<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0024b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷5)</font> 分別根品第二之一 <font face='Arial'>T29, p0024b</h2></font><hr>
<span class='old'>
</a><a name="0024a28" id="0024a28">情同分。諸穀麥豆金鐵菴羅半娜婆等。亦</a><a name="0024a29" id="0024a29">有自類互相似故。又諸同分展轉差別。如何</span><a name="0024b01" id="0024b01">於彼更無同分。而起無別覺施設耶。又應</a><a name="0024b02" id="0024b02">顯成勝論所執。彼宗執有總同句義。於</a><a name="0024b03" id="0024b03">一切法總同言智由此發生。彼復執有同</a><a name="0024b04" id="0024b04">異句義。於異品類同異言智由此發生。毘</a><a name="0024b05" id="0024b05">婆沙師作如是說。彼執與此義類不同。以</a><a name="0024b06" id="0024b06">說一物於多轉故。又縱於彼若顯不顯。然</a><a name="0024b07" id="0024b07">此同分必有實物。契經說故。如世尊言。若</a><a name="0024b08" id="0024b08">還來此得人同分。乃至廣說。雖有是說而</a><a name="0024b09" id="0024b09">不說言別有實物名為同分。若爾所說同</a><a name="0024b10" id="0024b10">分是何。即如是類諸行生時。於中假立人</a><a name="0024b11" id="0024b11">同分等。如諸穀麥豆等同分。此非善說。違</a><a name="0024b12" id="0024b12">我宗故。已辯同分。無想者何。頌曰</a><a name="0024b13" id="0024b13"><p class='lg'>　　無想無想中　　　心心所法滅</a><br><a name="0024b14" id="0024b14">　　異熟居廣果　</p></a><a name="0024b15" id="0024b15"><p>論曰。若生無想有情天中。有法能令心心</a><a name="0024b16" id="0024b16">所滅名為無想。是實有物。能遮未來心心</a><a name="0024b17" id="0024b17">所法令暫不起如堰江河。此法一向是異</a><a name="0024b18" id="0024b18">熟果。誰之異熟。謂無想定。無想有情居在何</a><a name="0024b19" id="0024b19">處。居在廣果。謂廣果天中有高勝處如中</a><a name="0024b20" id="0024b20">間靜慮名無想天。彼為恒無想為亦有想</a><a name="0024b21" id="0024b21">耶。生死位中多時有想。言無想者。由彼有</a><a name="0024b22" id="0024b22">情中間長時想不起故。如契經說。彼諸有情</a><a name="0024b23" id="0024b23">由想起故從彼處沒。然彼有情如久睡覺。</a><a name="0024b24" id="0024b24">還起於想。從彼沒已必生欲界。非餘處所。</a><a name="0024b25" id="0024b25">先修定行勢力盡故。於彼不能更修定故。</a><a name="0024b26" id="0024b26">如箭射空力盡便墮。若諸有情應生彼處</a><a name="0024b27" id="0024b27">必有欲界順後受業。如應生彼北俱盧洲</a><a name="0024b28" id="0024b28">必定應有生天之業。已辯無想。二定者何。</a><a name="0024b29" id="0024b29">謂無想定及滅盡定。初無想定其相云何。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290024a.htm'><img src='up.gif' border=0></a>
<a href='T290024c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>