<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0393c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷11)</font> 辯差別品第二之一 <font face='Arial'>T29, p0393c</h2></font><hr>
<span class='old'>
</a><a name="0393b28" id="0393b28">相。若緣是處。現前忍許。或即於中。亦生願</a><a name="0393b29" id="0393b29">樂。此中愛者。是第二信。或於因中。亦立果</span><a name="0393c01" id="0393c01">稱。前信是愛鄰近因故。名愛無失。敬謂敬重。</a><a name="0393c02" id="0393c02">體即是慚。謂如前釋大善地法中言。心自在</a><a name="0393c03" id="0393c03">性說為慚者。應知即是此中敬體。然復有言。</a><a name="0393c04" id="0393c04">有所崇重。故名為敬。由此為先。方生慚恥。故</a><a name="0393c05" id="0393c05">敬非慚。彼師應許無慚恥者能起恭敬。以執</a><a name="0393c06" id="0393c06">先起敬時未有慚恥故。應無慚恥者能起恭</a><a name="0393c07" id="0393c07">敬。若謂敬時已有慚恥。則不應說由敬為先</a><a name="0393c08" id="0393c08">方生慚恥。若謂敬時非無慚恥。然敬非慚。此</a><a name="0393c09" id="0393c09">亦非理。言敬非慚。無證因故。非敬為先方生</a><a name="0393c10" id="0393c10">慚恥。勿無慚者能起恭敬。又勿有敬而無慚</a><a name="0393c11" id="0393c11">恥。然復確執敬體非慚。但有虛言。都無實義。</a><a name="0393c12" id="0393c12">故應敬體是慚差別。謂或有慚。名有崇重。此</a><a name="0393c13" id="0393c13">慚差別說名為敬。補特伽羅為境界故。即慚</a><a name="0393c14" id="0393c14">差別。得崇重名。夫崇重者。是心自在。心自在</a><a name="0393c15" id="0393c15">性。已說為慚。謂於心中。有自在力。能自制</a><a name="0393c16" id="0393c16">伏。有所崇重。故說敬體是慚差別。於諸所尊。</a><a name="0393c17" id="0393c17">有所崇重。故名為敬。是境第七。或因第七。由</a><a name="0393c18" id="0393c18">於所尊發隨屬意。即名為慚。此慚即是有所</a><a name="0393c19" id="0393c19">崇重。故此敬體。是慚差別。義善成就。即由此</a><a name="0393c20" id="0393c20">證。補特伽羅為境信慚。說名愛敬。非謂以法</a><a name="0393c21" id="0393c21">為境起者。故愛與敬。雖大善攝。而不立在無</a><a name="0393c22" id="0393c22">色界中。有餘師言。信順親密。而無耽染。說名</a><a name="0393c23" id="0393c23">為愛。瞻望所尊。崇重隨屬。說名為敬有餘師</a><a name="0393c24" id="0393c24">說。親近善士因名為愛。不越彼言因名為敬。</a><a name="0393c25" id="0393c25">復有說者。於和合眾。見等皆同。故名為愛。於</a><a name="0393c26" id="0393c26">可尊重。深心恭事。故名為敬。此愛與敬。欲色</a><a name="0393c27" id="0393c27">界有。無色界無。無依處故。如是已說愛敬別</a><a name="0393c28" id="0393c28">相。尋伺憍慢別相云何。頌曰</a><a name="0393c29" id="0393c29"><p class='lg'>　　尋伺心麤細　　　慢對他心舉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290393b.htm'><img src='up.gif' border=0></a>
<a href='T290394a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>