<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0055a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷11)</font> 雜蘊第一中智納息第二之一 <font face='Arial'>T27, p0055a</h2></font><hr>
<span class='old'>
</a><a name="0054c28" id="0054c28">善心無間生七心。謂無色界四。欲界二。不</a><a name="0054c29" id="0054c29">善有覆無記。色界一。有覆無記心。此心復</span><a name="0055a01" id="0055a01">從四心無間生。謂無色界四心。無色界有覆</a><a name="0055a02" id="0055a02">無記心無間生八心。謂無色界四。欲界二。不</a><a name="0055a03" id="0055a03">善有覆無記。色界二。加行善有覆無記心。此</a><a name="0055a04" id="0055a04">心復從十心無間生。謂無色界四。欲色界各</a><a name="0055a05" id="0055a05">三。生得善威儀路異熟生心。無色界異熟生</a><a name="0055a06" id="0055a06">心無間生六心。謂無色界三。除加行善心。</a><a name="0055a07" id="0055a07">欲界二不善有覆無記。色界一。有覆無記</a><a name="0055a08" id="0055a08">心。此心復從四心無間生。謂無色界四心。</a><a name="0055a09" id="0055a09">學心無間生六心。謂欲界二。加行善生得善。</a><a name="0055a10" id="0055a10">色無色界各一。加行善及學無學心。此心復</a><a name="0055a11" id="0055a11">從四心無間生。謂三界各一。加行善及學</a><a name="0055a12" id="0055a12">心。無學心無間生五心。謂欲界二。加行善生</a><a name="0055a13" id="0055a13">得善。色無色界各一。加行善及無學心。此心</a><a name="0055a14" id="0055a14">復從五心無間生。謂三界各一。加行善及學</a><a name="0055a15" id="0055a15">無學心</a><a name="0055a16" id="0055a16"><p>補特伽羅既不可得。又無前心往後心。理</a><a name="0055a17" id="0055a17">何緣能憶本所作事。乃至廣說。問何故作此</a><a name="0055a18" id="0055a18">論。答為止他宗顯己義故。謂或有執補特</a><a name="0055a19" id="0055a19">伽羅。自體實有。如犢子部。彼作是說。我</a><a name="0055a20" id="0055a20">許有我。可能憶念本所作事。先自領納</a><a name="0055a21" id="0055a21">今自憶故。若無我者。何緣能憶本所作事。</a><a name="0055a22" id="0055a22">或復有執。物性相隱。如說。諸法相隱。外道</a><a name="0055a23" id="0055a23">彼作是說。諸有為法有晝夜分。互相藏隱</a><a name="0055a24" id="0055a24">夜時晝入。夜中晝性。雖在而不顯現。晝時</a><a name="0055a25" id="0055a25">夜入。晝中夜性。雖在而不顯現。如是可能</a><a name="0055a26" id="0055a26">憶本所作。晝夜分中。有夜晝故。夜晝時所</a><a name="0055a27" id="0055a27">作。晝夜時能憶。若不爾者。何緣能憶本所</a><a name="0055a28" id="0055a28">作事。或復有執物性相變。如說。諸法相變。</a><a name="0055a29" id="0055a29">外道彼作是說。即羯刺藍位變作。頞部曇位。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270054c.htm'><img src='up.gif' border=0></a>
<a href='T270055b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>