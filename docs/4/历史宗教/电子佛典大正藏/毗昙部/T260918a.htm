<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 0918a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷1)</font> <font face='Arial'>T26, p0918a</h2></font><hr>
<span class='old'>
<p><p></span><a name="0918a01" id="0918a01"></a><a name="0918a02" id="0918a02"><p><b>　　<A NAME="n476"></A>No. 1544 [No. 1543]</b></a><a name="0918a03" id="0918a03"><p class='juan'>
阿毘達磨發智論卷第一</p>
</a><a name="0918a04" id="0918a04"></a><a name="0918a05" id="0918a05"><p><span class='byline'>　　　　尊者迦多衍尼子造</span><br></a><a name="0918a06" id="0918a06"><p><span class='byline'>　　　　三藏法師玄奘奉　詔譯</span><br></a><a name="0918a07" id="0918a07"><p><b>　　<A NAME="n478"></A>雜蘊第一中世第一法納息第一</b></a><a name="0918a08" id="0918a08"><p class='lg'>　　世第一法七　　　頂二暖身見</a><br><a name="0918a09" id="0918a09">　　十一見攝斷　　　此章願具說　</p></a><a name="0918a10" id="0918a10"><p>云何世第一法。答若心心所法。為等無間。入</a><a name="0918a11" id="0918a11">正性離生。是謂世第一法。有作是說。若五根</a><a name="0918a12" id="0918a12">為等無間。入正性離生。是謂世第一法。於此</a><a name="0918a13" id="0918a13">義中。若心心所法。為等無間。入正性離生。是</a><a name="0918a14" id="0918a14">謂世第一法。何故名世第一法。答如是心心</a><a name="0918a15" id="0918a15">所法。於餘世間法。為最為勝。為長為尊。為</a><a name="0918a16" id="0918a16">上為妙。故名世第一法。復次如是心心所法。</a><a name="0918a17" id="0918a17">為等無間。捨異生性。得聖性。捨邪性。得正</a><a name="0918a18" id="0918a18">性。能入正性離生。故名世第一法。世第一法。</a><a name="0918a19" id="0918a19">當言欲界繫色界繫無色界繫耶。答應言色</a><a name="0918a20" id="0918a20">界繫。何故此法不應言欲界繫耶。答非以欲</a><a name="0918a21" id="0918a21">界道。能斷蓋制纏。令欲界纏。不復現起。乃以</a><a name="0918a22" id="0918a22">色界道。能斷蓋制纏。令欲界纏。不復現起。若</a><a name="0918a23" id="0918a23">以欲界道。能斷蓋制纏。<span class='corr'>令</span>欲界纏。不復現起。</a><a name="0918a24" id="0918a24">如是世第一法。應言欲界繫。然非以欲界道。</a><a name="0918a25" id="0918a25">能斷蓋制纏。令欲界纏。不復現起。乃以色界</a><a name="0918a26" id="0918a26">道能斷蓋制纏。令欲界纏。不復現起。是故世</a><a name="0918a27" id="0918a27">第一法。不應言欲界繫。何故此法不應言無</a><a name="0918a28" id="0918a28">色界繫耶。答入正性離生。先現觀欲界苦為</a><a name="0918a29" id="0918a29">苦。後合現觀色無色界苦為苦聖道起。先辯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260917b.htm'><img src='up.gif' border=0></a>
<a href='T260918b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>