<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0039c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷8)</font> 雜蘊第一中世第一法納息第一之一 <font face='Arial'>T27, p0039c</h2></font><hr>
<span class='old'>
</a><a name="0039b28" id="0039b28">於寂滅涅槃。起非常行相不。設爾何失。若</a><a name="0039b29" id="0039b29">有者品類足說。當云何通。如彼說。云何邪</span><a name="0039c01" id="0039c01">見。謂謗因謗果。謗作用壞實事。諸忍樂慧</a><a name="0039c02" id="0039c02">觀見。若無者此中所說。當云何通。如說。若</a><a name="0039c03" id="0039c03">常非常見邪見攝。見滅所斷。答應作是說。</a><a name="0039c04" id="0039c04">有此邪見。問品類足說當云何通。答彼說邪</a><a name="0039c05" id="0039c05">見行相不盡。謂有所餘煩惱行相。彼不說</a><a name="0039c06" id="0039c06">故。有說。攝在彼所說中。謂謗因者謗集</a><a name="0039c07" id="0039c07">諦。謗果者謗苦諦。謗作用者謗道諦。壞</a><a name="0039c08" id="0039c08">實事者謗滅諦。有說。謗因謗果謗作用</a><a name="0039c09" id="0039c09">者。各謗三諦。壞實事者。唯謗滅諦。有餘</a><a name="0039c10" id="0039c10">師說。無此邪見。問此中所說。當云何通。答</a><a name="0039c11" id="0039c11">涅<span class='corr'>槃</span>中有常相。若謗無涅槃。亦謗此常相。</a><a name="0039c12" id="0039c12">如指中有四處。若撥無指。亦撥四處。有</a><a name="0039c13" id="0039c13">說。義准故作是說。謂諸外道唯執有蘊是</a><a name="0039c14" id="0039c14">常住法。涅槃非蘊是故義准。彼定撥無。由</a><a name="0039c15" id="0039c15">此說有常非常見。然無邪見。能於寂滅涅</a><a name="0039c16" id="0039c16">槃。實起無常行相</a><a name="0039c17" id="0039c17"><p>若苦樂見。於五見何見攝。何見所斷。答取</a><a name="0039c18" id="0039c18">劣法為勝。見取攝。見苦所斷。問何謂為苦。</a><a name="0039c19" id="0039c19">答諸有漏法。問何緣外道計彼為樂。答愚</a><a name="0039c20" id="0039c20">於少時適意事故。如疲暫息。寒暫得暖。熱</a><a name="0039c21" id="0039c21">暫得冷。飢暫得食。渴暫得飲。便作是念。</a><a name="0039c22" id="0039c22">我今受樂。然諸蘊中。有少分樂如量而取亦</a><a name="0039c23" id="0039c23">非顛倒。外道於中增益而取同究竟樂。故</a><a name="0039c24" id="0039c24">成顛倒。此中取劣法為勝。見取攝者顯彼</a><a name="0039c25" id="0039c25">自性。取苦苦等為妙樂故。見苦所斷者顯</a><a name="0039c26" id="0039c26">彼對治。見苦諦時永斷彼故。餘如前說。問</a><a name="0039c27" id="0039c27">何故取苦為樂名為見取。取無常為常非</a><a name="0039c28" id="0039c28">見取耶。答取苦為樂者。一向取劣法為勝</a><a name="0039c29" id="0039c29">故。名見取。取無常為常者。非一向取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270039b.htm'><img src='up.gif' border=0></a>
<a href='T270040a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>