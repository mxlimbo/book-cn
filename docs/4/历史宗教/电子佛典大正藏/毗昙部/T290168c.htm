<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0168c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0168c</h2></font><hr>
<span class='old'>
</a><a name="0168b28" id="0168b28">四塵界。此九但是所造。偈曰。及法界一分。</a><a name="0168b29" id="0168b29">釋曰。法界中無教色。彼說亦是所造。所餘七</span><a name="0168c01" id="0168c01">識界法界中除無教。非二種。佛陀提婆說。十</a><a name="0168c02" id="0168c02">入唯四大。此執不然。於經中由決了說四大</a><a name="0168c03" id="0168c03">及堅等四相故。此四大唯是觸故。此堅等四</a><a name="0168c04" id="0168c04">相非眼等所見。色等四塵非身根所覺。是故</a><a name="0168c05" id="0168c05">此執不如經中。佛世尊說。比丘。眼根者是內</a><a name="0168c06" id="0168c06">入依四大。是四大所造淨色。有色無顯有礙。</a><a name="0168c07" id="0168c07">乃至身根亦爾。比丘。色者是外入依四大。是</a><a name="0168c08" id="0168c08">四大所造。有色有顯有礙。比丘。聲者是外入</a><a name="0168c09" id="0168c09">依四大。是四大所造。有色無顯有礙。乃至味</a><a name="0168c10" id="0168c10">亦爾。比丘。觸者是外入是四大。或依四大。</a><a name="0168c11" id="0168c11">是四大所造。有色無顯有礙。如此經中。由觸</a><a name="0168c12" id="0168c12">一分攝四大皆盡。所餘非四大。此義明了可</a><a name="0168c13" id="0168c13">知。復次經中說。眼謂肉丸。於中是堅是堅</a><a name="0168c14" id="0168c14">類。如此等經。但說肉丸與眼根不相離。不說</a><a name="0168c15" id="0168c15">眼根。於入胎經中說。比丘。入者謂唯六界。</a><a name="0168c16" id="0168c16">此說為顯成就眾生根本。復於此經由佛說</a><a name="0168c17" id="0168c17">六種觸入故。若不爾。於汝亦應無受等心法。</a><a name="0168c18" id="0168c18">若汝言心法即是心。是義不然。想受是心法</a><a name="0168c19" id="0168c19">依心生。由此經言及說心為本故。故此執不</a><a name="0168c20" id="0168c20">如由說心與欲相應。是故如前說。諸界有</a><a name="0168c21" id="0168c21">四大及四大所造。是義得成。幾界微聚成。幾</a><a name="0168c22" id="0168c22">界非微聚成。偈曰。十有色微聚。釋曰。是五</a><a name="0168c23" id="0168c23">根界及五塵界。微聚所成。鄰虛眾所成故</a><a name="0168c24" id="0168c24"><p class='juan'>
阿毘達磨俱舍釋論卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290168b.htm'><img src='up.gif' border=0></a>
<a href='T290169a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>