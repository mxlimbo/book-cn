<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0219c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷42)</font> 雜蘊第一中思納息第八之一 <font face='Arial'>T27, p0219c</h2></font><hr>
<span class='old'>
</a><a name="0219b28" id="0219b28">躁動掉舉。心躁動性是謂掉舉。不寂靜等名</a><a name="0219b29" id="0219b29">雖有異而體無差別。皆為顯了掉舉自性</span><a name="0219c01" id="0219c01">故。云何心亂。答諸心散亂流蕩不住非一境</a><a name="0219c02" id="0219c02">性。是謂心亂。心散亂等名雖有異而體無</a><a name="0219c03" id="0219c03">差別。皆為顯了心亂自性故。掉舉心亂有</a><a name="0219c04" id="0219c04">何差別。答不寂靜相名掉舉。非一境相名</a><a name="0219c05" id="0219c05">心亂。是謂差別。問何故復作此論。答為令</a><a name="0219c06" id="0219c06">疑者得決定故。謂此二法展轉相似。見掉</a><a name="0219c07" id="0219c07">舉者世人共言。此是心亂。見心亂者世人共</a><a name="0219c08" id="0219c08">言。此是掉舉。或有生疑此二是一。欲令此</a><a name="0219c09" id="0219c09">疑得決定故。顯此二種其體各別故作斯</a><a name="0219c10" id="0219c10">論。不寂靜相者。謂令心躁動障礙五支四支</a><a name="0219c11" id="0219c11">定故。非一境相者。謂令心流蕩於外色聲</a><a name="0219c12" id="0219c12">香味觸故。問掉舉心亂其相如何。答如人</a><a name="0219c13" id="0219c13">坐床一挽令起掉舉亦爾。發動心故。一策</a><a name="0219c14" id="0219c14">令行心亂亦爾。令心於境數移轉故。又如</a><a name="0219c15" id="0219c15">令水從泉眼出。掉舉亦爾。令心躁動故。</a><a name="0219c16" id="0219c16">令水出已流滿諸池。心亂亦爾。令心流散</a><a name="0219c17" id="0219c17">故。問心亂以何為自性。答以染污三摩地</a><a name="0219c18" id="0219c18">為自性。有作是說。有別心所名為心亂。</a><a name="0219c19" id="0219c19">非三摩地。評曰。應作是說。前說為善。即三</a><a name="0219c20" id="0219c20">摩地煩惱相應。令心於境數數移轉名心</a><a name="0219c21" id="0219c21">亂故掉舉心亂雖恒相應然約用增。應作</a><a name="0219c22" id="0219c22">四句。有心名有掉舉非有心亂。謂於一</a><a name="0219c23" id="0219c23">境三摩地極躁動時。有心名有心亂非有</a><a name="0219c24" id="0219c24">掉舉。謂於多境三摩地不極躁動時。有心</a><a name="0219c25" id="0219c25">名有掉舉亦有心亂。謂於多境三摩地極</a><a name="0219c26" id="0219c26">躁動時。有心不名有掉舉亦非有心亂。</a><a name="0219c27" id="0219c27">謂於一境三摩地不極躁動時。大德說曰。</a><a name="0219c28" id="0219c28">若心名有心亂亦名有掉舉。有心名有掉</a><a name="0219c29" id="0219c29">舉非有心亂。謂於一境三摩地極躁動時。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270219b.htm'><img src='up.gif' border=0></a>
<a href='T270220a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>