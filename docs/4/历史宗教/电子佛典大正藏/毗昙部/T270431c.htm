<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0431c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷83)</font> 結蘊第二中十門納息第四之一 <font face='Arial'>T27, p0431c</h2></font><hr>
<span class='old'>
</a><a name="0431b28" id="0431b28">經復說。無色諸定寂靜解脫超過諸色。由此</a><a name="0431b29" id="0431b29">故知無色界中定無諸色。餘經復說超諸色</span><a name="0431c01" id="0431c01">想滅有對想。不思惟種種想入無邊空。空</a><a name="0431c02" id="0431c02">無邊處具足住故。無色界定無諸色復有</a><a name="0431c03" id="0431c03">過難。若無色界猶有色者。應無漸次滅法。</a><a name="0431c04" id="0431c04">若無漸次滅法。應無究竟滅法。若無究竟</a><a name="0431c05" id="0431c05">滅法應無解脫出離涅槃勿有此過故。無</a><a name="0431c06" id="0431c06">色界決定無色。問此二說中何者為善。答應</a><a name="0431c07" id="0431c07">理論師所說為善。問應理論者云何釋通分</a><a name="0431c08" id="0431c08">別論者所引契經。答彼所引經是不了義。是</a><a name="0431c09" id="0431c09">假施設有別意趣。所以者何。如來說法。或</a><a name="0431c10" id="0431c10">依欲界。或依色界。或依無色界。或依欲色</a><a name="0431c11" id="0431c11">界。或依色無色界。或依三界。或依離三界。</a><a name="0431c12" id="0431c12">依欲界者如說三界三尋三想。謂欲恚害。</a><a name="0431c13" id="0431c13">依色界者。如說四靜慮。依無色界者如</a><a name="0431c14" id="0431c14">說四無色。依欲色界者。如彼所引經依色</a><a name="0431c15" id="0431c15">無色界者。如說修定意所成等。依三界者。</a><a name="0431c16" id="0431c16">如說三界及三有等。依離三界者。如說涅</a><a name="0431c17" id="0431c17">槃及聖道等。且彼所引等一契經名色與識</a><a name="0431c18" id="0431c18">互為緣者。依欲色界說。若無色界唯名與</a><a name="0431c19" id="0431c19">識更互為緣。若即如文而取義者。即彼經</a><a name="0431c20" id="0431c20">說六處緣觸。豈無色界具有六處。又彼所引</a><a name="0431c21" id="0431c21">第二契經。壽煖識三不相離者。亦依欲色</a><a name="0431c22" id="0431c22">界說。若無色界唯壽與識互不相離。若即</a><a name="0431c23" id="0431c23">如文。而取義者。即彼經說種煖識三不可</a><a name="0431c24" id="0431c24">施設離別殊異。豈此三種蘊界處門。不可</a><a name="0431c25" id="0431c25">施設離別殊異。又彼所引第三契經。離色</a><a name="0431c26" id="0431c26">受想行不應說識。有去來等者亦依欲色</a><a name="0431c27" id="0431c27">界說。若無色界應說離受想行。不應說</a><a name="0431c28" id="0431c28">識有去來等。若即如文而取義者如餘經</a><a name="0431c29" id="0431c29">說。一切有情皆依食住。豈上二界亦資段<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270431b.htm'><img src='up.gif' border=0></a>
<a href='T270432a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>