<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0096a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷18)</font> 分別業品第四之一 <font face='Arial'>T29, p0096a</h2></font><hr>
<span class='old'>
</a><a name="0095c28" id="0095c28"><p>應知如是施類福業事。能招當現大財富</a><a name="0095c29" id="0095c29">為果。言施類福者。顯施為體義。如葉類</span><a name="0096a01" id="0096a01">器草類舍等。戒修類言准此應釋。為何所</a><a name="0096a02" id="0096a02">益而行施耶。頌曰</a><a name="0096a03" id="0096a03"><p class='lg'>　　為益自他俱　　　不為二行施　</p></a><a name="0096a04" id="0096a04"><p>論曰。此中一切未離欲貪及離欲貪諸異生</a><a name="0096a05" id="0096a05">類。持己所有奉施制多。此施名為唯為自</a><a name="0096a06" id="0096a06">益非他。由此有獲益故。若諸聖者已離</a><a name="0096a07" id="0096a07">欲貪。施諸有情除順現受。此施名曰唯為</a><a name="0096a08" id="0096a08">益他。以他由此獲饒益故。非為自益。超</a><a name="0096a09" id="0096a09">果地故。若彼一切未離欲貪。及離欲貪諸</a><a name="0096a10" id="0096a10">異生類。持己所有施諸有情。此施名為為</a><a name="0096a11" id="0096a11">二俱益。若彼聖者已離欲貪。奉施制多除</a><a name="0096a12" id="0096a12">順現受。此施名曰不為益二。以此唯為恭</a><a name="0096a13" id="0096a13">敬報恩。前已總明施招大富。今次當辯施</a><a name="0096a14" id="0096a14">果別因。頌曰</a><a name="0096a15" id="0096a15"><p class='lg'>　　由主財田異　　　故施果差別　</p></a><a name="0096a16" id="0096a16"><p>論曰。施有差別由三種因。謂主財田有差</a><a name="0096a17" id="0096a17">別故。施差別故果有差別。且由施主差別</a><a name="0096a18" id="0096a18">云何。頌曰</a><a name="0096a19" id="0096a19"><p class='lg'>　　主異由信等　　　行敬重等施</a><br><a name="0096a20" id="0096a20">　　得尊重廣愛　　　應時難奪果　</p></a><a name="0096a21" id="0096a21"><p>論曰。由施主成信戒聞等差別功德。故名</a><a name="0096a22" id="0096a22">主異。由主異故施成差別。由施差別與果</a><a name="0096a23" id="0096a23">有異。諸有施主具如是德。能如法行敬</a><a name="0096a24" id="0096a24">重等四施。如次便得尊重等四果。謂若施</a><a name="0096a25" id="0096a25">主行敬重施。便感常為他所尊重。若自手</a><a name="0096a26" id="0096a26">施。便能感得於廣大財愛樂受用。若應時施</a><a name="0096a27" id="0096a27">感應時財。所須應時不過時故。若無損</a><a name="0096a28" id="0096a28">施便感資財。不為他侵及火等壞。由所施</a><a name="0096a29" id="0096a29">財差別云何。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290095c.htm'><img src='up.gif' border=0></a>
<a href='T290096b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>