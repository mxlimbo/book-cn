<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0178b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷3)</font> 俱舍釋論中分別根品第二之一 <font face='Arial'>T29, p0178b</h2></font><hr>
<span class='old'>
</a><a name="0178a28" id="0178a28">相。釋曰。必言流。不但心及心法必定俱起。</a><a name="0178a29" id="0178a29">一切有為中。若有應生。或色心及心法等。是</span><a name="0178b01" id="0178b01">名一切。若起必共有為相俱起。偈曰。與得。</a><a name="0178b02" id="0178b02">釋曰。若眾生名是法。必與至得俱起。餘法不</a><a name="0178b03" id="0178b03">爾。是故別立是法所說名心法。何者是耶。偈</a><a name="0178b04" id="0178b04">曰。心法五。大地等別故。釋曰。心法有五品。</a><a name="0178b05" id="0178b05">一大地。二善大地。三惑大地。四惡大地。五</a><a name="0178b06" id="0178b06">小分惑地。何法名地。是所行處。若法此法行</a><a name="0178b07" id="0178b07">處。是法說為此法地。此中諸法地大故名大</a><a name="0178b08" id="0178b08">地。若法於一切心有。何法於一切心有。偈</a><a name="0178b09" id="0178b09">曰。受作意想欲。觸慧念思惟。相了定十法。</a><a name="0178b10" id="0178b10">遍於一切心。釋曰。彼說此十法。於一切心</a><a name="0178b11" id="0178b11">剎那皆聚集生。此中受謂三種。隨領樂苦</a><a name="0178b12" id="0178b12">非樂非苦。作意謂心故為事。想謂心執境</a><a name="0178b13" id="0178b13">差別相。欲謂求作。觸謂根塵識和合所生</a><a name="0178b14" id="0178b14">異法。慧謂般若。即是擇法。念謂不忘所緣</a><a name="0178b15" id="0178b15">境。思惟謂心迴向。相了謂於所緣相有法能</a><a name="0178b16" id="0178b16">令心明了。定謂心一心。心法差別最細難可</a><a name="0178b17" id="0178b17">分別。於相續尚難知。何況剎那中。有色藥</a><a name="0178b18" id="0178b18">草。有多種味。於中有藥其味差別。可以根</a><a name="0178b19" id="0178b19">證。亦難分別。何況此法無色。智慧所了。是</a><a name="0178b20" id="0178b20">諸法善為大地。說名善大地。若諸法恒於善</a><a name="0178b21" id="0178b21">心中起。何者為諸法。偈曰。信不放逸安。捨</a><a name="0178b22" id="0178b22">羞及慚愧。二根非逼惱。精進恒於善。釋曰。如</a><a name="0178b23" id="0178b23">是等法。恒於善心中起。此中信謂心澄淨。有</a><a name="0178b24" id="0178b24">餘師說。於諦實業果中心決了故名信。不放</a><a name="0178b25" id="0178b25">逸謂修習善法。有何修習。異於善法。恒在善</a><a name="0178b26" id="0178b26">法。名不放逸。於餘部經中說。是心護名不</a><a name="0178b27" id="0178b27">放逸。安謂心於事有能。此義可不如此。於餘</a><a name="0178b28" id="0178b28">經說。身於事有能名安。非不說如身受。應知</a><a name="0178b29" id="0178b29">此亦爾。若爾云何。於助覺立為分。何以故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290178a.htm'><img src='up.gif' border=0></a>
<a href='T290178c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>