<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0202a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷6)</font> 釋論中分別世間品第三 <font face='Arial'>T29, p0202a</h2></font><hr>
<span class='old'>
</a><a name="0201c28" id="0201c28">經。經云汝等能知不。是乾闥婆正至於中。為</a><a name="0201c29" id="0201c29">剎帝利。為婆羅門。為鞞舍。為首陀羅。為從</span><a name="0202a01" id="0202a01">東方來南西北方來。廣說如經。此中何法名</a><a name="0202a02" id="0202a02">乾闥婆。五陰破壞。云何得來。如此之經汝可</a><a name="0202a03" id="0202a03">不讀耶。若汝言我不受此經。此義復云何。偈</a><a name="0202a04" id="0202a04">曰。說五。釋曰。佛世尊說有五種阿那含。中</a><a name="0202a05" id="0202a05">滅生滅無行滅有行滅上流滅。若無中有。云</a><a name="0202a06" id="0202a06">何得名中滅。有諸天名中。至於彼般涅槃。故</a><a name="0202a07" id="0202a07">名中滅。若爾亦應有天名生等。至於彼般涅</a><a name="0202a08" id="0202a08">槃。汝等亦應作如此執。是故此非好執。復次</a><a name="0202a09" id="0202a09">偈曰。行經故。釋曰。於經中說有七種賢聖</a><a name="0202a10" id="0202a10">行。於中說中滅人有三。由時節處所勝負差</a><a name="0202a11" id="0202a11">別故。譬如有鐵小火星纔出即滅。初人亦爾。</a><a name="0202a12" id="0202a12">譬如有鐵火星出遠方滅。第二人亦爾。譬如</a><a name="0202a13" id="0202a13">有鐵火星出去最遠墮未至地而滅。第三人</a><a name="0202a14" id="0202a14">亦爾。如汝所執。若有天名中則無如此三品。</a><a name="0202a15" id="0202a15">時節處所勝負差別。是故此執唯漫分別。有</a><a name="0202a16" id="0202a16">餘師說。於壽量中間立三人。或執近諸天</a><a name="0202a17" id="0202a17">邊。若人滅盡諸惑。說名中滅。此人或行入</a><a name="0202a18" id="0202a18">界般涅槃。或行入想般涅槃。或行入覺般涅</a><a name="0202a19" id="0202a19">槃。是故成三。復次初人於色界中。攝聚同</a><a name="0202a20" id="0202a20">分已般涅槃。第二人受富樂已般涅槃。第三</a><a name="0202a21" id="0202a21">人入誦法藏堂已般涅槃。若爾生滅何相。此</a><a name="0202a22" id="0202a22">人入多時相應誦法藏堂已方般涅槃。多故</a><a name="0202a23" id="0202a23">減壽命。然後般涅槃。非初受生即般涅槃。</a><a name="0202a24" id="0202a24">如此一切與火星譬皆不相應行處所無勝負</a><a name="0202a25" id="0202a25">差別故。若爾於無色界。亦應說有中滅人。亦</a><a name="0202a26" id="0202a26">於壽量中間般涅槃故。由不說故。是故此執</a><a name="0202a27" id="0202a27">惟自分別。若汝不讀誦如此等經。我今何所</a><a name="0202a28" id="0202a28">作。大師已般涅槃。正教無主。已多種分破</a><a name="0202a29" id="0202a29">乃至今時。於文於義隨欲分破。此猶不息。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290201c.htm'><img src='up.gif' border=0></a>
<a href='T290202b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>