<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0381b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷74)</font> 結蘊第二中十門納息第四之一 <font face='Arial'>T27, p0381b</h2></font><hr>
<span class='old'>
</a><a name="0381a28" id="0381a28">立我名。如契經說</a><a name="0381a29" id="0381a29"><p class='lg'>　　由善調伏我　　　智者得生天</span><br><a name="0381b01" id="0381b01">　　應善調伏心　　　心調能引樂　</p></a><a name="0381b02" id="0381b02"><p>既善調心即善調我。故知心上假立我名。</a><a name="0381b03" id="0381b03">此我所依立為內處。我所緣者立為外處。然</a><a name="0381b04" id="0381b04">內外名非圓成實。謂於我是內者於他名</a><a name="0381b05" id="0381b05">外。於我是外者於他名內故。而且依一立</a><a name="0381b06" id="0381b06">內外非名非不決定</a><a name="0381b07" id="0381b07"><p>如契經說。汝等苾芻。於內六處應如實知。</a><a name="0381b08" id="0381b08">問於外六處亦應如實知。何故世尊唯勸</a><a name="0381b09" id="0381b09">知內處。答世尊欲令諸弟子輩多於內門</a><a name="0381b10" id="0381b10">修靜慮故。如契經說。汝等苾芻。應觀內</a><a name="0381b11" id="0381b11">根不應緣外。復次世尊欲令諸弟子輩內</a><a name="0381b12" id="0381b12">修靜慮無所增益。如契經說。汝等苾芻。</a><a name="0381b13" id="0381b13">應內修定勿妄增益常樂我淨。汝等苾芻</a><a name="0381b14" id="0381b14">應內修定如實觀察。諸行無常苦空非我</a><a name="0381b15" id="0381b15">因集生緣。由此八種聖慧行相。於一切時</a><a name="0381b16" id="0381b16">應觀諸有。復次世尊欲令諸弟子輩於內</a><a name="0381b17" id="0381b17">修習不共靜慮。如世尊說。汝等苾芻。應內</a><a name="0381b18" id="0381b18">修定不應修習諸共靜慮。謂麤苦障靜妙</a><a name="0381b19" id="0381b19">離觀。汝等苾芻應內修定。謂應修習不共</a><a name="0381b20" id="0381b20">靜慮觀察諸有。如病如癰如箭惱害。無常</a><a name="0381b21" id="0381b21">有苦是空非我。由此八種勝尋思杖。能遍摧</a><a name="0381b22" id="0381b22">伏一切有生。復次此契經中。唯勤觀察內</a><a name="0381b23" id="0381b23">六處者以內是外所依止故亦勸觀彼。所</a><a name="0381b24" id="0381b24">以者何。以有我故便有我所。有我見故有</a><a name="0381b25" id="0381b25">我所見。有五我見故有十五我所見。有我</a><a name="0381b26" id="0381b26">執故有我所執。有我癡故有我所癡。有我</a><a name="0381b27" id="0381b27">愛故有我所愛。為養內我求外資具。復次</a><a name="0381b28" id="0381b28">世尊欲令諸弟子等先於內法修念住故。</a><a name="0381b29" id="0381b29">謂修行者先緣內法修習念住。既成滿已方<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270381a.htm'><img src='up.gif' border=0></a>
<a href='T270381c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>