<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0752b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷76)</font> 辯智品第七之一 <font face='Arial'>T29, p0752b</h2></font><hr>
<span class='old'>
</a><a name="0752a28" id="0752a28">前六除詞餘五少分。及除此外復更有餘。</a><a name="0752a29" id="0752a29">加行所得上品靜慮。名邊際定。故成六種。詞</span><a name="0752b01" id="0752b01">無礙解雖依彼得。而體非彼靜慮所攝。邊際</a><a name="0752b02" id="0752b02">名但依第四靜慮故。此一切地遍所隨順故。</a><a name="0752b03" id="0752b03">增至究竟故得邊際名。由此不應亦通餘地。</a><a name="0752b04" id="0752b04">云何此名遍所隨順。謂正修學此靜慮時。從</a><a name="0752b05" id="0752b05">初靜慮次第順入乃至有頂。復從有頂次第</a><a name="0752b06" id="0752b06">逆入至初靜慮。從初靜慮次第順入。展轉乃</a><a name="0752b07" id="0752b07">至第四靜慮。名一切地遍所隨順。云何此名</a><a name="0752b08" id="0752b08">增至究竟。謂專修習第四靜慮。從下至中從</a><a name="0752b09" id="0752b09">中至上。如是三品復各分三。上上品生名至</a><a name="0752b10" id="0752b10">究竟。如是靜慮得邊際名。此中三乘非無差</a><a name="0752b11" id="0752b11">別。而各於自得究竟名。此中邊名顯無越義。</a><a name="0752b12" id="0752b12">勝無越此故名為邊際言。為顯類義極義。如</a><a name="0752b13" id="0752b13">說四際及實際言。如是二言顯此靜慮。是最</a><a name="0752b14" id="0752b14">勝類定中最極。殊勝功德多此引生。樂通行</a><a name="0752b15" id="0752b15">中此最勝故。有言無諍體即是悲。哀愍有情</a><a name="0752b16" id="0752b16">修無諍故。趣入無諍以悲為門。如何異悲別</a><a name="0752b17" id="0752b17">有自體。此說非理。不決定故。謂修無諍非</a><a name="0752b18" id="0752b18">定由悲。於諸有情拔苦行相。但為令彼煩惱</a><a name="0752b19" id="0752b19">不生。寂靜思惟為門而入。設許決定以悲為</a><a name="0752b20" id="0752b20">門。亦不可言以悲為體。勿慧由定發體即是</a><a name="0752b21" id="0752b21">定故。若住無諍能息他惑。則應世尊不住無</a><a name="0752b22" id="0752b22">諍氣噓。指鬘等緣佛生惑故。實非無諍恒現</a><a name="0752b23" id="0752b23">在前。以佛世尊具無量德。隨時所欲起一現</a><a name="0752b24" id="0752b24">前。寧一切時偏住無諍。佛於聖住多住於空。</a><a name="0752b25" id="0752b25">先由此門入離生故。能引捨故。極微妙故。最</a><a name="0752b26" id="0752b26">難修故。是不共故。佛於梵住多住於悲。最能</a><a name="0752b27" id="0752b27">濟拔有情苦故。無諍不然。故多不起。世尊對</a><a name="0752b28" id="0752b28">彼具壽善現。饒益他志雖勝無邊。而不恒時</a><a name="0752b29" id="0752b29">住無諍者。為欲永拔彼煩惱故。初縱令起後<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290752a.htm'><img src='up.gif' border=0></a>
<a href='T290752c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>