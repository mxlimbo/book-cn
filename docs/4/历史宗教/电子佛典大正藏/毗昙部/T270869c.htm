<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0869c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷173)</font> 定蘊第七中攝納息第三之一 <font face='Arial'>T27, p0869c</h2></font><hr>
<span class='old'>
</a><a name="0869b28" id="0869b28">若色欲界眼觸所生愛所緣境。云何耳所識</a><a name="0869b29" id="0869b29">聲妙欲。答若聲欲界耳觸所生愛所緣境。云</span><a name="0869c01" id="0869c01">何鼻所識香妙欲。答若香鼻觸所生愛所緣</a><a name="0869c02" id="0869c02">境。云何舌所識味妙欲。答若味舌觸所生愛</a><a name="0869c03" id="0869c03">所緣境。云何身所識觸妙欲。答若觸欲界身</a><a name="0869c04" id="0869c04">觸所生愛所緣境。問意所識法何故不立妙</a><a name="0869c05" id="0869c05">欲耶。答皆是愛所緣者立妙欲。意所識法有</a><a name="0869c06" id="0869c06">非愛所緣故不立妙欲。復次若法為二種</a><a name="0869c07" id="0869c07">愛所緣者立妙欲。謂眼觸所生愛。意觸所生</a><a name="0869c08" id="0869c08">愛。乃至身觸所生愛。意觸所生愛。意所識法</a><a name="0869c09" id="0869c09">但為一種愛所緣。謂意觸所生愛是故不立</a><a name="0869c10" id="0869c10">妙欲。問若爾者初靜慮色聲觸應立妙欲。</a><a name="0869c11" id="0869c11">亦為二種愛所緣故。答若法為二種愛所</a><a name="0869c12" id="0869c12">緣。而彼愛是不善者立妙欲。初靜慮色聲觸。</a><a name="0869c13" id="0869c13">雖為二種愛所緣。而彼愛是無記故不立</a><a name="0869c14" id="0869c14">妙欲。如不善無記欲愛。色愛說亦爾。有說。</a><a name="0869c15" id="0869c15">若法為二種愛所緣。而是婬因緣愛者立妙</a><a name="0869c16" id="0869c16">欲。初靜慮色聲觸。雖為二種愛所緣。而非</a><a name="0869c17" id="0869c17">婬因緣愛故不立妙欲。以是義故意所識</a><a name="0869c18" id="0869c18">法不立妙欲。復次若法是共所受用者立</a><a name="0869c19" id="0869c19">妙欲。如女相續男所受用。男相續女所受用</a><a name="0869c20" id="0869c20">等。意所識法非共受用故不立妙欲。復次</a><a name="0869c21" id="0869c21">若法體相麤顯多生愛者立妙欲。意所識法</a><a name="0869c22" id="0869c22">體相微細。非多生愛故不立妙欲。已說自</a><a name="0869c23" id="0869c23">性所以今當說。問何故名妙欲。答此欲妙</a><a name="0869c24" id="0869c24">故名為妙欲。問此皆有漏多諸過失。有</a><a name="0869c25" id="0869c25">何功德說名為妙。答此中亦有少分功德。</a><a name="0869c26" id="0869c26">謂能生喜樂是故云妙。復次諸欲下賤而耽</a><a name="0869c27" id="0869c27">欲者。分別增益取為淨妙故說為妙。復次</a><a name="0869c28" id="0869c28">諸欲稱可欲貪者意故說為妙。復次諸欲是</a><a name="0869c29" id="0869c29">耽欲者。保護希尚故說為妙。復次此能隨順<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270869b.htm'><img src='up.gif' border=0></a>
<a href='T270870a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>