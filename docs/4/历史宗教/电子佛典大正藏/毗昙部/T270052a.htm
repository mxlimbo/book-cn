<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0052a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷11)</font> 雜蘊第一中智納息第二之一 <font face='Arial'>T27, p0052a</h2></font><hr>
<span class='old'>
</a><a name="0051c28" id="0051c28">評曰。應作是說。未來無有等無間緣。</a><a name="0051c29" id="0051c29">所以者何。等無間緣不雜亂住。未來世法</span><a name="0052a01" id="0052a01">雜亂住故。等無間緣次第而住。未來世法無</a><a name="0052a02" id="0052a02">次第故。等無間緣依開避義。立未來世法。</a><a name="0052a03" id="0052a03">無開避義故。復次若未來有等無間緣則。</a><a name="0052a04" id="0052a04">欲修善者應常作善。欲作惡者應常作</a><a name="0052a05" id="0052a05">惡。然今現見欲修善者。後便作惡。如天授</a><a name="0052a06" id="0052a06">等。欲作惡者後便作善。如指鬘等。故未來</a><a name="0052a07" id="0052a07">世決定無有等無間緣</a><a name="0052a08" id="0052a08"><p>問何故色法非等無間緣。答若法相應。有所</a><a name="0052a09" id="0052a09">依有行相。有警覺有所緣。彼法可立等</a><a name="0052a10" id="0052a10">無間緣。色法不爾故。非等無間緣。有說。等</a><a name="0052a11" id="0052a11">無間緣現前無亂。色法有亂故。非等無間</a><a name="0052a12" id="0052a12">緣。謂一剎那。起欲界色及色界色。或一剎</a><a name="0052a13" id="0052a13">那。起欲界色及不繫色。或一剎那。起色界</a><a name="0052a14" id="0052a14">色及不繫色。尊者世友說曰。一異熟色相</a><a name="0052a15" id="0052a15">續未滅。有長養色及等流色。復相續生多類</a><a name="0052a16" id="0052a16">俱生。故非等無間緣。大德說曰。以諸色法</a><a name="0052a17" id="0052a17">少無間生多。多無間生少故。非等無間緣。</a><a name="0052a18" id="0052a18">少無間生多者。如夏雨時。少雲無間起無</a><a name="0052a19" id="0052a19">量雲。遍覆虛空。從小樹子生極高大諾瞿</a><a name="0052a20" id="0052a20">陀樹。從小羯刺藍生廣大身色。多無間生</a><a name="0052a21" id="0052a21">少者。如大草聚燒為少灰。問若爾心所法亦</a><a name="0052a22" id="0052a22">多無間生少。少無間生多。應不建立等無</a><a name="0052a23" id="0052a23">間緣。多無間生少者。如從有尋有伺地。入</a><a name="0052a24" id="0052a24">無尋無伺地。少無間生多者。如從無尋無</a><a name="0052a25" id="0052a25">伺地入有尋有伺地。答此依同地前後數等</a><a name="0052a26" id="0052a26">說。不依異地故無有失。有說。此依同類</a><a name="0052a27" id="0052a27">前後數等說。不依異類故無有失。謂一心</a><a name="0052a28" id="0052a28">中。若一受等無間二受等生。二受等無間一</a><a name="0052a29" id="0052a29">受等生。可有此失。然無是事故與色別。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270051c.htm'><img src='up.gif' border=0></a>
<a href='T270052b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>