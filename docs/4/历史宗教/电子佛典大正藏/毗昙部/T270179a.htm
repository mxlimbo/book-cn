<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0179a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷34)</font> 雜蘊第一中無慚愧納息第五之一 <font face='Arial'>T27, p0179a</h2></font><hr>
<span class='old'>
</a><a name="0178c28" id="0178c28">廣分別契經義故。謂契經說。無慚無愧。</a><a name="0178c29" id="0178c29">雖作是說而不廣辦。云何無慚云何無愧。</span><a name="0179a01" id="0179a01">經是此論所依根本。彼所不分別者今應</a><a name="0179a02" id="0179a02">廣分別之。復次為令疑者得決定故。謂此</a><a name="0179a03" id="0179a03">二法展轉相似。世間有情。見無慚者言</a><a name="0179a04" id="0179a04">是無愧。見無愧者言是無慚。勿謂此二其</a><a name="0179a05" id="0179a05">體是一。今欲顯示性相差別。令彼疑者得</a><a name="0179a06" id="0179a06">決定解。復次如是二法唯是不善。亦是施</a><a name="0179a07" id="0179a07">設不善勝因。如說。何纏相應心品一向是不</a><a name="0179a08" id="0179a08">善。謂無慚無愧。今顯其相令速厭斷。復</a><a name="0179a09" id="0179a09">次如是二法破壞世間。如世尊說。有二黑</a><a name="0179a10" id="0179a10">法能破壞世間。謂無慚無愧。今顯其相令</a><a name="0179a11" id="0179a11">速厭斷</a><a name="0179a12" id="0179a12"><p>復次如是二法能令眾生種種差別。如契經</a><a name="0179a13" id="0179a13">說。世間若無無慚無愧。無豬犬等種種差</a><a name="0179a14" id="0179a14">別。今顯其相令速厭斷故作斯論。云何無</a><a name="0179a15" id="0179a15">慚。答諸無慚。無所慚無異慚。無羞無所羞</a><a name="0179a16" id="0179a16">無異羞。無敬無敬性。無自在無自在性。於</a><a name="0179a17" id="0179a17">自在者無怖畏轉是謂無慚。此本論主於</a><a name="0179a18" id="0179a18">異名義得善巧故作種種說。文雖差別而</a><a name="0179a19" id="0179a19">體無異。問此中所說差別名言。為顯自性。</a><a name="0179a20" id="0179a20">為顯行相為顯所緣。有作是說。此顯無</a><a name="0179a21" id="0179a21">慚自性。問若爾無慚行相云何。答如諸不善</a><a name="0179a22" id="0179a22">心心所法行相。此行相亦爾。所以者何。彼相</a><a name="0179a23" id="0179a23">應故。問無慚所緣云何。答四聖諦。有餘師</a><a name="0179a24" id="0179a24">說。此顯無慚行相。此行相對餘應作四句。</a><a name="0179a25" id="0179a25">有無慚非無慚行相轉。謂無慚作餘行相</a><a name="0179a26" id="0179a26">轉。有無慚行相轉非無慚。謂無慚相應法。</a><a name="0179a27" id="0179a27">作無慚行相轉。有無慚亦無慚行相轉。謂無</a><a name="0179a28" id="0179a28">慚作無慚行相轉。有非無慚亦非無慚行</a><a name="0179a29" id="0179a29">相轉。謂若取此種類應說無慚相應法作餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270178c.htm'><img src='up.gif' border=0></a>
<a href='T270179b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>