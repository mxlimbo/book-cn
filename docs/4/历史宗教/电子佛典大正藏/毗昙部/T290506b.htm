<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0506b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷29)</font> 辯緣起品第三之一 <font face='Arial'>T29, p0506b</h2></font><hr>
<span class='old'>
</a><a name="0506a28" id="0506a28">名增語觸。名為身故。得名身名。如是色身名</a><a name="0506a29" id="0506a29">有對觸。色為身故。得色身名。是名為體。色為</span><a name="0506b01" id="0506b01">體義。此中意說。增語觸因。名增語觸。有對觸</a><a name="0506b02" id="0506b02">因。名有對觸。非二觸體。由此說言。諸有行</a><a name="0506b03" id="0506b03">相。諸有摽舉。施設名身。施設色身。言行相</a><a name="0506b04" id="0506b04">者。謂諸外處。行所行相。得行相名。言摽舉</a><a name="0506b05" id="0506b05">者。謂諸內處。由此摽舉。諸觸名故。謂名眼</a><a name="0506b06" id="0506b06">觸。乃至意觸。此意說言。於諸有名體。施設</a><a name="0506b07" id="0506b07">增語觸。於諸有色體。施設有對觸。隨有所闕</a><a name="0506b08" id="0506b08">所施設觸。皆不得成。此上經文。且辯假觸為</a><a name="0506b09" id="0506b09">辯緣。此所生實觸。復作是說。若一切種名身</a><a name="0506b10" id="0506b10">色身。皆無所有。乃至廣說。此義意言。若一切</a><a name="0506b11" id="0506b11">種。假觸非有。則心所觸。於三時中。自名難</a><a name="0506b12" id="0506b12">了。體不生故。不可了知。既不可了知。亦不</a><a name="0506b13" id="0506b13">可施設。若作如是分別經義。名色緣觸。即二</a><a name="0506b14" id="0506b14">緣觸。然名色緣觸。分位決定。若二為緣觸。</a><a name="0506b15" id="0506b15">分位不定。雖六處緣觸。分位亦定。而偏就有</a><a name="0506b16" id="0506b16">情所依顯示。名色緣觸。通就所依所緣顯示。</a><a name="0506b17" id="0506b17">故有差別。復有別義。此中名身名增語觸。即</a><a name="0506b18" id="0506b18">是以名為所依義。此以意識為所依故。此中</a><a name="0506b19" id="0506b19">色身。名有對觸。即是以色為所依義。此以五</a><a name="0506b20" id="0506b20">根為所依故。由是諸觸所依力故。摽別其名。</a><a name="0506b21" id="0506b21">如眼識等。所謂眼觸。乃至意觸。意識與意。是</a><a name="0506b22" id="0506b22">一義故。若一切種名色所依六觸非有。則定</a><a name="0506b23" id="0506b23">無有餘無依觸。而可了知。既無可了知。亦不</a><a name="0506b24" id="0506b24">可施設。此義意言。離六所依等。假觸無故。離</a><a name="0506b25" id="0506b25">六觸體外實觸亦無。若作如是分別經義。即</a><a name="0506b26" id="0506b26">六處緣觸。說名色緣觸。此中顯名色即六處</a><a name="0506b27" id="0506b27">差別。為辯緣起種種義門。令阿難陀知甚深</a><a name="0506b28" id="0506b28">義。有餘師說說名色緣觸。顯三和生。顯根</a><a name="0506b29" id="0506b29">境功能。說二緣觸。說六處緣觸。顯不共因用。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290506a.htm'><img src='up.gif' border=0></a>
<a href='T290506c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>