<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0663b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷127)</font> 大種蘊第五中大造納息第一之一 <font face='Arial'>T27, p0663b</h2></font><hr>
<span class='old'>
</a><a name="0663a28" id="0663a28">答雖同類等五因皆無。而別有餘五種因義。</a><a name="0663a29" id="0663a29">謂生因依因立因持因養因。由此能造。有餘</span><a name="0663b01" id="0663b01">師言。造是緣義。問諸所造色各除自體餘法</a><a name="0663b02" id="0663b02">皆是此增上緣。如何但言大種所造。答增上</a><a name="0663b03" id="0663b03">緣義。有親有疏。有近有遠。有合不合。有</a><a name="0663b04" id="0663b04">在此生。有在餘生。諸親近合在此生者說</a><a name="0663b05" id="0663b05">名為因。疏遠不合在餘生者說名為緣。由</a><a name="0663b06" id="0663b06">此義故說諸大種與所造色為因增上。亦</a><a name="0663b07" id="0663b07">不違理</a><a name="0663b08" id="0663b08"><p>問地水火風何相何業。答堅是地相。持是地</a><a name="0663b09" id="0663b09">業。濕是水相。攝是水業。煖是火相。熟是火業。</a><a name="0663b10" id="0663b10">動是風相。長是風業。問地是堅相亦是色相。</a><a name="0663b11" id="0663b11">廣說乃至。風是動相亦是色相。如何一法有</a><a name="0663b12" id="0663b12">二相耶。答有亦無失。由此理趣於一法中。</a><a name="0663b13" id="0663b13">可得施設有多相故。如一有漏法。即有</a><a name="0663b14" id="0663b14">如病如癰等。廣說乃至。百四十句諸過患相</a><a name="0663b15" id="0663b15">而無有失。此亦如是。有餘師言。相有二</a><a name="0663b16" id="0663b16">種。一自相。二共相。堅濕煖動相是自相。色相</a><a name="0663b17" id="0663b17">是共相。如是二相互不相違。於一法立亦</a><a name="0663b18" id="0663b18">無有過</a><a name="0663b19" id="0663b19"><p>問此四大種於一切時不相離耶。答如是。</a><a name="0663b20" id="0663b20">云何知然。如入胎經說。佛告慶喜。初羯邏</a><a name="0663b21" id="0663b21">藍。若有地界無水界者。便應乾散。今不</a><a name="0663b22" id="0663b22">散者水所攝故。若有水界無地界者。便應</a><a name="0663b23" id="0663b23">流治。今不流者地所持故。若有地水無</a><a name="0663b24" id="0663b24">火界者。便應臭爛。今不爛者火所熟故若</a><a name="0663b25" id="0663b25">有三界。無風界者應不增長。今增長者</a><a name="0663b26" id="0663b26">風所動故。問餘經所說當云何通。地界擾</a><a name="0663b27" id="0663b27">亂。或令至死或令有情受次死苦。乃至風</a><a name="0663b28" id="0663b28">界亦復如是。答此說大種隨一增時能為擾</a><a name="0663b29" id="0663b29">亂。非謂四種有時相離<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270663a.htm'><img src='up.gif' border=0></a>
<a href='T270663c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>