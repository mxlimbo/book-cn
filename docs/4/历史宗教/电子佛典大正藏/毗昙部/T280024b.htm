<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0024b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷3)</font> 雜犍度世第一法品之三 <font face='Arial'>T28, p0024b</h2></font><hr>
<span class='old'>
</a><a name="0024a28" id="0024a28">謂實義聖人。是故彼亦說之。若人有一出家</a><a name="0024a29" id="0024a29">之心。猶得名為聖弟子。何況得達分善根者</span><a name="0024b01" id="0024b01">也。復有說者。或有捨者。有不捨者。誰不捨</a><a name="0024b02" id="0024b02">耶。於此善根。常懃方便故。作方便一切時</a><a name="0024b03" id="0024b03">作方便。善受持善修習者不捨。與上相違捨。</a><a name="0024b04" id="0024b04">如所聞。若於善根。常懃方便。乃至善修習</a><a name="0024b05" id="0024b05">者。雖經生死。而常不捨。如彌多羅達子初生</a><a name="0024b06" id="0024b06">之時。便作是言。結有二種。乃至廣說。如先</a><a name="0024b07" id="0024b07">所聞。若於善根。不懃方便。乃至不善修習。於</a><a name="0024b08" id="0024b08">此身中。雖得速捨。如是當知有捨不捨。評曰。</a><a name="0024b09" id="0024b09">如實義者。凡夫人依彼地。生達分善根猶有</a><a name="0024b10" id="0024b10">捨者。何況生於他地</a><a name="0024b11" id="0024b11"><p>問曰。達分善根言得報。所謂色界五陰。為作</a><a name="0024b12" id="0024b12">彼身初業不。答曰。或有說者。不作初業。所以</a><a name="0024b13" id="0024b13">者何。彼似無漏道。憎惡受生故。餘業作初業。</a><a name="0024b14" id="0024b14">彼達分善根。唯作滿業。然後受報。復有說者。</a><a name="0024b15" id="0024b15">亦作初業。得身報妙好。隨順行道</a><a name="0024b16" id="0024b16"><p>此煖等善根。有七十三種。其事云何。欲界有</a><a name="0024b17" id="0024b17">十種。所謂一具縛凡夫。二除一品結。乃至九</a><a name="0024b18" id="0024b18">品盡者。初禪有九。或有除一品結。乃至九品</a><a name="0024b19" id="0024b19">初禪無具縛人。即欲界說故。如是乃至無所</a><a name="0024b20" id="0024b20">有處。有九種頂忍世第一法亦如是。問曰。具</a><a name="0024b21" id="0024b21">縛凡夫。所得煖法。除一品結。乃至九品。為一</a><a name="0024b22" id="0024b22">種耶。答曰不也。具縛凡夫異。除一品結異。乃</a><a name="0024b23" id="0024b23">至九品異</a><a name="0024b24" id="0024b24"><p>問曰。若退煖法。還生煖法。為本得得不。答曰</a><a name="0024b25" id="0024b25">不也。所以者何。彼不數數得用功而得。不前</a><a name="0024b26" id="0024b26">後相似故。如捨波羅提木叉戒後更受。非本</a><a name="0024b27" id="0024b27">得得彼亦如是。如煖頂亦爾。問曰。增長煖時。</a><a name="0024b28" id="0024b28">煖增長已。還起初者不。答曰。不也。所以者</a><a name="0024b29" id="0024b29">何。得勝進善根。前所得者。無可欣尚。頂忍亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280024a.htm'><img src='up.gif' border=0></a>
<a href='T280024c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>