<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0885a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷23)</font> 辯業品第五之一 <font face='Arial'>T29, p0885a</h2></font><hr>
<span class='old'>
</a><a name="0884c28" id="0884c28">覆無記語業壞形言時及作者等。但有不合</a><a name="0884c29" id="0884c29">世俗禮儀。皆說名為壞軌語業。等起前二</span><a name="0885a01" id="0885a01">思名壞軌意業。此及染業名不應作。應作業</a><a name="0885a02" id="0885a02">者與此相翻。俱違前二。是第三業。若依世</a><a name="0885a03" id="0885a03">俗後亦可然。若就勝義前說為善。謂唯善業</a><a name="0885a04" id="0885a04">名為應作。唯諸染業名不應作。無覆無記身</a><a name="0885a05" id="0885a05">語意業名非應作非不應作。然非一切不應</a><a name="0885a06" id="0885a06">作業皆惡行攝。唯有不善。是惡性故得惡行</a><a name="0885a07" id="0885a07">名。以招愛果名為妙行。招不愛果名為惡行。</a><a name="0885a08" id="0885a08">有覆無記雖是不應作而非惡行攝。由此所</a><a name="0885a09" id="0885a09">行決定不能招愛非愛果故。今於此中復應</a><a name="0885a10" id="0885a10">思擇。為由一業但引一生。為引多生。又為</a><a name="0885a11" id="0885a11">一生。但一業引為多業引。頌曰</a><a name="0885a12" id="0885a12"><p class='lg'>　　一業引一生　　　多業能圓滿　</p></a><a name="0885a13" id="0885a13"><p>論曰。若依正理應決定說。但由一業唯引</a><a name="0885a14" id="0885a14">一生。此一生言顯眾同分。以得同分方說名</a><a name="0885a15" id="0885a15">生。若說一生由多業引。或說一業能引多生。</a><a name="0885a16" id="0885a16">如是二言於理何失。且初有失。謂一生中前</a><a name="0885a17" id="0885a17">業果終後業果起業果別故。應有死生。或應</a><a name="0885a18" id="0885a18">多生。無死生理業果終起。如一生故。二俱有</a><a name="0885a19" id="0885a19">過。一本有中應有眾多死生有故。或應乃至</a><a name="0885a20" id="0885a20">無餘涅槃。中間永無死及生故。何緣定限。一</a><a name="0885a21" id="0885a21">趣處中。有異業果生。便有生死。有異業果起。</a><a name="0885a22" id="0885a22">而無死生。一業果終餘業果起。理定應立。有</a><a name="0885a23" id="0885a23">死有生。又許一生定為多種。造作增長業所</a><a name="0885a24" id="0885a24">引故。則應決定無中夭者。或應不受果。而永</a><a name="0885a25" id="0885a25">棄彼業。然先已說。先說者何。謂理必無。時分</a><a name="0885a26" id="0885a26">定業所感異熟。轉餘時受。又理必無。時分定</a><a name="0885a27" id="0885a27">業非造作增長必受異熟故。若謂有生。由定</a><a name="0885a28" id="0885a28">不定多種業引。或復有生。唯為多種定業所</a><a name="0885a29" id="0885a29">引。故有中夭及有盡壽。此亦不然。時分果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290884c.htm'><img src='up.gif' border=0></a>
<a href='T290885b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>