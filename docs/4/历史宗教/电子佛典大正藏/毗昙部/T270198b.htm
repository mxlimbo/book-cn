<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0198b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷38)</font> 雜蘊第一中相納息第六之一 <font face='Arial'>T27, p0198b</h2></font><hr>
<span class='old'>
</a><a name="0198a28" id="0198a28">說。色法生住老無常體還是色。乃至識法生</a><a name="0198a29" id="0198a29">老住無常體還是識。為遮彼執顯有為相。</span><a name="0198b01" id="0198b01">唯不相應行蘊所攝。或復有執。色等五蘊。出</a><a name="0198b02" id="0198b02">胎時名生。相續時名住。衰變時名異。命終</a><a name="0198b03" id="0198b03">時名滅。如經部師為遮彼執顯彼唯是眾</a><a name="0198b04" id="0198b04">同分相非有為相。有為相者諸有為法一一</a><a name="0198b05" id="0198b05">剎那皆具四相。復次為令疑者得決定故。</a><a name="0198b06" id="0198b06">如定蘊說。過去法得或過去或未來或現在。</a><a name="0198b07" id="0198b07">未來現在法得亦爾。或有生疑。如得與法</a><a name="0198b08" id="0198b08">有同世者有異世者。相與所相亦應如</a><a name="0198b09" id="0198b09">是。為令彼疑得決定故。顯相與法無異</a><a name="0198b10" id="0198b10">世者。所以者何。得與所得不同一果。不定</a><a name="0198b11" id="0198b11">俱行非俱有因故。或異世。相與所相是同</a><a name="0198b12" id="0198b12">一果決定俱行。為俱有因故必同世。為遮</a><a name="0198b13" id="0198b13">前說種種異宗。及為除疑故作斯論</a><a name="0198b14" id="0198b14"><p>色法生住老無常當言色耶非色耶。答應</a><a name="0198b15" id="0198b15">言非色。此中色法謂十色處及法處少分。</a><a name="0198b16" id="0198b16">彼有為相但是非色唯法處攝。此即所相能</a><a name="0198b17" id="0198b17">相異類非色法。生住老無常當言非色耶</a><a name="0198b18" id="0198b18">色耶。答應言非色。此中非色法。謂意處</a><a name="0198b19" id="0198b19">及法處少分。彼有為相如前說。此即所相</a><a name="0198b20" id="0198b20">能相同類有見法。生住老無常當言有見耶</a><a name="0198b21" id="0198b21">無見耶答應言無見。此中有見法謂色處彼</a><a name="0198b22" id="0198b22">有為相但是無見唯法處攝。此即所相能相</a><a name="0198b23" id="0198b23">異類。無見法生住老無常。當言無見耶</a><a name="0198b24" id="0198b24">有見耶。答應言無見此中無見法。謂十一</a><a name="0198b25" id="0198b25">處除色處。彼有為相如前說。此即所相能</a><a name="0198b26" id="0198b26">相同類。有對法生住老無常當言有對耶</a><a name="0198b27" id="0198b27">無對耶。答應言無對。此中有對法謂十色</a><a name="0198b28" id="0198b28">處。彼有為相但是無對。唯法處攝。此即所相</a><a name="0198b29" id="0198b29">能相異類無對法生住老無常當言無對耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270198a.htm'><img src='up.gif' border=0></a>
<a href='T270198c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>