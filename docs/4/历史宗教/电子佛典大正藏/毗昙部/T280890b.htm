<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0890b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷3)</font> 業品第三 <font face='Arial'>T28, p0890b</h2></font><hr>
<span class='old'>
</a><a name="0890a28" id="0890a28">若盡而不捨者。滅已不捨。彼成就過去作非</a><a name="0890a29" id="0890a29">現在。不相續生故。或二者。若善淳淨心。不</span><a name="0890b01" id="0890b01">善極惱纏。受彼現在成就作及無作。亦復一</a><a name="0890b02" id="0890b02">者。謂第二剎那起唯無作現在。若過去現在</a><a name="0890b03" id="0890b03">分別。若善不善分別亦爾</a><a name="0890b04" id="0890b04"><p class='lg'>　　隱沒不隱沒　　　二作俱非盡</a><br><a name="0890b05" id="0890b05">　　及淨不淨等　　　一切無生說　</p></a><a name="0890b06" id="0890b06"><p>隱沒不隱沒二作俱非盡者。若隱沒無記及</a><a name="0890b07" id="0890b07">不隱沒無記作不成就。過去羸劣心等起故。</a><a name="0890b08" id="0890b08">餘勢不強故。若現在受作時則成就現在。剎</a><a name="0890b09" id="0890b09">那成就故亦不說無作。以無記無俱故。及淨</a><a name="0890b10" id="0890b10">不淨等一切無生說者。若善不善隱沒無記</a><a name="0890b11" id="0890b11">及不隱沒無記作悉不成就。未來以無住。未</a><a name="0890b12" id="0890b12">來世受作故。問何等為律儀不律儀。答</a><a name="0890b13" id="0890b13"><p class='lg'>　　流注相續成　　　善及不善戒</a><br><a name="0890b14" id="0890b14">　　於一切眾生　　　律儀不律儀　</p></a><a name="0890b15" id="0890b15"><p>彼別解脫律儀者。謂受戒於一切眾生一切</a><a name="0890b16" id="0890b16">時戒不斷。或十二種或二十一種隨轉。不律</a><a name="0890b17" id="0890b17">儀者。謂住不律儀於一切眾生一切時惡戒</a><a name="0890b18" id="0890b18">不斷。問何等住不律儀。答十二種住不律儀。</a><a name="0890b19" id="0890b19">所謂屠羊養雞養豬捕鳥捕魚獵師作賊魁膾</a><a name="0890b20" id="0890b20">守獄咒龍屠犬司獵。屠羊者。謂殺羊。以殺</a><a name="0890b21" id="0890b21">心若養若賣若殺。悉名屠羊。養雞養豬亦如</a><a name="0890b22" id="0890b22">是。捕鳥者。殺鳥自活。捕魚獵師亦如是。作</a><a name="0890b23" id="0890b23">賊者。常行劫害。魁膾者。主殺人自活。守獄</a><a name="0890b24" id="0890b24">者。以守獄自活。咒龍者。習咒龍蛇戲樂自活。</a><a name="0890b25" id="0890b25">屠犬者。旃陀羅。司獵者。王家獵主。若屠羊</a><a name="0890b26" id="0890b26">者。雖不殺餘眾生。而於一切眾生所得不律</a><a name="0890b27" id="0890b27">儀。何以故。若一切眾生為羊像在前者。於彼</a><a name="0890b28" id="0890b28">一切悉起害心。一切眾生有作羊理故。若復</a><a name="0890b29" id="0890b29">無作羊理者。於彼亦有害心故得不律儀。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280890a.htm'><img src='up.gif' border=0></a>
<a href='T280890c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>