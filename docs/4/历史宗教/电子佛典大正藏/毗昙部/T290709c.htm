<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0709c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷67)</font> 辯賢聖品第六之一 <font face='Arial'>T29, p0709c</h2></font><hr>
<span class='old'>
</a><a name="0709b28" id="0709b28">藉劬勞。人天中生壽量短促。乏財多病親友</a><a name="0709b29" id="0709b29">乖離。違境既多厭心增勝。若生色界與此相</span><a name="0709c01" id="0709c01">違。謂彼異生耽勝定樂。長壽無病無貧無離。</a><a name="0709c02" id="0709c02">違境既無厭心微劣。非厭微劣能入見道。能</a><a name="0709c03" id="0709c03">引見道勝厭無故。依色界身不起見道。不應</a><a name="0709c04" id="0709c04">言彼都無有厭。以生彼者現有厭故。如契經</a><a name="0709c05" id="0709c05">說。勿怖大仙彼焰必無來近此理。燒梵宮已</a><a name="0709c06" id="0709c06">於彼當滅。此中怖聲唯目厭體。又於餘處有</a><a name="0709c07" id="0709c07">伽他言</a><a name="0709c08" id="0709c08"><p class='lg'>　　聞有長壽天　　　具妙色令譽</a><br><a name="0709c09" id="0709c09">　　而心懷怖厭　　　如鹿對師子　</p></a><a name="0709c10" id="0709c10"><p>此怖厭言顯怖即厭。即於彼處顯此義言。為</a><a name="0709c11" id="0709c11">厭所纏心處於厭。如契經說。為著所纏心處</a><a name="0709c12" id="0709c12">於著。此亦如是先未了相。為厭所纏彼心為</a><a name="0709c13" id="0709c13">厭所隨縛故。後已了相雖處厭中。而不為厭</a><a name="0709c14" id="0709c14">之所隨縛。是謂此中怖厭別義。實怖與厭相</a><a name="0709c15" id="0709c15">差別者。謂矚彼相恐為衰損。心生驚怯故名</a><a name="0709c16" id="0709c16">為怖。若觀彼相心不欣欲。情樂棄捨故名為</a><a name="0709c17" id="0709c17">厭。欲界具二上界唯一。又此二體差別云何。</a><a name="0709c18" id="0709c18">不審察為先心驚掉名怖。若審察為先心不</a><a name="0709c19" id="0709c19">樂名厭。或引愚癡心怯。名怖。若引棄捨心</a><a name="0709c20" id="0709c20">背名厭。有餘師說。恐為衰損心欲捐捨是名</a><a name="0709c21" id="0709c21">為怖。欲捐捨故於彼境中。心不生欣是名為</a><a name="0709c22" id="0709c22">厭。今觀此經所說怖者。是恐自害被損壞</a><a name="0709c23" id="0709c23">義。世間亦見有如是言。但擲器來勿怖其破。</a><a name="0709c24" id="0709c24">由此理證上界無見道。教復云何。由契經說</a><a name="0709c25" id="0709c25">故。經言有五補特伽羅。此處通達彼處究竟。</a><a name="0709c26" id="0709c26">所謂中般乃至上流。此通達言唯目見道。是</a><a name="0709c27" id="0709c27">證圓寂初方便故。經既不言彼處通達。故知</a><a name="0709c28" id="0709c28">見道上界定無。已說學位預流果等有多差</a><a name="0709c29" id="0709c29">別。為阿羅漢亦有多種差別相耶。亦有云何。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290709b.htm'><img src='up.gif' border=0></a>
<a href='T290710a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>