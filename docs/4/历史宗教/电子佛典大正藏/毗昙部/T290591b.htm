<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0591b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷44)</font> 辯業品第四之一 <font face='Arial'>T29, p0591b</h2></font><hr>
<span class='old'>
</a><a name="0591a28" id="0591a28"><p class='lg'>　　於三無數劫　　　各供養七萬</a><br><a name="0591a29" id="0591a29">　　又如次供養　　　五六七千佛　</p></span><a name="0591b01" id="0591b01"><p>論曰。初無數劫中供養七萬五千佛。次無數</a><a name="0591b02" id="0591b02">劫中供養七萬六千佛。後無數劫中供養七</a><a name="0591b03" id="0591b03">萬七千佛。三無數劫一一滿時。及初發心各</a><a name="0591b04" id="0591b04">逢何佛。頌曰</a><a name="0591b05" id="0591b05"><p class='lg'>　　三無數劫滿　　　逆次逢勝觀</a><br><a name="0591b06" id="0591b06">　　然燈寶髻佛　　　初釋迦牟尼　</p></a><a name="0591b07" id="0591b07"><p>論曰。言逆次者自後向前。謂於第三無數劫</a><a name="0591b08" id="0591b08">滿。所逢事佛名為勝觀。第二劫滿所逢事佛</a><a name="0591b09" id="0591b09">名曰然燈。第一劫滿所逢事佛名為寶髻。初</a><a name="0591b10" id="0591b10">無數劫首逢釋迦牟尼。謂我世尊初發心位。</a><a name="0591b11" id="0591b11">逢一薄伽梵號釋迦牟尼。彼佛出時正居末</a><a name="0591b12" id="0591b12">劫。滅後正法唯住千年。時我世尊為陶師子。</a><a name="0591b13" id="0591b13">於彼佛所起殷淨心。塗以香油浴以香水。設</a><a name="0591b14" id="0591b14">供養已發弘誓願。願我當作佛一如今世尊。</a><a name="0591b15" id="0591b15">故今如來一一同彼。我釋迦菩薩於何位中。</a><a name="0591b16" id="0591b16">何波羅蜜多修習圓滿。頌曰</a><a name="0591b17" id="0591b17"><p class='lg'>　　但由悲普施　　　被析身無忿</a><br><a name="0591b18" id="0591b18">　　讚歎底沙佛　　　次無上菩提</a><br><a name="0591b19" id="0591b19">　　六波羅蜜多　　　於如是四位</a><br><a name="0591b20" id="0591b20">　　一二又一二　　　如次修圓滿　</p></a><a name="0591b21" id="0591b21"><p>論曰。菩薩發願初修施時。未能遍於一切含</a><a name="0591b22" id="0591b22">識。施一切物唯運悲心。彼於後時串習力</a><a name="0591b23" id="0591b23">故。悲心轉盛能遍施與。一切有情非一切物。</a><a name="0591b24" id="0591b24">若時菩薩普於一切。能捨一切但由悲心。非</a><a name="0591b25" id="0591b25">自希求勝生差別。齊此布施波羅蜜多修習</a><a name="0591b26" id="0591b26">圓滿。有說菩薩觀諸世間。匱乏資財貧苦所</a><a name="0591b27" id="0591b27">逼。為欲饒益亦帶悲心。發願自求勝生差別。</a><a name="0591b28" id="0591b28">以諸菩薩曾無一時不運悲心而行施故。若時</a><a name="0591b29" id="0591b29">菩薩被析身支雖未離欲。貪而心無少忿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290591a.htm'><img src='up.gif' border=0></a>
<a href='T290591c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>