<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0875a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷174)</font> 定蘊第七中不還納息第四之一 <font face='Arial'>T27, p0875a</h2></font><hr>
<span class='old'>
</a><a name="0874c28" id="0874c28">分結未斷未遍知。造作增長順起有受業。</a><a name="0874c29" id="0874c29">順生有受業。從彼命終起色界中有生色</span><a name="0875a01" id="0875a01">界天。生已多時。復依有行道。恒時作意。依</a><a name="0875a02" id="0875a02">不息加行三摩地進斷餘結。於有餘依般涅</a><a name="0875a03" id="0875a03">槃界而般涅槃。是名有行般涅槃。問何故</a><a name="0875a04" id="0875a04">名有行般涅槃。答此補特伽羅由有行道。</a><a name="0875a05" id="0875a05">斷餘煩惱而般涅槃。故名有行般涅槃。復</a><a name="0875a06" id="0875a06">次此補特伽羅由有行道得阿羅漢果。盡</a><a name="0875a07" id="0875a07">其壽量而般涅槃。故名有行般涅槃。復次此</a><a name="0875a08" id="0875a08">補特伽羅依有為緣道。進斷餘結而般涅</a><a name="0875a09" id="0875a09">槃。故名有行般涅槃。云何無行般涅槃。謂</a><a name="0875a10" id="0875a10">有補特伽羅前生中依無行道不恒時作</a><a name="0875a11" id="0875a11">意。依止息加行三摩地。於五順下分結已</a><a name="0875a12" id="0875a12">斷已遍知。於五順上分結未斷未遍知。造</a><a name="0875a13" id="0875a13">作增長順起有受業。順生有受業。從彼命終</a><a name="0875a14" id="0875a14">起色界中有生色界天。生已多時。復依無</a><a name="0875a15" id="0875a15">行道不恒時作意。依止息加行三摩地進</a><a name="0875a16" id="0875a16">斷餘結。於有餘依般涅槃界而般涅槃。是</a><a name="0875a17" id="0875a17">名無行般涅槃。問何故名無行般涅槃。答此</a><a name="0875a18" id="0875a18">補特伽羅由無行道。斷餘煩惱而般涅槃。</a><a name="0875a19" id="0875a19">故名無行般涅槃。復次此補特伽羅由無行</a><a name="0875a20" id="0875a20">道得阿羅漢果。盡其壽量而般涅槃。故名</a><a name="0875a21" id="0875a21">無行般涅槃。復次此補特伽羅依無為緣</a><a name="0875a22" id="0875a22">道。進斷餘結而般涅槃。故名無行般涅槃。</a><a name="0875a23" id="0875a23">云何上流往色究竟。謂有補特伽羅前生中</a><a name="0875a24" id="0875a24">於五順下分結已斷已遍知。於五順上分</a><a name="0875a25" id="0875a25">結未斷未遍知。得世俗四靜慮。將命終</a><a name="0875a26" id="0875a26">時退上三靜慮住初靜慮。由即彼愛及彼</a><a name="0875a27" id="0875a27">地造作增長順起有受業。順生有受業。故</a><a name="0875a28" id="0875a28">從彼命終起色界中有生梵眾天。生已復</a><a name="0875a29" id="0875a29">能入世俗第二靜慮。由即彼愛及彼地。造<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270874c.htm'><img src='up.gif' border=0></a>
<a href='T270875b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>