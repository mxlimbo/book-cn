<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0254a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷14)</font> 中分別惑品第五 <font face='Arial'>T29, p0254a</h2></font><hr>
<span class='old'>
</a><a name="0253c28" id="0253c28">身。謂五取陰。為除彼計常想。及於聚執一想。</a><a name="0253c29" id="0253c29">故說如此。何以故。彼我見於五陰以此想為</span><a name="0254a01" id="0254a01">先。於滅及身。不如執說名身見。一切見能緣</a><a name="0254a02" id="0254a02">有流法為境。悉緣滅身。而但立我我所見名</a><a name="0254a03" id="0254a03">滅身見者。欲令彼知此見唯於滅於身起。非</a><a name="0254a04" id="0254a04">於我我所。如經言。世間若有沙門婆羅門。起</a><a name="0254a05" id="0254a05">見謂有我。是彼一切唯於五陰起。我見是類</a><a name="0254a06" id="0254a06">彼所許為我。或執見為常。或執見為斷。是名</a><a name="0254a07" id="0254a07">邊見。由執常邊斷邊故。於實有苦等諦執見</a><a name="0254a08" id="0254a08">為無。故名邪見。一切見皆翻違理起。悉是邪</a><a name="0254a09" id="0254a09">見。但說一見為邪見者。由此見最惡能斷善</a><a name="0254a10" id="0254a10">根故。故說為邪見。譬如臭酥及惡旃陀羅。</a><a name="0254a11" id="0254a11">此一向非撥故。所餘諸見但有增益。於下品</a><a name="0254a12" id="0254a12">法執為最勝。說名見取。何法名下品。謂一切</a><a name="0254a13" id="0254a13">有流法。聖人所棄捨故。執此法為最勝。是名</a><a name="0254a14" id="0254a14">見取。應說見等勝取見。此中除等見言。非因</a><a name="0254a15" id="0254a15">中因見。非道中道見。名戒執取見。譬如摩醯</a><a name="0254a16" id="0254a16">首羅非世間因。彼觀為因。世主天等所餘諸</a><a name="0254a17" id="0254a17">物亦爾。入火水等非生天因。彼觀為因。唯</a><a name="0254a18" id="0254a18">執僧佉踰伽等智非解脫道。彼觀為道。此中</a><a name="0254a19" id="0254a19">應知除等見言。如此五見性應知。若非因中</a><a name="0254a20" id="0254a20">起因見。云何此見非見集所滅。若有人見自</a><a name="0254a21" id="0254a21">在及世主為因。此人必執此為常為一我作</a><a name="0254a22" id="0254a22">者。是故此偈曰。於自在等處。從常我倒生。因</a><a name="0254a23" id="0254a23">等虛妄執。是故見苦滅。釋曰。由見苦諦。於自</a><a name="0254a24" id="0254a24">在等處。常執我執俱滅。非因執是二倒所作。</a><a name="0254a25" id="0254a25">是故與此見共滅。若人由入火水等方便起</a><a name="0254a26" id="0254a26">生天執。由戒及執計得清淨。此執亦見苦所</a><a name="0254a27" id="0254a27">滅。阿毘達磨藏文言如此。復言。若有人執說</a><a name="0254a28" id="0254a28">如此。是時善男子受持牛戒。行鹿戒狗戒。</a><a name="0254a29" id="0254a29">由此行清淨解脫出離。過度苦樂得至過苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290253c.htm'><img src='up.gif' border=0></a>
<a href='T290254b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>