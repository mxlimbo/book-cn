<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0107a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷14)</font> 雜揵度人品第三上 <font face='Arial'>T28, p0107a</h2></font><hr>
<span class='old'>
</a><a name="0106c28" id="0106c28">復有說者。觀息短時。名入初禪。觀息長時。入</a><a name="0106c29" id="0106c29">第二禪。知息遍身。入第三禪。止息身行。入第</span><a name="0107a01" id="0107a01">四禪。如是等四義。亦應如是說。覺喜入出息</a><a name="0107a02" id="0107a02">者。謂初禪二禪也。覺樂入出息者。即觀察此</a><a name="0107a03" id="0107a03">樂也。覺心行入出息者。觀察想思也。復有說</a><a name="0107a04" id="0107a04">者。覺心行者。觀意業思。止息意行。入出息</a><a name="0107a05" id="0107a05">者。令彼意行轉微寂靜。或時不觀。覺心入出</a><a name="0107a06" id="0107a06">息者。謂觀察於識也覺隨喜心定心解脫心入</a><a name="0107a07" id="0107a07">出息者。如來無隨喜心。無定心。無解脫心。觀</a><a name="0107a08" id="0107a08">察菩薩本所行。隨喜心定心解脫心也。覺無</a><a name="0107a09" id="0107a09">常入出息者觀察入出息是無常也。覺斷入</a><a name="0107a10" id="0107a10">出息者。觀察斷過去煩惱也。覺離欲入出息</a><a name="0107a11" id="0107a11">者。觀察斷未來煩惱也。覺滅入出息者。觀察</a><a name="0107a12" id="0107a12">斷現在煩惱也。復有說者。覺無常入出息者。</a><a name="0107a13" id="0107a13">觀察心心數法是無常也。覺斷入出息者。除</a><a name="0107a14" id="0107a14">愛結。觀察斷餘結也。覺離欲入出息者。觀察</a><a name="0107a15" id="0107a15">斷諸煩惱也。覺滅入出息者。觀察斷一切結</a><a name="0107a16" id="0107a16">法也。復有說者。覺無常者。是觀察身無常也。</a><a name="0107a17" id="0107a17">覺斷者。觀察斷無明也。覺離欲者觀察離欲</a><a name="0107a18" id="0107a18">愛也。覺滅者。觀察涅槃是寂靜也。尊者婆檀</a><a name="0107a19" id="0107a19">說曰。覺無常者。觀察五取陰也。覺斷者。觀察</a><a name="0107a20" id="0107a20">五取陰是空無我也。覺離欲者。觀察五取陰</a><a name="0107a21" id="0107a21">是苦也。覺滅者。觀察五取陰是不生寂滅法</a><a name="0107a22" id="0107a22">也我作如是念。如是住者。皆是麤定。我應廣</a><a name="0107a23" id="0107a23">住微細定中。問曰云何微細定耶。答曰或有</a><a name="0107a24" id="0107a24">說者。第四禪是。復有說者。滅盡定是。是時夜</a><a name="0107a25" id="0107a25">分有欲界三天。來詣菩薩所。一下根。二中根。</a><a name="0107a26" id="0107a26">三上根。彼下根天。見其無入出息。又不動搖</a><a name="0107a27" id="0107a27">無思想行。作如是言。此瞿曇沙門今者已死。</a><a name="0107a28" id="0107a28">彼中根天。見其身猶煖雖復經久而不爛壞。</a><a name="0107a29" id="0107a29">彼作是言。今雖未死後必當死。彼上根天。曾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280106c.htm'><img src='up.gif' border=0></a>
<a href='T280107b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>