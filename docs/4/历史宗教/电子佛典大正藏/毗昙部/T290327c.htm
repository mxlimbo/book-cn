<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1561 俱舍論實義疏 0327c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1561 俱舍論實義疏</font> <font face='Arial'>(卷5)</font> 分別根品第二之一 <font face='Arial'>T29, p0327c</h2></font><hr>
<span class='old'>
</a><br><a name="0327b28" id="0327b28">　　見修無學道　　　依九立三根　</p></a><a name="0327b29" id="0327b29"><p>頌曰</span><a name="0327c01" id="0327c01"><p class='lg'>　　唯無漏後三　　　有色命憂苦</a><br><a name="0327c02" id="0327c02">　　常知唯有漏　　　通二餘九根　</p></a><a name="0327c03" id="0327c03"><p>言最後三根定是無漏。除此三根之外不通</a><a name="0327c04" id="0327c04">無漏。契經言。爾時世尊成正覺已作是思惟。</a><a name="0327c05" id="0327c05">我所證法甚深微妙。難見難解。不可思議。非</a><a name="0327c06" id="0327c06">尋思境。是智者所知。非凡愚所及。斯諸眾生</a><a name="0327c07" id="0327c07">久習邪教。愛著諸有。諸見所惑亂故不能解</a><a name="0327c08" id="0327c08">了。以不了故<span class='corr'>不能</span>信受。及生嬈惱。我所言說</a><a name="0327c09" id="0327c09">無所利益。唐沒劬勞。不如寂法受解脫樂。作</a><a name="0327c10" id="0327c10">是念已默然而住。爾時娑婆世界主大梵天</a><a name="0327c11" id="0327c11">王知佛世尊作如是念。即自思惟。此世界中</a><a name="0327c12" id="0327c12">諸眾生等多所失壞。今佛世尊證無上法。深</a><a name="0327c13" id="0327c13">廣微妙慮諸眾生不能信受。遂處閑寂受現法</a><a name="0327c14" id="0327c14">樂。我應詣彼勸請世尊轉妙法輪。作是念已。</a><a name="0327c15" id="0327c15">譬如壯士屈申臂頃。從梵宮沒。至於佛所。頂</a><a name="0327c16" id="0327c16">禮佛足。遶三匝已。卻住一面。合掌恭敬。而白</a><a name="0327c17" id="0327c17">佛言。世尊。此世界中諸眾生等久習異教。見</a><a name="0327c18" id="0327c18">惑縈纏。流轉生死。無所歸依。無所救護。世尊</a><a name="0327c19" id="0327c19">曠劫為諸眾生修行[<a href='javascript:showpic("images/067323.gif")'>負-貝+水</a>]引。今者得成無上正</a><a name="0327c20" id="0327c20">覺。證無上法。出現於世。如優曇花。不為有</a><a name="0327c21" id="0327c21">情隨機演說。處於閑寂。靜默而住。唯願世尊。</a><a name="0327c22" id="0327c22">降大悲心。哀愍世間。為諸有情。說正法要。有</a><a name="0327c23" id="0327c23">諸眾生。諸結微薄。機宜成熟。利根易化。不聞</a><a name="0327c24" id="0327c24">法故。自然損減。失大法利。唯願世尊。為諸眾</a><a name="0327c25" id="0327c25">生。開甘露門。說微妙法。令諸有情利益安</a><a name="0327c26" id="0327c26">樂。爾時大梵天王。勸請世尊。而說偈言</a><a name="0327c27" id="0327c27"><p class='lg'>　　世尊出現為優曇　　　曠劫難逢今一遇</a><br><a name="0327c28" id="0327c28">　　普為有情獲法利　　　唯願廣開甘露門　</p></a><a name="0327c29" id="0327c29"><p>爾時世尊聞梵天王勸請偈已。起大悲心。即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290327b.htm'><img src='up.gif' border=0></a>
<a href='T290328a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>