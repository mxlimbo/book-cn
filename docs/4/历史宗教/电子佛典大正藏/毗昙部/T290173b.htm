<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0173b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷2)</font> 俱舍釋論中分別根品第二之一 <font face='Arial'>T29, p0173b</h2></font><hr>
<span class='old'>
</a><a name="0173a28" id="0173a28">二意中隨一現前。或與欲相應。或與瞋相應。</a><a name="0173a29" id="0173a29">隨從者如偈言</span><a name="0173b01" id="0173b01"><p class='lg'>　　意引將世間　　　意轉令變異</a><br><a name="0173b02" id="0173b02">　　是意根一法　　　一切法隨行　</p></a><a name="0173b03" id="0173b03"><p>樂受等五根。及信等八根。增上云何。偈曰。</a><a name="0173b04" id="0173b04">五及八。於染污清淨。釋曰。次第應知彼增</a><a name="0173b05" id="0173b05">上。樂受等五根。於染污增上。欲等諸惑。於</a><a name="0173b06" id="0173b06">彼隨眼故。信等八根。於清淨增上。何以故。</a><a name="0173b07" id="0173b07">一切清淨。皆由彼成故。有餘師說。樂受等於</a><a name="0173b08" id="0173b08">清淨亦有增上。由安樂故。心則得定。佛說信</a><a name="0173b09" id="0173b09">以苦為資糧。復次有六喜等受。是出離所依。</a><a name="0173b10" id="0173b10">毘婆沙師作如此說。復有餘師說。不由眼耳</a><a name="0173b11" id="0173b11">二根引護自身。由先已知得離不安吉處故。</a><a name="0173b12" id="0173b12">此二但於識是增上。無有見色聞聲異於識。</a><a name="0173b13" id="0173b13">是故眼耳二根。於不共因中不應更立增上。</a><a name="0173b14" id="0173b14">是故眼等不應有如此增上。若爾彼增上云</a><a name="0173b15" id="0173b15">何。偈曰。得自塵增上。得一切六根。釋曰。眼</a><a name="0173b16" id="0173b16">等五根於得自塵中增上。意根於得一切塵</a><a name="0173b17" id="0173b17">中增上。是故此六。一一皆立為根。若爾諸塵</a><a name="0173b18" id="0173b18">於此中有增上。云何不立為根。無增上。何以</a><a name="0173b19" id="0173b19">故。為最勝主故名增上。眼於得色中。為主最</a><a name="0173b20" id="0173b20">勝。是得一切色通因故。由其增損。識隨明昧</a><a name="0173b21" id="0173b21">故。色則不爾。反此二義故。如此乃至意根</a><a name="0173b22" id="0173b22">及法。應知亦爾。偈曰。女男性增上。從身立</a><a name="0173b23" id="0173b23">二根。釋曰。復從身根更立女男二根。此二與</a><a name="0173b24" id="0173b24">身根不異。是身根中有一分。於下門處次第</a><a name="0173b25" id="0173b25">得女男根名。於女男性為增上故。女男性謂</a><a name="0173b26" id="0173b26">女相聲行欲樂。是名女性。男相聲行欲樂。是</a><a name="0173b27" id="0173b27">名男性。由此身分。二性得成就。及可了別。</a><a name="0173b28" id="0173b28">於此二性是增上。故立為根。偈曰。住同分染</a><a name="0173b29" id="0173b29">污。於清淨增上。壽命及五受。信等立為根。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290173a.htm'><img src='up.gif' border=0></a>
<a href='T290173c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>