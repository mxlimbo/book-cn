<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0496c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷96)</font> 智蘊第三中學支納息第一之一 <font face='Arial'>T27, p0496c</h2></font><hr>
<span class='old'>
</a><a name="0496b28" id="0496b28">足。勢用增上故名為根難可摧制故名為</a><a name="0496b29" id="0496b29">力。助如實覺故名覺支。助正求趣故名</span><a name="0496c01" id="0496c01">道支。問言覺支者是何義耶。為能覺悟故</a><a name="0496c02" id="0496c02">名覺支。為覺之支故名覺支。若能覺悟故</a><a name="0496c03" id="0496c03">名覺支。則應一是六非若覺之支故名覺</a><a name="0496c04" id="0496c04">支。則應六是一非。有作是說。此能覺悟故</a><a name="0496c05" id="0496c05">名覺支。問若爾。則應一是六非。答六是覺</a><a name="0496c06" id="0496c06">分能隨順覺。從勝而說亦名覺支。復有說</a><a name="0496c07" id="0496c07">者。是覺之支故名覺支。問若爾則應六是一</a><a name="0496c08" id="0496c08">非。答擇法是覺亦是覺支。餘六是覺支而非</a><a name="0496c09" id="0496c09">覺。如正見是道亦是道支。餘七是道支而非</a><a name="0496c10" id="0496c10">道。心一境性是靜慮亦是靜慮支。餘是靜慮</a><a name="0496c11" id="0496c11">支而非靜慮。離非時食是齋亦是齋支。餘</a><a name="0496c12" id="0496c12">是齋支而非齋。此亦如是。問言道支者是何</a><a name="0496c13" id="0496c13">義耶為能求趣故名道支。為道之支故名</a><a name="0496c14" id="0496c14">道支。若能求趣故名道支。則應一是七非。</a><a name="0496c15" id="0496c15">若道之支故名道支。則應七是一非。有作</a><a name="0496c16" id="0496c16">是說。此能求趣故名道支。問若爾。則應一</a><a name="0496c17" id="0496c17">是七非答七是道分能隨順道從勝而說亦</a><a name="0496c18" id="0496c18">名道支。復有說者。是道之支故名道支。問</a><a name="0496c19" id="0496c19">若爾。則應七是一非。答正見是道亦是道</a><a name="0496c20" id="0496c20">支。餘七是道支而非道。如擇法是覺亦是</a><a name="0496c21" id="0496c21">覺支。餘六是覺支而非覺。餘如前說。</a><a name="0496c22" id="0496c22">已說菩提分法。所以次第今當說。問何故</a><a name="0496c23" id="0496c23">先說四念住乃至後說八道支耶。答隨順</a><a name="0496c24" id="0496c24">文詞巧妙次第法故。復次隨順說者受者輕</a><a name="0496c25" id="0496c25">便次第法故。復次四念住從初業地乃至盡</a><a name="0496c26" id="0496c26">無生智。勢用常勝是故先說。四正勝從煖乃</a><a name="0496c27" id="0496c27">至盡無生智。勢用常勝是故次說。四神足從</a><a name="0496c28" id="0496c28">頂乃至盡無生智。勢用常勝是故次說。五根</a><a name="0496c29" id="0496c29">從忍乃至盡無生智。勢用常勝是故次說。五<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270496b.htm'><img src='up.gif' border=0></a>
<a href='T270497a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>