<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0840b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷14)</font> 辯緣起品第四之一 <font face='Arial'>T29, p0840b</h2></font><hr>
<span class='old'>
</a><a name="0840a28" id="0840a28">相續有十二支。一無明二行三識四名色五</a><a name="0840a29" id="0840a29">六處六觸七受八愛九取十有十一生十二老</span><a name="0840b01" id="0840b01">死。言三際者。一前際。二後際。三中際。即是</a><a name="0840b02" id="0840b02">過未及現三生。云何十二支於三際建立。謂</a><a name="0840b03" id="0840b03">前後際各立二支。中際八支。故成十二。無明</a><a name="0840b04" id="0840b04">行在前際。謂過去生。生老死在後際。謂未</a><a name="0840b05" id="0840b05">來生。所餘八在中際。謂現在生。前際二因</a><a name="0840b06" id="0840b06">所招五果。後際二果所待三因。非諸一生皆</a><a name="0840b07" id="0840b07">具此八。據圓滿者。說有八支。圓滿者何。謂支</a><a name="0840b08" id="0840b08">無缺。或由圓滿惑業所招。謂先增上惑業</a><a name="0840b09" id="0840b09">所引。此中意說。補特伽羅歷一切位名圓滿</a><a name="0840b10" id="0840b10">者。非諸中夭及色無色羯剌藍等。諸位</a><a name="0840b11" id="0840b11">闕故。世尊但約欲界少分補特伽羅說具十</a><a name="0840b12" id="0840b12">二。如大緣起契經中說。佛告阿難。識若不</a><a name="0840b13" id="0840b13">入胎得增廣大不。不也世尊。乃至廣說。是</a><a name="0840b14" id="0840b14">故若有補特伽羅。於次前生造無明行。具招</a><a name="0840b15" id="0840b15">現在識等五支。復於現生造愛取有。招次後</a><a name="0840b16" id="0840b16">世生等二支。應知此經依彼而說。若依一切</a><a name="0840b17" id="0840b17">補特伽羅立諸有支便成雜亂。謂彼或有現</a><a name="0840b18" id="0840b18">在五支。非次前生無明行果。及次後世生老</a><a name="0840b19" id="0840b19">死支非現在生愛取有果。彼皆非此經意所</a><a name="0840b20" id="0840b20">明。勿見果因相去隔絕。便疑因果感赴無能。</a><a name="0840b21" id="0840b21">應知緣起支略唯二。分前後際如次七支五</a><a name="0840b22" id="0840b22">支。以果與因屬因果故。或因與果五支七支。</a><a name="0840b23" id="0840b23">以因攝因果攝果故。謂現愛取即過無明。現</a><a name="0840b24" id="0840b24">在有支即過去行。現在世識即未來生。餘現</a><a name="0840b25" id="0840b25">四支即當老死。是名因果二分差別。既說三</a><a name="0840b26" id="0840b26">際立十二支。謂無明行。乃至廣說。此中何法</a><a name="0840b27" id="0840b27">名為無明。乃至何法名為老死。頌曰</a><a name="0840b28" id="0840b28"><p class='lg'>　　宿惑位無明　　　宿諸業名行</a><br><a name="0840b29" id="0840b29">　　識正結生蘊　　　六處前名色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290840a.htm'><img src='up.gif' border=0></a>
<a href='T290840c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>