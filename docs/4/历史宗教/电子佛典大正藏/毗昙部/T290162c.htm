<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0162c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0162c</h2></font><hr>
<span class='old'>
</a><a name="0162b28" id="0162b28">彼為境界更生。何以故。五識無有功能緣</a><a name="0162b29" id="0162b29">過去塵為。境是故識等有非擇滅。由因緣不</span><a name="0162c01" id="0162c01">具故。得依二滅立四句。有諸法唯有擇滅。</a><a name="0162c02" id="0162c02">謂過去現在定生為法。皆是有流有諸法唯</a><a name="0162c03" id="0162c03">有非擇滅。謂不生為法無流有為。有諸法具</a><a name="0162c04" id="0162c04">有二滅。謂有流定不生為法。有諸法無有二</a><a name="0162c05" id="0162c05">滅。謂過去現在定生為法。皆是無流。說三無</a><a name="0162c06" id="0162c06">為已。前說有為法除聖道名有流。何者是有</a><a name="0162c07" id="0162c07">為。偈曰。又諸有為法。謂色等。五陰。釋曰。色</a><a name="0162c08" id="0162c08">陰受陰想陰行陰識陰。此五陰攝一切有為。</a><a name="0162c09" id="0162c09">已至聚集因緣所作。故名有為。何以故。無有</a><a name="0162c10" id="0162c10">法無緣及一緣。所生故。是彼種類故。於未來</a><a name="0162c11" id="0162c11">無妨。譬如獨陀。偈曰。說世路言依。有離及</a><a name="0162c12" id="0162c12">有類。釋曰。是諸有為法。有已正當行故名</a><a name="0162c13" id="0162c13">世路。復次無常所食故。言謂方言。是言所應</a><a name="0162c14" id="0162c14">義名言依。由執有義言故。佛經說有為法名</a><a name="0162c15" id="0162c15">言依。若不爾。則違分別道理二論。彼論云。</a><a name="0162c16" id="0162c16">言依入十八界攝。永出名離。所謂涅槃。一切</a><a name="0162c17" id="0162c17">有為。涅槃永出離故。有為法有離涅槃無離</a><a name="0162c18" id="0162c18">故。有為法名有離。有因故名有類。類以因</a><a name="0162c19" id="0162c19">義。毘婆沙師作此說。如是等是有為別名。</a><a name="0162c20" id="0162c20">復次是有為法。偈曰。有流名取陰。釋曰。此</a><a name="0162c21" id="0162c21">何所顯。是有取可說名陰有。但陰非取。謂無</a><a name="0162c22" id="0162c22">流有為。此中以惑為取。陰從取生故名取陰。</a><a name="0162c23" id="0162c23">譬如草木糠火。復次隨逐取故。譬如王人。</a><a name="0162c24" id="0162c24">復次諸取從彼生故名取陰。譬如花樹果樹。</a><a name="0162c25" id="0162c25">是有流諸法。偈曰。或說有鬥爭。釋曰。諸惑</a><a name="0162c26" id="0162c26">名鬥爭。能動諸善法。及損害自他。故鬥爭</a><a name="0162c27" id="0162c27">所隨眠故。故說有鬥爭。譬如有流。復次偈</a><a name="0162c28" id="0162c28">曰。苦集諦世間。釋曰。違聖人意故名苦。苦</a><a name="0162c29" id="0162c29">從諸見生故名集。破壞故名世間。有對治<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290162b.htm'><img src='up.gif' border=0></a>
<a href='T290163a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>