<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0125a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷24)</font> 雜蘊第一中補特伽羅納息第三之一 <font face='Arial'>T27, p0125a</h2></font><hr>
<span class='old'>
</a><a name="0124c28" id="0124c28">生是眾苦本。便作是念。現在過去生死眾苦。</a><a name="0124c29" id="0124c29">既生為本。未來亦然。故不復須更觀餘境。</span><a name="0125a01" id="0125a01">是故齊識心便轉還。由諸有支皆有三世。</a><a name="0125a02" id="0125a02">尊者望滿所說義成。如說。無明行位現在前</a><a name="0125a03" id="0125a03">時。二支現在乃至廣說。如契經說。佛告苾</a><a name="0125a04" id="0125a04">芻。我於爾時作如是念。誰不有故老死不</a><a name="0125a05" id="0125a05">有。誰滅故老死滅。作是念已便起現觀。生</a><a name="0125a06" id="0125a06">不有故老死不有。生滅故老死滅。如是乃</a><a name="0125a07" id="0125a07">至復作是念。誰不有故行不有。誰滅故行</a><a name="0125a08" id="0125a08">滅。作是念已便起現觀。無明不有故行不</a><a name="0125a09" id="0125a09">有。無明滅故行滅。行滅故識滅。乃至廣說。</a><a name="0125a10" id="0125a10">問何緣菩薩流轉分中但觀十支。還滅分中</a><a name="0125a11" id="0125a11">具觀十二支耶。答菩薩憎惡流轉故但觀</a><a name="0125a12" id="0125a12">十支愛樂還滅故具觀十二支。復次流轉</a><a name="0125a13" id="0125a13">分中多諸過患。牽心劣故但觀十支。還滅分</a><a name="0125a14" id="0125a14">中多諸功德。牽心勝故具觀十二支諸契經</a><a name="0125a15" id="0125a15">中。或說緣起如燈。或說緣起如火聚。或</a><a name="0125a16" id="0125a16">說緣起如城。問世尊何故說緣起法如</a><a name="0125a17" id="0125a17">燈如火聚如城耶。答隨所現見即以為</a><a name="0125a18" id="0125a18">喻。謂所化生現見燈者。即以燈喻顯緣</a><a name="0125a19" id="0125a19">起法。若所化生現見火聚。即以火聚。顯</a><a name="0125a20" id="0125a20">緣起法。若所化生現見城者。即以城喻</a><a name="0125a21" id="0125a21">顯緣起法。復次若所化生聞說燈喻解緣</a><a name="0125a22" id="0125a22">起者。佛說如燈。若所化生聞說火聚解</a><a name="0125a23" id="0125a23">緣起者。說如火聚。若所化生聞說如城</a><a name="0125a24" id="0125a24">解緣起者。佛說如城。復次若所化生有</a><a name="0125a25" id="0125a25">下品愛取者。佛則為說緣起如燈。若所化</a><a name="0125a26" id="0125a26">生有中品愛取者。佛則為說緣起如火聚。</a><a name="0125a27" id="0125a27">若所化生有上品愛取者。佛則為說緣起</a><a name="0125a28" id="0125a28">如城。如三品愛取。三根三樂應知亦爾</a><a name="0125a29" id="0125a29">如世尊說。無明緣行取緣有。乃至廣說。問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270124c.htm'><img src='up.gif' border=0></a>
<a href='T270125b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>