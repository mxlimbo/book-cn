<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0349b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷4)</font> 辯本事品第一之一 <font face='Arial'>T29, p0349b</h2></font><hr>
<span class='old'>
</a><a name="0349a28" id="0349a28">或軟煩惱。或利煩惱。軟煩惱者。要先發起虛</a><a name="0349a29" id="0349a29">妄分別。然後煩惱方現在前。利煩惱者。不待</span><a name="0349b01" id="0349b01">分別。境纔相順。煩惱便起。由此道理。或有先</a><a name="0349b02" id="0349b02">起染污意識。或有先起染污餘識。如燃火時。</a><a name="0349b03" id="0349b03">或先煙起。漸次生焰。後方洞然。或遇卒風。猛</a><a name="0349b04" id="0349b04">焰頓發。俄成灰燼。如人身中。病本若少。飲食</a><a name="0349b05" id="0349b05">乖適然後病生。病本若多。少遭風熱外緣所</a><a name="0349b06" id="0349b06">觸。眾疾競起。煩惱病起。理亦應然。故五識</a><a name="0349b07" id="0349b07">身亦通三性。理得成立。已說善等。十八界中。</a><a name="0349b08" id="0349b08">幾欲界繫。幾色界。繫幾無色界繫。頌曰</a><a name="0349b09" id="0349b09"><p class='lg'>　　欲界繫十八　　　色界繫十四</a><br><a name="0349b10" id="0349b10">　　除香味二識　　　無色繫後三　</p></a><a name="0349b11" id="0349b11"><p>論曰。繫謂繫屬。即被縛義。欲界所繫具足十</a><a name="0349b12" id="0349b12">八。色界所繫唯十四種。除香味境及鼻舌識。</a><a name="0349b13" id="0349b13">除香味者。段食性故。離段食貪方得生彼。除</a><a name="0349b14" id="0349b14">鼻舌識。無境界故。非無境界少有識生。若爾</a><a name="0349b15" id="0349b15">於彼亦應無觸。非食性觸於彼得有。觸界於</a><a name="0349b16" id="0349b16">彼無成食用。有成餘用。所謂成身。若不爾者。</a><a name="0349b17" id="0349b17">大種應無。則諸所造亦應非有。便同無色何</a><a name="0349b18" id="0349b18">名色界。又於彼觸有成外用。謂成宮殿及衣</a><a name="0349b19" id="0349b19">服等。雖離食染。觸有別用。香味不然。故彼非</a><a name="0349b20" id="0349b20">有。有餘師說。住此依彼靜慮等至。見色聞聲。</a><a name="0349b21" id="0349b21">輕安俱起。有殊勝觸。攝益於身。是故此三。生</a><a name="0349b22" id="0349b22">彼靜慮。由相隨逐。香味不爾。故在彼無。經主</a><a name="0349b23" id="0349b23">此中謂前有過。言彼鼻舌亦應非有。如香味</a><a name="0349b24" id="0349b24">境。彼無用故。豈不二根於彼有用。謂起言說。</a><a name="0349b25" id="0349b25">及莊嚴身。起說嚴身。但須依處根非有見。何</a><a name="0349b26" id="0349b26">所莊嚴。如無男根亦無依處。二根無者依處</a><a name="0349b27" id="0349b27">亦無。於彼可無男根依處。彼無用故鼻舌依</a><a name="0349b28" id="0349b28">處。彼有用故。離根應有。謂莊嚴身。及起言</a><a name="0349b29" id="0349b29">說。有雖無用而有根生。如處胞胎定當死者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290349a.htm'><img src='up.gif' border=0></a>
<a href='T290349c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>