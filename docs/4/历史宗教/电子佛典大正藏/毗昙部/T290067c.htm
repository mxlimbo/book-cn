<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0067c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷13)</font> 分別業品第四之一 <font face='Arial'>T29, p0067c</h2></font><hr>
<span class='old'>
</a><a name="0067b28" id="0067b28">業自性云何。頌曰</a><a name="0067b29" id="0067b29"><p class='lg'>　　此身語二業　　　俱表無表性　</p></span><a name="0067c01" id="0067c01"><p>論曰。應知如是所說諸業中。身語二業俱表</a><a name="0067c02" id="0067c02">無表性。且身語表其相云何。頌曰</a><a name="0067c03" id="0067c03"><p class='lg'>　　身表許別形　　　非行動為體</a><br><a name="0067c04" id="0067c04">　　以諸有為法　　　有剎那盡故</a><br><a name="0067c05" id="0067c05">　　應無無因故　　　生因應能滅</a><br><a name="0067c06" id="0067c06">　　形亦非實有　　　應二根取故</a><br><a name="0067c07" id="0067c07">　　無別極微故　　　語表許言聲　</p></a><a name="0067c08" id="0067c08"><p>論曰。由思力故。別起如是如是身形名</a><a name="0067c09" id="0067c09">身表業。有餘部說。動名身表。以身動時由</a><a name="0067c10" id="0067c10">業動故。為破此故。說非行動。以一切有</a><a name="0067c11" id="0067c11">為皆有剎那故剎那何。謂得體無間滅。有</a><a name="0067c12" id="0067c12">此剎那法名有剎那。如有杖人名為有杖。</a><a name="0067c13" id="0067c13">諸有為法纔得自體。從此無間必滅歸無。</a><a name="0067c14" id="0067c14">若此處生即此處滅。無容從此轉至餘方。</a><a name="0067c15" id="0067c15">故不可言動名身表。若有為法皆有剎那。</a><a name="0067c16" id="0067c16">不至餘方義可成立。諸有為法皆有剎那。</a><a name="0067c17" id="0067c17">其理極成。後必盡故。謂有為法滅不待因。</a><a name="0067c18" id="0067c18">所以者何。待因謂果。滅無非果故不待因</a><a name="0067c19" id="0067c19">滅既不待因。纔生已即滅。若初不滅後亦</a><a name="0067c20" id="0067c20">應然。以後與初有性等故。既後有盡知前</a><a name="0067c21" id="0067c21">有滅若後有異方可滅者。不應即此而名</a><a name="0067c22" id="0067c22">有異。即此相異。理必不然。豈不世間現見</a><a name="0067c23" id="0067c23">薪等由與火合故致滅無。定無餘量過現</a><a name="0067c24" id="0067c24">量者。故非法滅皆不待因。如何知薪等由</a><a name="0067c25" id="0067c25">火合故滅。以薪等火合後便不見故。應共</a><a name="0067c26" id="0067c26">審思。如是薪等為由火合滅故不見。為</a><a name="0067c27" id="0067c27">前薪等生已自滅後不更生無故不見。如</a><a name="0067c28" id="0067c28">風手合燈焰鈴聲。故此義成應由比量。何</a><a name="0067c29" id="0067c29">謂比量。謂如前說。滅無非果故不待因。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290067b.htm'><img src='up.gif' border=0></a>
<a href='T290068a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>