<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0514a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷30)</font> 辯緣起品第三之一 <font face='Arial'>T29, p0514a</h2></font><hr>
<span class='old'>
</a><a name="0513c28" id="0513c28">契經言。識若不入母胎中者。名色得成羯剌</a><a name="0513c29" id="0513c29">藍不。乃至廣說。雖死有心實通三性。而阿羅</span><a name="0514a01" id="0514a01">漢。必無染心。雖有善心及二無記。而強盛故。</a><a name="0514a02" id="0514a02">不入涅槃。入涅槃心。唯二無記。謂威儀路。或</a><a name="0514a03" id="0514a03">異熟生。若說欲界。有捨異熟。入涅槃心。通二</a><a name="0514a04" id="0514a04">無記。若說欲界。無捨異熟。入涅槃心。但威儀</a><a name="0514a05" id="0514a05">路。必無離受。而獨有心。辯業品中。當廣思</a><a name="0514a06" id="0514a06">擇。劣善何故不入涅槃。以彼善心有異熟故。</a><a name="0514a07" id="0514a07">諸阿羅漢。厭背未來諸異熟果。入涅槃故。若</a><a name="0514a08" id="0514a08">爾住異熟。應不入涅槃。不爾。已簡言厭背未</a><a name="0514a09" id="0514a09">來故。何不厭背現在異熟。知依現異熟永斷</a><a name="0514a10" id="0514a10">諸有故。依現異熟。證無學果。知彼有恩。不</a><a name="0514a11" id="0514a11">說瑤患。諸阿羅漢。深厭當生。故命終時。避</a><a name="0514a12" id="0514a12">彼因善。唯二無記。勢力劣故。順於昧劣相續</a><a name="0514a13" id="0514a13">斷心。故入涅槃。唯二無記。眼等諸識。依止</a><a name="0514a14" id="0514a14">色根。尚無方所。況復意識。然約身根滅處說</a><a name="0514a15" id="0514a15">者。若頓死者。意識身根。欻然總滅。非有別</a><a name="0514a16" id="0514a16">處。若漸死者。往下人天。於足齊心。如次識</a><a name="0514a17" id="0514a17">滅。謂墮惡趣。說名往下。彼識最後兩足處滅。</a><a name="0514a18" id="0514a18">若往人趣。識滅於齊。若往天中。識滅心處。</a><a name="0514a19" id="0514a19">諸阿羅漢。說名不生。彼最後心。亦心處滅。有</a><a name="0514a20" id="0514a20">餘師說。彼滅在頂正命終時。於足等處。身根</a><a name="0514a21" id="0514a21">滅故。意識隨滅。臨命終時。身根漸滅。至足</a><a name="0514a22" id="0514a22">等處。欻爾都滅。如以少水置炎石上。漸減</a><a name="0514a23" id="0514a23">漸消。一處都盡。必無同分相續為因。能無間</a><a name="0514a24" id="0514a24">生所趣後有。唯漸命終者。臨命終時。有為斷</a><a name="0514a25" id="0514a25">末摩。苦受所逼。無有別物。名為末摩。然於身</a><a name="0514a26" id="0514a26">中。有異支節。觸便致死。是謂末摩。謂於身</a><a name="0514a27" id="0514a27">中。有別處所。風熱痰盛。所逼切時。極苦受</a><a name="0514a28" id="0514a28">生。即便致死。得末摩稱。如有頌曰</a><a name="0514a29" id="0514a29"><p class='lg'>　　身中有別處　　　觸便令命終<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290513c.htm'><img src='up.gif' border=0></a>
<a href='T290514b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>