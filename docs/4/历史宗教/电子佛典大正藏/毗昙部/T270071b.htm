<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0071b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷14)</font> 雜蘊第一中智納息第二之一 <font face='Arial'>T27, p0071b</h2></font><hr>
<span class='old'>
</a><a name="0071a28" id="0071a28"><p>如是四句各能滿足。未滿足義於中連合。是</a><a name="0071a29" id="0071a29">謂多句身。如是四句一一能滿。各自句中。</span><a name="0071b01" id="0071b01">未滿足義於中連合者。於四句中一一各</a><a name="0071b02" id="0071b02">別。連合諸字顯未滿義。或復連合諸句。顯</a><a name="0071b03" id="0071b03">成頌義為多句身。一一句中有標有釋。謂</a><a name="0071b04" id="0071b04">諸惡者是標。莫作者是釋。乃至是諸佛者是</a><a name="0071b05" id="0071b05">標。教者是釋。故此頌中有四事滿。一標二</a><a name="0071b06" id="0071b06">釋三句四頌。若說諸惡於標名滿。於釋</a><a name="0071b07" id="0071b07">於句於頌未滿。復說莫作於標釋句三</a><a name="0071b08" id="0071b08">種名滿。於頌未滿。復說諸善若於總頌</a><a name="0071b09" id="0071b09">摽釋句滿。若於別句摽滿非餘。乃至復說</a><a name="0071b10" id="0071b10">是諸佛者若於總頌摽釋句滿。若於別句</a><a name="0071b11" id="0071b11">摽滿非餘。復說教者一切皆滿。此頌處中</a><a name="0071b12" id="0071b12">不長不短八字為句。三十二字為頌。諸經</a><a name="0071b13" id="0071b13">論頌多依此法。計書寫數亦依此法。又從</a><a name="0071b14" id="0071b14">六字乃至二十六字皆得為句。然六字者名</a><a name="0071b15" id="0071b15">為初句。二十六字者名為後句。減六字者</a><a name="0071b16" id="0071b16">名短句。過二十六字者名長句</a><a name="0071b17" id="0071b17"><p>云何多文身。答諸字眾是謂多文身。為成</a><a name="0071b18" id="0071b18">此義引經為證。如世尊說</a><a name="0071b19" id="0071b19"><p class='lg'>　　欲為頌本　　　文即是字　　　頌依於名</a><br><a name="0071b20" id="0071b20">　　及造頌者　</p></a><a name="0071b21" id="0071b21"><p>此中欲者。是欲造頌欣喜愛樂。為頌本者</a><a name="0071b22" id="0071b22">此欲是頌因集生緣。文即是字者。巧便顯了</a><a name="0071b23" id="0071b23">故名為文。此即是字無轉盡故。此即顯示能</a><a name="0071b24" id="0071b24">顯頌文以字為體。頌依於名者。頌是假有</a><a name="0071b25" id="0071b25">依名而立。亦依文句且說依名。此中依言</a><a name="0071b26" id="0071b26">如林依樹。及造頌者。思惟觀察作諸伽他</a><a name="0071b27" id="0071b27">名造頌者。頌依造者如蛇依穴水依於泉。</a><a name="0071b28" id="0071b28">乳依乳房與依名異</a><a name="0071b29" id="0071b29"><p>應知。此中有名有名身有多名身。有句<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270071a.htm'><img src='up.gif' border=0></a>
<a href='T270071c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>