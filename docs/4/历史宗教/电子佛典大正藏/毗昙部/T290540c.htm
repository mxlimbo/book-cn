<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0540c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷35)</font> 辯業品第四之一 <font face='Arial'>T29, p0540c</h2></font><hr>
<span class='old'>
</a><a name="0540b28" id="0540b28">爾時無變壞等諸色相故。是則前難。及釋此</a><a name="0540b29" id="0540b29">經。自互相違。非為善說。又法處色。決定應</span><a name="0540c01" id="0540c01">有。各別處經。說外法處非如意處。說無色故。</a><a name="0540c02" id="0540c02">以法處中決定有色。不說無色。深為應理。</a><a name="0540c03" id="0540c03">辨本事品。已廣分別。如是彼誦。違教理言。</a><a name="0540c04" id="0540c04">但合無知經部所誦。又彼所釋。遮隔世尊教</a><a name="0540c05" id="0540c05">所攝受殊勝諸色。對法諸師。若信學此。便為</a><a name="0540c06" id="0540c06">不欲饒益自他。故彼不應勸人信學。由彼一</a><a name="0540c07" id="0540c07">類不樂極成聖教正理。專率己見妄為頌釋。</a><a name="0540c08" id="0540c08">惑亂愚人。故我從今漸當捨棄。又彼所誦。非</a><a name="0540c09" id="0540c09">但違經。巨細推徵。亦無正理。謂有何理。唯一</a><a name="0540c10" id="0540c10">觸處。名為有對。非餘礙色。諸有礙色。於自所</a><a name="0540c11" id="0540c11">居。障餘用起。故名為對。有此對者。得有對</a><a name="0540c12" id="0540c12">名。現見色處。於自所居。展轉相望。能為障</a><a name="0540c13" id="0540c13">礙。聲等眼等。相礙亦然。現於所居。互相障</a><a name="0540c14" id="0540c14">礙。而言無對。意趣難知。故上座言。全無正</a><a name="0540c15" id="0540c15">理。又依訓釋。色取蘊名。證有對名。非唯目</a><a name="0540c16" id="0540c16">觸。謂為手等所觸對時。即便變壞。名色取蘊。</a><a name="0540c17" id="0540c17">由此足能證色處等皆是有對。所以者何。非</a><a name="0540c18" id="0540c18">唯大種名色取蘊及名手等。可說彼此互相</a><a name="0540c19" id="0540c19">觸時。便有變壞。手等總聚。互相觸對。則便變</a><a name="0540c20" id="0540c20">壞。是此中義。現見世間。以餘聚物。觸餘聚</a><a name="0540c21" id="0540c21">物。則便變壞。故彼所誦。違正教理。經主於</a><a name="0540c22" id="0540c22">此作是釋言。諸瑜伽師。作如是說。修靜慮者。</a><a name="0540c23" id="0540c23">定力所生。定境界色。為此第三。非眼根境。故</a><a name="0540c24" id="0540c24">名無見。不障處所。故名無對。此釋非理。以一</a><a name="0540c25" id="0540c25">切法皆是意識所緣境故。住空閑者。意識即</a><a name="0540c26" id="0540c26">緣諸有見色。為定境界。此色種類。異餘色等。</a><a name="0540c27" id="0540c27">是從定起。大種所生。無障澄清。如空界色。如</a><a name="0540c28" id="0540c28">是理趣。辨本事品。因釋夢境。已具分別。應如</a><a name="0540c29" id="0540c29">是責。如何定境。青等長等。顯形為性。如餘色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290540b.htm'><img src='up.gif' border=0></a>
<a href='T290541a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>