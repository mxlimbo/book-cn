<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0987b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷2)</font> <font face='Arial'>T28, p0987b</h2></font><hr>
<span class='old'>
</a><a name="0987a28" id="0987a28">非想處應知亦爾。若異命根無別有法。是根</a><a name="0987a29" id="0987a29">性攝。遍在三界。一期相續無間斷時。可依施</span><a name="0987b01" id="0987b01">設四生五趣。生無色界起自上地善染污心。</a><a name="0987b02" id="0987b02">或起下地無漏心時依何施設。化生天趣起善</a><a name="0987b03" id="0987b03">染時應名為死若起無記應復名生。撥無命</a><a name="0987b04" id="0987b04">根有斯大過。諸有情類同作事業同樂欲因。</a><a name="0987b05" id="0987b05">名眾同分。此復二種。一無差別。二有差別。無</a><a name="0987b06" id="0987b06">差別者。謂諸有情皆有我愛。同資於食樂欲</a><a name="0987b07" id="0987b07">相似。此平等因名眾同分。一一身內各別有</a><a name="0987b08" id="0987b08">一。有差別者。謂諸有情界地趣生。種姓男女</a><a name="0987b09" id="0987b09">近事苾芻。學無學等種類差別。一一身內有</a><a name="0987b10" id="0987b10">同事業。樂欲定因名眾同分。此若無者。聖非</a><a name="0987b11" id="0987b11">聖等世俗言說應皆雜亂。諸異生性異生同</a><a name="0987b12" id="0987b12">分有何差別。同樂欲等因。說名彼同分。異生</a><a name="0987b13" id="0987b13">性者。能為一切無義利因。如契經說。苾芻當</a><a name="0987b14" id="0987b14">知。我說愚夫無聞異生。無有少分惡不善</a><a name="0987b15" id="0987b15">業。彼不能造。又世尊說。若來人中得人同</a><a name="0987b16" id="0987b16">分。異生性於死生時。有捨得義。故異生性</a><a name="0987b17" id="0987b17">與同分別</a><a name="0987b18" id="0987b18"><p>諸法生時有內因力。令彼獲得各別功能。即</a><a name="0987b19" id="0987b19">此內因說名生相。謂法生因總有二種。一內。</a><a name="0987b20" id="0987b20">二外。內謂生相。外謂六因。或四緣性。若無生</a><a name="0987b21" id="0987b21">相。諸有為法應如虛空等。雖具外因緣亦無</a><a name="0987b22" id="0987b22">生義。或應虛空等亦有可生義成有為性。是</a><a name="0987b23" id="0987b23">大過失。由此故知。別有生相能引別果。暫時</a><a name="0987b24" id="0987b24">住因說名住相。謂有為法於暫住時各有勢</a><a name="0987b25" id="0987b25">力。能引別果令暫時住。此引別果勢力內因</a><a name="0987b26" id="0987b26">說名住相。若無住相。諸有為法於暫住時。應</a><a name="0987b27" id="0987b27">更不能引於別果。由此故知有別住相。老謂</a><a name="0987b28" id="0987b28">衰損。引果功能令其不能重引別果。謂有為</a><a name="0987b29" id="0987b29">法若無異相。衰損功能何緣不能引別果。已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280987a.htm'><img src='up.gif' border=0></a>
<a href='T280987c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>