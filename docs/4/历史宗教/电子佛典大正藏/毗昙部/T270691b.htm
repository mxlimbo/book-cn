<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0691b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷133)</font> 大種蘊第五中緣納息第二之一 <font face='Arial'>T27, p0691b</h2></font><hr>
<span class='old'>
</a><a name="0691a28" id="0691a28">地妙高山王等。一時焰發中表烔燃。乃至梵</a><a name="0691a29" id="0691a29">宮悉皆焚蕩。上從梵世下至風輪。周遍燒</span><a name="0691b01" id="0691b01">燃無餘灰燼。如酥油等燒燃盡時。無有遺</a><a name="0691b02" id="0691b02">餘。此亦如是。爾時欲界初靜慮中。皆悉空</a><a name="0691b03" id="0691b03">虛。都無所有。二十壞劫此時已度。二十空劫</a><a name="0691b04" id="0691b04">從此為初。問幾劫壞有情。幾劫壞器。有</a><a name="0691b05" id="0691b05">說。十劫壞有情。十劫壞器。有說。十五劫</a><a name="0691b06" id="0691b06">壞有情。五劫壞器。如是說者。十九劫壞</a><a name="0691b07" id="0691b07">有情。一劫壞器。別業難轉。非共業故</a><a name="0691b08" id="0691b08">如是世界壞經久時。於下空中有微風起。</a><a name="0691b09" id="0691b09">二十空劫此時已度。二十成劫從此為初。所</a><a name="0691b10" id="0691b10">起微風漸廣漸厚。時經久遠盤結成輪。厚</a><a name="0691b11" id="0691b11">十六億踰繕那量。廣則無數。其體堅密。假設</a><a name="0691b12" id="0691b12">有一大諾健那。以金剛輪奮威懸擊。金剛</a><a name="0691b13" id="0691b13">有碎風輪無損。次有雲起雨風輪上。滴</a><a name="0691b14" id="0691b14">如車軸積水成輪。如是水輪於未凝結位。</a><a name="0691b15" id="0691b15">深十一億二萬踰繕那。有說。廣量與風輪</a><a name="0691b16" id="0691b16">等有言。狹小分百俱胝。百俱胝輪。其量皆</a><a name="0691b17" id="0691b17">等。謂徑十二億三千四百半圍量三倍。謂三</a><a name="0691b18" id="0691b18">十六億一萬三百五十踰繕那。此不傍流。由</a><a name="0691b19" id="0691b19">有情業力。有餘師說。由風力所摶。次於水</a><a name="0691b20" id="0691b20">輪。有別風起。摶擊此水上結成金。此即金</a><a name="0691b21" id="0691b21">輪厚三億二萬。水輪遂減唯深八洛叉。有說。</a><a name="0691b22" id="0691b22">金輪廣如水量。有師復說。少廣水輪。次有</a><a name="0691b23" id="0691b23">雲起雨金輪上。滴如車軸經於久時。積</a><a name="0691b24" id="0691b24">水浩然深過八萬。猛風攢擊寶等變生。復有</a><a name="0691b25" id="0691b25">異風析令區別謂分寶土成諸山洲。分水</a><a name="0691b26" id="0691b26">甘鹹為內外海。初四妙寶成蘇迷盧。挺出</a><a name="0691b27" id="0691b27">海中處金輪上。謂四面如次北東南西金銀</a><a name="0691b28" id="0691b28">吠琉璃頗胝迦寶。隨寶威德色現於空。故</a><a name="0691b29" id="0691b29">贍部洲空似吠琉璃色。此山出水八萬踰繕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270691a.htm'><img src='up.gif' border=0></a>
<a href='T270691c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>