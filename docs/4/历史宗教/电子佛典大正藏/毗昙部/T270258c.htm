<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0258c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷50)</font> 結蘊第二中不善納息第一之一 <font face='Arial'>T27, p0258c</h2></font><hr>
<span class='old'>
</a><a name="0258b28" id="0258b28">男聲故。復次於合苦時由事等故。謂見結</a><a name="0258b29" id="0258b29">取結各攝十八事。復次攝隨眠亦等故。謂</span><a name="0258c01" id="0258c01">見結取結於九十八隨眠中各攝十八。復次</a><a name="0258c02" id="0258c02">前三見是推度非執受故。合立見結。後二</a><a name="0258c03" id="0258c03">見是推度亦執受故。合立取結。復次前三見</a><a name="0258c04" id="0258c04">等推度境故。合立見結。後二見等推度見</a><a name="0258c05" id="0258c05">故。合立取結。云何疑結。謂於諦猶豫。問何</a><a name="0258c06" id="0258c06">故說此於諦猶豫。答欲令疑者得決定故。</a><a name="0258c07" id="0258c07">謂如有人遠見豎物便生猶豫杌耶人耶。</a><a name="0258c08" id="0258c08">設彼是人為男為女。或見二道便生猶豫。</a><a name="0258c09" id="0258c09">是所往路為復非耶。見二衣缽亦生猶豫</a><a name="0258c10" id="0258c10">是我所有他所有耶。或疑此等是實疑結欲</a><a name="0258c11" id="0258c11">令彼疑得決定故。今顯此疑但是欲界</a><a name="0258c12" id="0258c12">無覆無記邪智為體非真疑結。真疑結者。</a><a name="0258c13" id="0258c13">謂於苦等四諦猶豫。云何嫉結。謂心妒忌。</a><a name="0258c14" id="0258c14">云何慳結。謂心吝護。問何故說此二相別</a><a name="0258c15" id="0258c15">耶。答欲令疑者得決定故。謂世間人於</a><a name="0258c16" id="0258c16">嫉謂慳於慳謂嫉。於嫉謂慳者。如有見</a><a name="0258c17" id="0258c17">他所得好事。心生妒忌便謂為慳。然實妒</a><a name="0258c18" id="0258c18">忌是嫉非慳。於慳謂嫉者。如有見他</a><a name="0258c19" id="0258c19">吝護妻等便謂為嫉。然實吝護是慳非嫉。</a><a name="0258c20" id="0258c20">為令彼疑得決定故說嫉與慳二相差別。</a><a name="0258c21" id="0258c21">問何故於十纏中。唯立慳嫉為結。答唯此</a><a name="0258c22" id="0258c22">二纏有結相故。餘無結相故不立結。復次</a><a name="0258c23" id="0258c23">以後顯初故。但說二。謂十纏中嫉慳居後</a><a name="0258c24" id="0258c24">說後為結則已顯初。復次以嫉與慳獨立</a><a name="0258c25" id="0258c25">離二故立為結。餘纏不爾。獨立者。謂自力</a><a name="0258c26" id="0258c26">現行。離二者。謂一向不善。忿覆二纏雖能獨</a><a name="0258c27" id="0258c27">立亦復離二。而似隨眠為隨眠相之所映</a><a name="0258c28" id="0258c28">奪。其相不顯故不立結。由此義故。外國諸</a><a name="0258c29" id="0258c29">師說此二種即隨眠性。惛沈掉舉不能獨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270258b.htm'><img src='up.gif' border=0></a>
<a href='T270259a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>