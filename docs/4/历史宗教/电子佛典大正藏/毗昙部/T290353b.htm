<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0353b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷4)</font> 辯本事品第一之一 <font face='Arial'>T29, p0353b</h2></font><hr>
<span class='old'>
</a><a name="0353a28" id="0353a28">能為緣生影像故。若謂唯有安布差別無實</a><a name="0353a29" id="0353a29">體者。理亦不然安布差別必有所依。此所依</span><a name="0353b01" id="0353b01">體即滑性故。或應唯得安布差別。不應亦了</a><a name="0353b02" id="0353b02">此中滑性。又契經中。方便說有如是滑性。如</a><a name="0353b03" id="0353b03">契經言</a><a name="0353b04" id="0353b04"><p class='lg'>　　如來皮膚極細滑　　　一切塵垢不著身　</p></a><a name="0353b05" id="0353b05"><p>又縱滑性。有經無經。然曾無經遮彼有故。又</a><a name="0353b06" id="0353b06">與正理不相違故。如是滑性實有義成。又若</a><a name="0353b07" id="0353b07">滑性。異四大種。無別有體。應假非實。是則身</a><a name="0353b08" id="0353b08">識應不了知。身識唯緣勝義境故。又離分別</a><a name="0353b09" id="0353b09">滑覺應無。如離分別。於諸大種。一一體上皆</a><a name="0353b10" id="0353b10">有別覺。即說身識緣諸大種。實物為境。非緣</a><a name="0353b11" id="0353b11">假法。滑性亦然。既身所取。故不可說是假</a><a name="0353b12" id="0353b12">非實。又非一一大種中有。故異大種別有滑</a><a name="0353b13" id="0353b13">性。由此道理。亦總成立異四大種有澀等性。</a><a name="0353b14" id="0353b14">其中差別當更顯示。彼上座言。無別所造名</a><a name="0353b15" id="0353b15">輕重性。即諸大種。或少或多。說輕重故。又輕</a><a name="0353b16" id="0353b16">重性相待成故。非實有體。謂即一物待此名</a><a name="0353b17" id="0353b17">輕。待彼名重。非堅性等相待而成。又於風界</a><a name="0353b18" id="0353b18">說輕性故。輕即是風。如本論言。云何名風界。</a><a name="0353b19" id="0353b19">謂輕等動性。世尊亦說。諸輕等動性。名內外</a><a name="0353b20" id="0353b20">風界。此說不然。前說大種。與此相異。非此性</a><a name="0353b21" id="0353b21">故。若不了知經論義故。即謂輕性是風界者。</a><a name="0353b22" id="0353b22">應說重性是何大種。若說此宗謂有大種增</a><a name="0353b23" id="0353b23">生重性。重性即是此大種者。理必不然。重與</a><a name="0353b24" id="0353b24">地水相各異故。又於一切和合聚中。皆具有</a><a name="0353b25" id="0353b25">故。應無差別。若謂少多故無過者。應非重性</a><a name="0353b26" id="0353b26">即是堅濕。又許和合為輕重故。身識不應緣</a><a name="0353b27" id="0353b27">彼為境。又即大種眾多極微和合聚中。許為</a><a name="0353b28" id="0353b28">重故。即應一切和合聚中皆有重性。無定因</a><a name="0353b29" id="0353b29">故。若言大種和集差別。能為因緣別生重性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290353a.htm'><img src='up.gif' border=0></a>
<a href='T290353c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>