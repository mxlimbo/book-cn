<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0947c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷35)</font> 辯智品第八之一 <font face='Arial'>T29, p0947c</h2></font><hr>
<span class='old'>
</a><a name="0947b28" id="0947b28">容觀苦等境為樂等故。又得如是世俗智已。</a><a name="0947b29" id="0947b29">後緣諦疑容現行故。如是六智若無學攝。非</span><a name="0947c01" id="0947c01">見性者。名盡無生。此二初生唯苦集類以緣</a><a name="0947c02" id="0947c02">苦集六種行相。緣有頂蘊為境界故。金剛喻</a><a name="0947c03" id="0947c03">定若緣苦集。與此境同。緣滅道異。若爾豈不</a><a name="0947c04" id="0947c04">至教相違。如說於盡有初智生。從此無間能</a><a name="0947c05" id="0947c05">自了達。無違教失。此於盡言是有第七聲。非</a><a name="0947c06" id="0947c06">境第七故。謂有煩惱無餘盡故。有初智生非</a><a name="0947c07" id="0947c07">此智生。緣盡為境。何所違害。彼言意顯。有</a><a name="0947c08" id="0947c08">惑身中無此智生。要有惑盡。於前所說九種</a><a name="0947c09" id="0947c09">智中。頌曰</a><a name="0947c10" id="0947c10"><p class='lg'>　　法類道世俗　　　有成他心智</a><br><a name="0947c11" id="0947c11">　　於勝地根位　　　去來世不知</a><br><a name="0947c12" id="0947c12">　　法類不相知　　　聲聞麟喻佛</a><br><a name="0947c13" id="0947c13">　　如次知見道　　　二三念一切　</p></a><a name="0947c14" id="0947c14"><p>論曰。有法類道及世俗智。成他心智。餘則不</a><a name="0947c15" id="0947c15">然。豈不道智離法類無。應但言二成他心智。</a><a name="0947c16" id="0947c16">理實如是。為顯他心智但知同類境。故作是</a><a name="0947c17" id="0947c17">言。謂為顯成此法類智。知他無漏心心所法。</a><a name="0947c18" id="0947c18">是道智攝。非苦集智。以無漏智決定不能知</a><a name="0947c19" id="0947c19">他有漏心心所故。他身無漏心心所法。細故</a><a name="0947c20" id="0947c20">勝故。非己有漏他心智境。其理可然。何緣</a><a name="0947c21" id="0947c21">己身無漏他心智。不能知他有漏心心所。於</a><a name="0947c22" id="0947c22">有漏境無漏智生。行相所緣異此智故。謂無</a><a name="0947c23" id="0947c23">漏智緣有漏時。必是總緣厭背行相。是故決</a><a name="0947c24" id="0947c24">定不能別緣他心心所成他心智。以諸聖智</a><a name="0947c25" id="0947c25">緣有漏時。必於所緣深生厭背。樂總棄捨不</a><a name="0947c26" id="0947c26">樂別觀。緣無漏時生欣樂故。既總觀已亦樂</a><a name="0947c27" id="0947c27">別觀。如有見聞非所愛事。總緣便捨不樂別</a><a name="0947c28" id="0947c28">緣。於所愛中則不如是。總見聞已亦樂別緣。</a><a name="0947c29" id="0947c29">是故於他有漏心等。必無聖智一一別觀。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290947b.htm'><img src='up.gif' border=0></a>
<a href='T290948a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>