<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0460a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷21)</font> 辯緣起品第三之一 <font face='Arial'>T29, p0460a</h2></font><hr>
<span class='old'>
</a><a name="0459c28" id="0459c28">趣體。何緣證知。契經說故。經說舍利子作是</a><a name="0459c29" id="0459c29">言。具壽。若有地獄諸漏現前故。造作增長順</span><a name="0460a01" id="0460a01">地獄受業。彼身語意曲穢濁故。於那落迦中。</a><a name="0460a02" id="0460a02">受五蘊異熟。異熟起已。名那落迦。除五蘊法。</a><a name="0460a03" id="0460a03">彼那落迦。都不可得。此中既說。除異熟生色</a><a name="0460a04" id="0460a04">等五蘊。無別地獄。異熟起已。名那落迦。故知</a><a name="0460a05" id="0460a05">趣體唯是異熟。雖彼釋言為遮實有能往諸</a><a name="0460a06" id="0460a06">趣補特伽羅。故作是說。除五蘊法。彼那落迦。</a><a name="0460a07" id="0460a07">都不可得。非遮餘蘊。故作是言。然是自心虛</a><a name="0460a08" id="0460a08">妄計度。經說異熟五蘊起已方得名為那落</a><a name="0460a09" id="0460a09">迦故。又言除此異熟蘊法。彼那落迦不可得</a><a name="0460a10" id="0460a10">故。非蘊法言是總相說。乘前異熟五蘊起故。</a><a name="0460a11" id="0460a11">此言亦能兼遮實有。能往諸趣補特伽羅。許</a><a name="0460a12" id="0460a12">異熟蘊。總遮餘故。又彼所言。異熟起已名地</a><a name="0460a13" id="0460a13">獄者。說異熟起方名地獄。非說地獄唯是異</a><a name="0460a14" id="0460a14">熟。此亦隨情妄作斯解。其次即有簡別說故。</a><a name="0460a15" id="0460a15">謂除次前異熟蘊法。彼那落迦。都不可得。若</a><a name="0460a16" id="0460a16">諸趣體非唯異熟。何故要言。異熟起已方名</a><a name="0460a17" id="0460a17">地獄。非於前位異熟諸蘊。先未起時已有地</a><a name="0460a18" id="0460a18">獄。能招業有。非於爾時已名地獄。故知地獄</a><a name="0460a19" id="0460a19">唯異熟生。非彼地獄能招業有。於異熟起未</a><a name="0460a20" id="0460a20">起位中。現行成就。少有差別。是故趣體唯異</a><a name="0460a21" id="0460a21">熟生。非善染等。理極成立。有餘師說。亦通長</a><a name="0460a22" id="0460a22">養。彼違契經。不可依信。言地獄諸漏現在前</a><a name="0460a23" id="0460a23">故者。應言地獄煩惱是何。而今說為地獄諸</a><a name="0460a24" id="0460a24">漏。非地獄等諸趣煩惱。如初定等繫地各別。</a><a name="0460a25" id="0460a25">然諸趣業定有別故。能起煩惱。如業而說。非</a><a name="0460a26" id="0460a26">趣體唯無覆無記。便與品類足論相違。彼說</a><a name="0460a27" id="0460a27">五趣一切隨眠。所隨增者。彼依五部能結生</a><a name="0460a28" id="0460a28">心。故作是說。趣及人心。總說為趣。無相違</a><a name="0460a29" id="0460a29">過。譬如村落及村落邊總名村落。中有非趣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290459c.htm'><img src='up.gif' border=0></a>
<a href='T290460b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>