<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0216a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷29)</font> 使揵度不善品第一之二 <font face='Arial'>T28, p0216a</h2></font><hr>
<span class='old'>
</a><a name="0215c28" id="0215c28">子。時彼諸天。即為立字稱。瞿夷天子時三比</a><a name="0215c29" id="0215c29">丘。以自愛音聲故。生於下處揵闥婆中。揵</span><a name="0216a01" id="0216a01">闥婆。是諸天作樂神也。朝夕常為諸天作樂。</a><a name="0216a02" id="0216a02">爾時瞿夷天子。見便識之。而語之言。我因汝</a><a name="0216a03" id="0216a03">等。生信樂心。厭患女身。成男子身。命終之</a><a name="0216a04" id="0216a04">後。今得生此為帝釋子。汝等淨修無上梵行。</a><a name="0216a05" id="0216a05">何緣生卑下揵闥婆中。時揵闥婆。聞天</a><a name="0216a06" id="0216a06">子言。心生厭離。得離欲愛。二以神足力。往梵</a><a name="0216a07" id="0216a07">天中。一猶住此。以是事故。知其不死。亦復不</a><a name="0216a08" id="0216a08">生。復有說者。彼二此間死生彼中。本於人中。</a><a name="0216a09" id="0216a09">得達分善根。聞瞿夷天子所言。心生厭患。得</a><a name="0216a10" id="0216a10">正決定。後離欲愛。得阿那含果。命終之後。生</a><a name="0216a11" id="0216a11">梵世中。雖死雖生。非本人中得須陀洹斯陀</a><a name="0216a12" id="0216a12">含者。問曰。若然者。帝釋所問經第二說云何</a><a name="0216a13" id="0216a13">通。如說。我所行正行。乃至廣說。答曰。帝</a><a name="0216a14" id="0216a14">釋雖當得道果。以不知阿毘曇相義故。作如</a><a name="0216a15" id="0216a15">是說。問曰。即於佛前。而作是說。佛何以不呵</a><a name="0216a16" id="0216a16">之耶。答曰。佛知此說。不能障道。後入法時。</a><a name="0216a17" id="0216a17">自當知之。復有說者。如此聖人生色無色界。</a><a name="0216a18" id="0216a18">問曰。若然者。帝釋所說經善通。增一經云何</a><a name="0216a19" id="0216a19">通。答曰。聖人不定。或有轉行。有不轉行。若</a><a name="0216a20" id="0216a20">轉行者。如帝釋問經說。不轉行者。如增一經</a><a name="0216a21" id="0216a21">說。是則二經俱通。評曰。如此聖人不生色無</a><a name="0216a22" id="0216a22">色界。所以者何。聖人易世。必有三事。一不</a><a name="0216a23" id="0216a23">退。二不轉根。三不生色無色界。所以者何。聖</a><a name="0216a24" id="0216a24">道於彼身中。以是舊住故</a><a name="0216a25" id="0216a25"><p class='juan'>
阿毘曇毘婆沙論卷第二十九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280215c.htm'><img src='up.gif' border=0></a>
<a href='T280216b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>