<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0561b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷38)</font> 辯業品第四之一 <font face='Arial'>T29, p0561b</h2></font><hr>
<span class='old'>
</a><a name="0561a28" id="0561a28">香味飲已惛醉。迷麗耶者。謂諸根莖葉花果</a><a name="0561a29" id="0561a29">汁為前方便。不和麴孽醞釀具成酒色香味</span><a name="0561b01" id="0561b01">飲已惛醉。於中一類甘蔗成者得施途名。蒱</a><a name="0561b02" id="0561b02">桃果汁所醞成酒名為末途。即此末途令人</a><a name="0561b03" id="0561b03">耽醉勝於餘酒故名末陀。或即窣羅迷麗耶</a><a name="0561b04" id="0561b04">酒。飲已令醉總名末陀。若蒱桃汁醞成酒</a><a name="0561b05" id="0561b05">味飲已令悶不得自在。如飲毒藥鬼魅所持</a><a name="0561b06" id="0561b06">失志猖狂。故不令飲非已成酢及酒。未成亦</a><a name="0561b07" id="0561b07">不應飲。如甘蔗汁。不應觀飲量若少若多。但</a><a name="0561b08" id="0561b08">真得酒名皆不應飲。多少皆是放逸處故。為</a><a name="0561b09" id="0561b09">遮一類愚闇增強耽味纏心。作如是說飲酒</a><a name="0561b10" id="0561b10">非失但遮過量。能不惛醉飲亦無罪。故說諸</a><a name="0561b11" id="0561b11">酒名放逸處。謂雖不醉有令醉。能佛為深防</a><a name="0561b12" id="0561b12">皆不聽飲。故戒經說。若有苾芻飲諸酒者皆</a><a name="0561b13" id="0561b13">犯墮落。契經亦說。若飲諸酒感非愛果其類</a><a name="0561b14" id="0561b14">寔多。或於此中為欲顯示離飲酒意。說諸酒</a><a name="0561b15" id="0561b15">已復重說此放逸處言。意顯酒非不淨性罪</a><a name="0561b16" id="0561b16">是放逸處故不應飲。言放逸者。不顧應作趣</a><a name="0561b17" id="0561b17">不應作故名放逸。是放逸因名放逸處。有作</a><a name="0561b18" id="0561b18">是說。醞食成酒名為窣羅。醞餘物所成名迷</a><a name="0561b19" id="0561b19">麗耶酒。即前二酒未熟已壞不能令醉不名</a><a name="0561b20" id="0561b20">末陀。若令醉時名末陀酒。簡無用位重立此</a><a name="0561b21" id="0561b21">名。然以檳榔及稗子等亦能令醉。為簡彼故</a><a name="0561b22" id="0561b22">須說窣羅迷麗耶酒。雖是遮罪而令放逸廣</a><a name="0561b23" id="0561b23">造眾惡墮諸惡趣。為顯彼是聖所遠離惡行</a><a name="0561b24" id="0561b24">應斷言放逸處。若飲酒已不吐未消彼必不</a><a name="0561b25" id="0561b25">能受律儀等。酒是放逸所依處故</a><a name="0561b26" id="0561b26"><p class='juan'>
說一切有部順正理論卷第三十八</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290561a.htm'><img src='up.gif' border=0></a>
<a href='T290561c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>