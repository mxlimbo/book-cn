<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0476b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷5)</font> 念住品第九之一 <font face='Arial'>T26, p0476b</h2></font><hr>
<span class='old'>
</a><a name="0476a28" id="0476a28">故說彼除世貪憂。復有苾芻。於此內身。觀察</a><a name="0476a29" id="0476a29">思惟諸界差別。謂此身中。唯有種種地界水</span><a name="0476b01" id="0476b01">界火界風界空界識界。如是思惟諸界相時。</a><a name="0476b02" id="0476b02">所起於法簡擇。乃至毘缽舍那。是循內身</a><a name="0476b03" id="0476b03">觀。亦名身念住。住具正勤正知正念。除世貪</a><a name="0476b04" id="0476b04">憂。皆如前說。復有苾芻。於此內身。觀察思惟</a><a name="0476b05" id="0476b05">多諸過患。謂此身者。如病如癰。如箭惱害。</a><a name="0476b06" id="0476b06">無常苦空非我轉動。勞疲羸篤。是失壞法。</a><a name="0476b07" id="0476b07">迅速不停衰朽非恒。不可保信。是變壞法。如</a><a name="0476b08" id="0476b08">是思惟身過患時。所起於法簡擇。乃至毘缽</a><a name="0476b09" id="0476b09">舍那。是循內身觀。亦名身念住。住具正勤正</a><a name="0476b10" id="0476b10">知正念。除世貪憂。亦如前說。云何於彼外身。</a><a name="0476b11" id="0476b11">住循身觀。若具正勤正知正念。除世貪憂。外</a><a name="0476b12" id="0476b12">身者。謂自身。若在現相續中未得已失。及他</a><a name="0476b13" id="0476b13">有情所有身相。於彼外身。循身觀者。謂有</a><a name="0476b14" id="0476b14">苾芻。於他身內。從足至頂。隨其處所。觀察思</a><a name="0476b15" id="0476b15">惟。種種不淨。穢惡充滿。謂彼身中。唯有種種</a><a name="0476b16" id="0476b16">髮毛爪齒。廣說乃至。大小便利。如是思惟不</a><a name="0476b17" id="0476b17">淨相時。所起於法簡擇。乃至毘缽舍那。是循</a><a name="0476b18" id="0476b18">外身觀。亦名身念住。住具正勤正知正念。除</a><a name="0476b19" id="0476b19">世貪憂。亦如前說。復有苾芻。於他身內。觀察</a><a name="0476b20" id="0476b20">思惟諸界差別。謂彼身中。唯有種種地界水</a><a name="0476b21" id="0476b21">界火界風界空界識界。如是思惟諸界相時。</a><a name="0476b22" id="0476b22">所起於法簡擇。乃至毘缽舍那。是循外身</a><a name="0476b23" id="0476b23">觀。亦名身念住。住具正勤正知正念。除世</a><a name="0476b24" id="0476b24">貪憂。亦如前說。復有苾芻。於他身內。觀察思</a><a name="0476b25" id="0476b25">惟多諸過患。謂彼身者。如病如癰。廣說乃至。</a><a name="0476b26" id="0476b26">是變壞法。如是思惟身過患時。所起於法</a><a name="0476b27" id="0476b27">簡擇。乃至毘缽舍那。是循外身觀。亦名身</a><a name="0476b28" id="0476b28">念住。住具正勤正知正念。除世貪憂。亦如前</a><a name="0476b29" id="0476b29">說。云何於內外身。住循身觀。若具正勤正知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260476a.htm'><img src='up.gif' border=0></a>
<a href='T260476c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>