<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0897b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷25)</font> 辯隨眠品第六之一 <font face='Arial'>T29, p0897b</h2></font><hr>
<span class='old'>
</a><a name="0897a28" id="0897a28">遍行因與隨眠相對。具成四句差別。九十八</a><a name="0897a29" id="0897a29">隨眠中幾緣有漏。幾緣無漏。頌曰</span><a name="0897b01" id="0897b01"><p class='lg'>　　見滅道所斷　　　邪見疑相應</a><br><a name="0897b02" id="0897b02">　　及不共無明　　　六能緣無漏</a><br><a name="0897b03" id="0897b03">　　於中緣滅者　　　唯緣自地滅</a><br><a name="0897b04" id="0897b04">　　緣道六九地　　　由別治相因</a><br><a name="0897b05" id="0897b05">　　貪瞋慢二取　　　並非無漏緣</a><br><a name="0897b06" id="0897b06">　　應離境非怨　　　清淨勝性故　</p></a><a name="0897b07" id="0897b07"><p>論曰。唯見滅道所斷邪見疑。彼相應不共</a><a name="0897b08" id="0897b08">無明。各三成六。能緣無漏。謂見滅道斷三</a><a name="0897b09" id="0897b09">邪見二疑。相應無明即攝屬彼。不共有二</a><a name="0897b10" id="0897b10">故合成六。如是六種諸界地中能緣滅道。名</a><a name="0897b11" id="0897b11">緣無漏。餘緣有漏。不說自成。此無漏緣於一</a><a name="0897b12" id="0897b12">一地各緣幾地滅道為境。諸緣滅者緣自地</a><a name="0897b13" id="0897b13">滅。謂欲界繫緣滅隨眠。唯緣欲界諸行擇滅。</a><a name="0897b14" id="0897b14">乃至有頂緣滅隨眠。唯緣有頂諸行擇滅。諸</a><a name="0897b15" id="0897b15">緣道者。緣六九地。謂欲界繫緣道隨眠。唯緣</a><a name="0897b16" id="0897b16">六地法智品道。若治欲界。若能治餘。諸法智</a><a name="0897b17" id="0897b17">品。皆能緣故。色無色界八地所有。緣道隨眠。</a><a name="0897b18" id="0897b18">一一唯能通緣九地類智品道。若治自地。若</a><a name="0897b19" id="0897b19">能治餘。諸類智品。皆能緣故。何緣謗苦。謗</a><a name="0897b20" id="0897b20">集邪見。欲界繫者。能緣九地。初靜慮者。能緣</a><a name="0897b21" id="0897b21">八地乃至有頂。唯緣彼地謗滅邪見。於九地</a><a name="0897b22" id="0897b22">中一一唯能緣自地滅。此有所以。所以者何。</a><a name="0897b23" id="0897b23">謂若有法此地愛所潤。此地身見執。為我我</a><a name="0897b24" id="0897b24">所。彼諸法滅。還為此地。見滅所斷。邪見所</a><a name="0897b25" id="0897b25">緣。此說意言。若有諸行。此地我愛我見所緣。</a><a name="0897b26" id="0897b26">故由耽著此地行故。若聞說有此地行滅。便</a><a name="0897b27" id="0897b27">起此地邪見撥無。非上行中有下耽著。寧下</a><a name="0897b28" id="0897b28">邪見撥彼滅無。雖界地相望因果隔絕。而九</a><a name="0897b29" id="0897b29">地苦集展轉相牽。又依生立因更互為因故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290897a.htm'><img src='up.gif' border=0></a>
<a href='T290897c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>