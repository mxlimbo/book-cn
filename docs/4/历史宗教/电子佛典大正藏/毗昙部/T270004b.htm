<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0004b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷1)</font> 序 <font face='Arial'>T27, p0004b</h2></font><hr>
<span class='old'>
</a><a name="0004a28" id="0004a28">性善覺了故。名阿毘達磨。復次以能現觀</a><a name="0004a29" id="0004a29">四聖諦法故。名阿毘達磨。復次善說修習</span><a name="0004b01" id="0004b01">八聖道法故。名阿毘達磨。復次能證涅槃</a><a name="0004b02" id="0004b02">故。名阿毘達磨。復次能於諸法以無量門</a><a name="0004b03" id="0004b03">數數分別故。名阿毘達磨。大德說曰。於雜</a><a name="0004b04" id="0004b04">染清淨繫縛解脫流轉還滅法。以名身句身</a><a name="0004b05" id="0004b05">文身次第結集安布分別故。名阿毘達磨。脅</a><a name="0004b06" id="0004b06">尊者言。此是究竟慧。此是決斷慧。此是勝義</a><a name="0004b07" id="0004b07">慧。此是不謬慧故名阿毘達磨。尊者妙音作</a><a name="0004b08" id="0004b08">如是說。求解脫者修正行時。能為分別</a><a name="0004b09" id="0004b09">所未了義。謂此是苦此是苦因。此是苦滅此</a><a name="0004b10" id="0004b10">是趣滅道。此是加行道。此是無間慣。此是解</a><a name="0004b11" id="0004b11">脫道。此是勝進道。此是向道。此是得果。能正</a><a name="0004b12" id="0004b12">分別如是等義故。名阿毘達磨。法密部說。</a><a name="0004b13" id="0004b13">此法增上故。名阿毘達磨。如有頌言</a><a name="0004b14" id="0004b14"><p class='lg'>　　慧於世間尊　　　能決擇趣向</a><br><a name="0004b15" id="0004b15">　　以正了知故　　　老死盡無餘　</p></a><a name="0004b16" id="0004b16"><p>化地部說。慧能照法故。名阿毘達磨。如契</a><a name="0004b17" id="0004b17">經說。一切照中我說慧照最為上首。譬喻</a><a name="0004b18" id="0004b18">者說。於諸法中涅槃最上。此法次彼故。名</a><a name="0004b19" id="0004b19">阿毘達磨。聲論者言。阿謂除棄。毘謂決擇。此</a><a name="0004b20" id="0004b20">法能除棄決擇故。名阿毘達磨。何所除棄。</a><a name="0004b21" id="0004b21">謂結縛隨眠隨煩惱纏。何所決擇。謂蘊界處</a><a name="0004b22" id="0004b22">緣起。諦食及沙門果菩提分等。尊者佛護作</a><a name="0004b23" id="0004b23">如是說。阿毘者。是助言顯現前義。此法能</a><a name="0004b24" id="0004b24">引一切善法。謂諸覺分皆現在前故。名阿毘</a><a name="0004b25" id="0004b25">達磨。尊者覺天作如是說。阿毘者。是助言</a><a name="0004b26" id="0004b26">顯增上義。如增上慢者名阿毘慢。增上覺</a><a name="0004b27" id="0004b27">者。名阿毘覺。增上老者名阿毘老。此亦如</a><a name="0004b28" id="0004b28">是。此法增上故。名阿毘達磨。尊者老受作</a><a name="0004b29" id="0004b29">如是說。阿毘助言顯恭敬義。如恭敬稽首<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270004a.htm'><img src='up.gif' border=0></a>
<a href='T270004c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>