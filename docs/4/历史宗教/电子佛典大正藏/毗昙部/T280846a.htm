<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0846a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷3)</font> 使品第四 <font face='Arial'>T28, p0846a</h2></font><hr>
<span class='old'>
</a><a name="0845c28" id="0845c28">色無色界自地亦如是</a><a name="0845c29" id="0845c29"><p class='lg'>　　其餘諸結使　　　當知於自種</span><br><a name="0846a01" id="0846a01">　　緣使於自地　　　一切共依品　</p></a><a name="0846a02" id="0846a02"><p>其餘諸結使當知於自種緣使於自地者。非</a><a name="0846a03" id="0846a03">一切遍使。於自種類自地法中。緣使所使此</a><a name="0846a04" id="0846a04">彼境界。一切共依品者。一切遍使及不遍使。</a><a name="0846a05" id="0846a05">於自種類自品相應法中相應使</a><a name="0846a06" id="0846a06"><p class='lg'>　　若無漏所行　　　他地緣煩惱</a><br><a name="0846a07" id="0846a07">　　彼相應所使　　　境界解脫故　</p></a><a name="0846a08" id="0846a08"><p>若無漏所行他地緣煩惱彼相應所使者。若</a><a name="0846a09" id="0846a09">使無漏緣。及他界地緣煩惱。彼相應所使非</a><a name="0846a10" id="0846a10">緣使。問曰。何故。答曰。境界解脫故。此使解</a><a name="0846a11" id="0846a11">脫境界故。無漏諸法解脫一切煩惱。問曰。云</a><a name="0846a12" id="0846a12">何緣而不使。答曰。無住處故彼對治無漏。是</a><a name="0846a13" id="0846a13">故不得住處。譬如炎熾琉璃蚊蚋等蟲。樂昇</a><a name="0846a14" id="0846a14">其上而不能住。如人履於熱地以熱觸故不</a><a name="0846a15" id="0846a15">能停足。彼亦如是。上地諸法解脫下地。是</a><a name="0846a16" id="0846a16">故緣而不使。問曰。此使云何為是不善為</a><a name="0846a17" id="0846a17">是無記。答曰</a><a name="0846a18" id="0846a18"><p class='lg'>　　身見及邊見　　　彼俱生無明</a><br><a name="0846a19" id="0846a19">　　是欲中無記　　　色無色一切　</p></a><a name="0846a20" id="0846a20"><p>身見及邊見彼俱生無明是欲中無記者。欲</a><a name="0846a21" id="0846a21">界身邊二見。及彼相應無明是無記。何以故。</a><a name="0846a22" id="0846a22">與施戒等不相違故。身見常見於施戒修不</a><a name="0846a23" id="0846a23">相違。何以故。欲受未來可愛果故。是故作施</a><a name="0846a24" id="0846a24">等事。不善則與施等相違。是故無記。又諸眾</a><a name="0846a25" id="0846a25">生常行此見。若此煩惱是不善者。欲界應無</a><a name="0846a26" id="0846a26">有一眾生得受樂者。何以故。常行不善故。復</a><a name="0846a27" id="0846a27">次此見愚於自事不逼迫他。是故身見非是</a><a name="0846a28" id="0846a28">不善。斷見隨順離欲近於無我。能作厭離無</a><a name="0846a29" id="0846a29">常行故亦非不善。欲界諸餘煩惱皆是不善。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280845c.htm'><img src='up.gif' border=0></a>
<a href='T280846b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>