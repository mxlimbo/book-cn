<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0150b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷20)</font> 雜揵度色品第六 <font face='Arial'>T28, p0150b</h2></font><hr>
<span class='old'>
</a><a name="0150a28" id="0150a28">問曰。若無餘法。彼法亦不生。復次若有生</a><a name="0150a29" id="0150a29">彼法。生非無生。問曰。亦有餘法作緣使此法</span><a name="0150b01" id="0150b01">生非無餘法緣。尊者佛陀提婆說曰。法生時。</a><a name="0150b02" id="0150b02">生勢最勝故生得其名。餘法不爾。如作伎書</a><a name="0150b03" id="0150b03">畫染法。作伎時。非無伎子毘頭梢等而伎得</a><a name="0150b04" id="0150b04">成。然彼伎成師得其名。如畫非不因筆墨紙</a><a name="0150b05" id="0150b05">等。而人受其名。畫時非不因眾彩。而人受</a><a name="0150b06" id="0150b06">其名。染時非不因盆水等。而染者得名。彼亦</a><a name="0150b07" id="0150b07">如是</a><a name="0150b08" id="0150b08"><p>問曰。生相為有生相不。若有者云何非無窮。</a><a name="0150b09" id="0150b09">彼生復有生故。若無者誰生此生。答曰。應作</a><a name="0150b10" id="0150b10">是說。生相復有生相。問曰。若然者。云何非無</a><a name="0150b11" id="0150b11">窮。答曰。無窮有何過。未來世寬。無住處耶。</a><a name="0150b12" id="0150b12">又生死是無窮法。以是事故。難除難過。能生</a><a name="0150b13" id="0150b13">眾生無量連瑣之苦。復次此二同在一剎那</a><a name="0150b14" id="0150b14">中。故非無窮。彼一剎那中。生生二法。一生法。</a><a name="0150b15" id="0150b15">二生生生。生生唯生生。問曰。何故生生二法。</a><a name="0150b16" id="0150b16">生生唯生生。答曰。如是亦無有過。猶如女人</a><a name="0150b17" id="0150b17">有生一子者有雙生者。復有說者。生相生八</a><a name="0150b18" id="0150b18">法。謂彼法生生老後老住後住無常後無常</a><a name="0150b19" id="0150b19">生生生一法。謂生。問曰。何故生生八法。生生</a><a name="0150b20" id="0150b20">唯生生。答曰。是亦無過。猶如豬犬狼豺等。</a><a name="0150b21" id="0150b21">或生一子或生多子</a><a name="0150b22" id="0150b22"><p>問曰。諸行為有住相不。若有者有為相中。何</a><a name="0150b23" id="0150b23">以不說。此經復云何通。如說。諸行不住。猶如</a><a name="0150b24" id="0150b24">壽行。乃至廣說。若無者此文云何通。如說色</a><a name="0150b25" id="0150b25">法生老住無常。當言色耶。乃至廣說。波伽羅</a><a name="0150b26" id="0150b26">那經亦說。云何住諸行生不散壞。答曰。應作</a><a name="0150b27" id="0150b27">是說。諸行有住相。問曰。諸行有住相者。有為</a><a name="0150b28" id="0150b28">相中。何以不說耶。答曰。應說有為法有四相。</a><a name="0150b29" id="0150b29">若不說者。當知此義有餘復次住相似無為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280150a.htm'><img src='up.gif' border=0></a>
<a href='T280150c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>