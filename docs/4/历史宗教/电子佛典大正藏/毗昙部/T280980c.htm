<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0980c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷1)</font> <font face='Arial'>T28, p0980c</h2></font><hr>
<span class='old'>
</a><br><a name="0980b28" id="0980b28">　　諸以對法理　　　拔除法相愚</a><br><a name="0980b29" id="0980b29">　　我頂禮如斯　　　一切智言藏</span><br><a name="0980c01" id="0980c01">　　劣慧妄說闇　　　覆蔽牟尼言</a><br><a name="0980c02" id="0980c02">　　照了由明燈　　　稽首然燈者　</p></a><a name="0980c03" id="0980c03"><p>有聰慧者。能具受持諸牟尼尊教之文義。由</a><a name="0980c04" id="0980c04">拘事業有未得退。有劣慧者。聞對法中名義</a><a name="0980c05" id="0980c05">稠林便生怖畏。然俱恒有求解了心。欲令彼</a><a name="0980c06" id="0980c06">於阿毘達磨法相海中深洄復處欣樂易入。</a><a name="0980c07" id="0980c07">故作斯論</a><a name="0980c08" id="0980c08"><p>謂善逝宗有八句義。一色二受三想四行五識</a><a name="0980c09" id="0980c09">六虛空七擇滅八非擇滅。此總攝一切義。色</a><a name="0980c10" id="0980c10">有二種。謂大種及所造色。大種有四。謂地水</a><a name="0980c11" id="0980c11">火風。界能持自共相。或諸所造色。故名為界。</a><a name="0980c12" id="0980c12">此四大種如其次第以堅濕煖動為自性。以</a><a name="0980c13" id="0980c13">持攝熟長為業。大而是種故名大種。由此虛</a><a name="0980c14" id="0980c14">空非大種攝。能生自果是種義故。遍所造色</a><a name="0980c15" id="0980c15">故名為大。如是大種唯有四者。更無用故。</a><a name="0980c16" id="0980c16">無堪能故。如床座足。所造色有十一種。一眼</a><a name="0980c17" id="0980c17">二耳三鼻四舌五身六色七聲八香九味十觸</a><a name="0980c18" id="0980c18">一分十一無表色。於大種有故名所造即是</a><a name="0980c19" id="0980c19">依止大種起義。此中眼者。謂眼識所依。以見</a><a name="0980c20" id="0980c20">色為用淨色為體。耳鼻舌身准此應說。色有</a><a name="0980c21" id="0980c21">二種。謂顯及形。如世尊說惡顯惡形。此中顯</a><a name="0980c22" id="0980c22">色有十二種。謂青黃赤白煙雲塵霧影光明</a><a name="0980c23" id="0980c23">闇。形色有八種。謂長短方圓。高下正不正。此</a><a name="0980c24" id="0980c24">中霧者。謂地水氣。日焰名光。月星火藥寶珠</a><a name="0980c25" id="0980c25">電等諸焰名明。障光明生於中。餘色可見名</a><a name="0980c26" id="0980c26">影。翻此名闇。方謂畟方。圓謂團圓形平等名</a><a name="0980c27" id="0980c27">正。形不平等名不正。餘色易了故今不釋。此</a><a name="0980c28" id="0980c28">二十種皆是眼識。及所引意識所了別境。聲</a><a name="0980c29" id="0980c29">有二種。謂有執受及無執受。大種為因有差<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280980b.htm'><img src='up.gif' border=0></a>
<a href='T280981a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>