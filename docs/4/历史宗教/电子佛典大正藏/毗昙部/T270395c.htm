<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0395c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷76)</font> 結蘊第二中十門納息第四之一 <font face='Arial'>T27, p0395c</h2></font><hr>
<span class='old'>
</a><a name="0395b28" id="0395b28">號慈氏尊。爾時有王名曰蠰佉。所都大城</a><a name="0395b29" id="0395b29">名雞睹末。如是等事無量無邊。云何宿住</span><a name="0395c01" id="0395c01">隨念智觀過去事。死生智觀未來事。妙願智</a><a name="0395c02" id="0395c02">觀過去未來事。未來諸法來集現在時。如</a><a name="0395c03" id="0395c03">何聚物非本無今有。現在諸法散往過去</a><a name="0395c04" id="0395c04">時。如何聚物非有已還無。有作是說。過去</a><a name="0395c05" id="0395c05">未來亦有積聚。如現在世牆壁等物。問若</a><a name="0395c06" id="0395c06">爾。善通後所設難前所設難當云何通。且</a><a name="0395c07" id="0395c07">諸施主造所捨物。所設功力寧不唐捐。答</a><a name="0395c08" id="0395c08">為現見故。謂未造時物雖已有而未現見。</a><a name="0395c09" id="0395c09">施主造已方可現見。故不唐捐。云何去來非</a><a name="0395c10" id="0395c10">有方所。答許有方所復有何過。云何壁等</a><a name="0395c11" id="0395c11">不皆是常。答剎那無常與彼合故。云何去來</a><a name="0395c12" id="0395c12">非可現見。答彼非現在五識境故非可現</a><a name="0395c13" id="0395c13">見。要與現在五識為境方可現見評曰。過</a><a name="0395c14" id="0395c14">去未來非有積聚如現在物但各離散。問</a><a name="0395c15" id="0395c15">若爾善通前所設難。後所設難當云何通。</a><a name="0395c16" id="0395c16">且云何說有過去事。答如曾現在說亦無</a><a name="0395c17" id="0395c17">失。云何可說有未來事。答如當現在說亦</a><a name="0395c18" id="0395c18">無失。云何宿住隨念智等觀察過去未來事</a><a name="0395c19" id="0395c19">耶。答如曾所更如當所受。而觀過去未來</a><a name="0395c20" id="0395c20">世事。此有何過而不能通復有說者。如</a><a name="0395c21" id="0395c21">呼諸字次第相續引生名句顯所說義。雖</a><a name="0395c22" id="0395c22">彼諸字不可積集。而能引生名句顯義。如</a><a name="0395c23" id="0395c23">是過去未來世法雖無積聚。而能生智。隨</a><a name="0395c24" id="0395c24">其所應知所知境復有說者。以現在事類</a><a name="0395c25" id="0395c25">觀去來。猶如農夫以現稼穡類知前後。未</a><a name="0395c26" id="0395c26">來諸法來集現在時。如何聚物非本無今</a><a name="0395c27" id="0395c27">有。現在諸法散往過去時。如何聚物非有</a><a name="0395c28" id="0395c28">已還無。答三世諸法因性果性。隨其所應次</a><a name="0395c29" id="0395c29">第安立。體實恒有無增無減。但依作用說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270395b.htm'><img src='up.gif' border=0></a>
<a href='T270396a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>