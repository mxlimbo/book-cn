<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0204b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷28)</font> 使揵度不善品第一之二 <font face='Arial'>T28, p0204b</h2></font><hr>
<span class='old'>
</a><a name="0204a28" id="0204a28">體者是自體。或有說。慚愧是自體。或有說三</a><a name="0204a29" id="0204a29">善根是自體。親近者。謂心心數法。能起者。能</span><a name="0204b01" id="0204b01">起身口業及心不相應行。實義者是涅槃。以</a><a name="0204b02" id="0204b02">安隱故說善。是以毘婆闍婆提作如是說。自</a><a name="0204b03" id="0204b03">體善者是智。親近善者是識。能起善者。能起</a><a name="0204b04" id="0204b04">身口業。實義善者是涅槃。以四事故。名不善。</a><a name="0204b05" id="0204b05">一體。二親近。三能起。四實義。體者是自體。</a><a name="0204b06" id="0204b06">或有說。無慚無愧是自體。或有說。三不善根</a><a name="0204b07" id="0204b07">是自體。親近者。是心心數法。能起者。能起身</a><a name="0204b08" id="0204b08">口業及心不相應行。實義者。是生死不安隱</a><a name="0204b09" id="0204b09">故說不善。是以毘婆闍婆提作如是說。自體</a><a name="0204b10" id="0204b10">者是愚癡。親近者是識。能起者能起身口業。</a><a name="0204b11" id="0204b11">實義者是生死。尊者波奢說曰。若法是正觀。</a><a name="0204b12" id="0204b12">與正觀相應。從正觀生依果解脫果。是名善。</a><a name="0204b13" id="0204b13">若法非正觀。乃至不從正觀生依果是名不</a><a name="0204b14" id="0204b14">善。與此相違是名無記。如正觀不正觀。慚愧</a><a name="0204b15" id="0204b15">無慚愧。善根不善根。信等五根五蓋。說亦如</a><a name="0204b16" id="0204b16">是。集法經說。何故名善。答曰。有愛果妙果適</a><a name="0204b17" id="0204b17">意果可意果。故名善。報果說亦如是。何故名</a><a name="0204b18" id="0204b18">不善。答曰。有不愛果不妙果不適意果不可</a><a name="0204b19" id="0204b19">意果。故名不善。報果說亦如是。與此相違是</a><a name="0204b20" id="0204b20">無記。問曰。世尊定記苦。定記集。定記滅。定記</a><a name="0204b21" id="0204b21">道。廣說十二入施設解說顯現。何以言無記</a><a name="0204b22" id="0204b22">耶。答曰。不以不解說。故言無記。但世尊善法</a><a name="0204b23" id="0204b23">記善。不善法記不善。此法非善法所記。非不</a><a name="0204b24" id="0204b24">善法所記。故言無記。復次世尊說。善法有愛</a><a name="0204b25" id="0204b25">果。不善法有不愛果。此法不生愛不愛果。故</a><a name="0204b26" id="0204b26">言無記。復次善以二事故名善。一以自體。二</a><a name="0204b27" id="0204b27">以有報。不善亦爾。無記雖有自體。不生於報。</a><a name="0204b28" id="0204b28">故說無記。世尊或有不解說名無記(天竺音無記是無答)。</a><a name="0204b29" id="0204b29">如經說沙門瞿曇。世界常耶。佛言此不應答。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280204a.htm'><img src='up.gif' border=0></a>
<a href='T280204c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>