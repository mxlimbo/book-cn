<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0441b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷18)</font> 辯差別品第二之一 <font face='Arial'>T29, p0441b</h2></font><hr>
<span class='old'>
</a><a name="0441a28" id="0441a28">此喻。汝宗不爾。云何如種糞土資熏。又於此</a><a name="0441a29" id="0441a29">中。正立法喻。種應正喻業煩惱心。六處應言</span><a name="0441b01" id="0441b01">猶如糞土。則業煩惱類應名隨界。如何說六</a><a name="0441b02" id="0441b02">處為隨界耶。非由糞土資熏種故。還令生起</a><a name="0441b03" id="0441b03">糞土類芽。故種唯應喻於六處。由此六處業</a><a name="0441b04" id="0441b04">煩惱熏。生當六處異熟果故。此救非理。非後</a><a name="0441b05" id="0441b05">六處果即說用前六處為因故。謂經說眼等</a><a name="0441b06" id="0441b06">業煩惱為因。如種為因生於芽等。非芽等用</a><a name="0441b07" id="0441b07">糞等為因。故彼所救。非為應理。又經說生業</a><a name="0441b08" id="0441b08">為因故。非當六處。六處為種。非業煩惱為因</a><a name="0441b09" id="0441b09">感生。可執六處為其種子。故眼等五。於感當</a><a name="0441b10" id="0441b10">生。全無勝用。意處或有與業煩惱同一果義。</a><a name="0441b11" id="0441b11">故所立喻。與法相違。或種相續。與彼糞土。相</a><a name="0441b12" id="0441b12">續俱時。能生異果。諸業煩惱。相續久滅。而計</a><a name="0441b13" id="0441b13">六處相續為因。生業煩惱所牽異果。如斯法</a><a name="0441b14" id="0441b14">喻。豈得言同。又種糞土。俱有分故。芽中可有</a><a name="0441b15" id="0441b15">二果續生。如何可與無分有分同招一果為</a><a name="0441b16" id="0441b16">同法喻。若執芽中糞土與種果體無別。是則</a><a name="0441b17" id="0441b17">能喻。與所立同。俱不成故。又彼為證舊隨界</a><a name="0441b18" id="0441b18">有。所引聖言。有隨俱行善根未斷。此經還證</a><a name="0441b19" id="0441b19">彼所妄執舊隨界無。以諸善根無貪等性。彼</a><a name="0441b20" id="0441b20">於此位。不現在前。得未捨故。名為未斷。依將</a><a name="0441b21" id="0441b21">斷善。故說此言。此中善根。唯生得善。諸加行</a><a name="0441b22" id="0441b22">善。先已斷故。生得善根。於續善位。隨染心</a><a name="0441b23" id="0441b23">得。故謂隨行九品頓得。故謂俱行。或此善根。</a><a name="0441b24" id="0441b24">先得後起。故謂隨行。現起與得。不相違害。故</a><a name="0441b25" id="0441b25">謂俱行。是謂此經此句實義。善根斷者。亦現</a><a name="0441b26" id="0441b26">無此隨俱善根。故此經言。彼於後時。一切皆</a><a name="0441b27" id="0441b27">斷。隨俱善根。既舊隨界此善根無。故彼隨界</a><a name="0441b28" id="0441b28">亦無。隨界既無。後因何法善根續起。又初續</a><a name="0441b29" id="0441b29">位善根現無。應無隨界。既無隨界。何緣名續<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290441a.htm'><img src='up.gif' border=0></a>
<a href='T290441c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>