<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0901b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷179)</font> 定蘊第七中不還納息第四之一 <font face='Arial'>T27, p0901b</h2></font><hr>
<span class='old'>
</a><a name="0901a28" id="0901a28">念。外道咸曰。設有斯事我等必能為作留</a><a name="0901a29" id="0901a29">難。即共相率彈指拊掌。遶因儒童室七重而</span><a name="0901b01" id="0901b01">住。須臾日出此因儒童著新淨衣。至重閣</a><a name="0901b02" id="0901b02">上。燒香發願跪拜日輪。爾時世尊知化時</a><a name="0901b03" id="0901b03">至便自化作婆羅門形。著烏鹿皮金繩絡</a><a name="0901b04" id="0901b04">體。手執金杖。從日輪來至因儒童前敷座</a><a name="0901b05" id="0901b05">而坐。儒童接足歸誠頂敬。外道喜曰。儒童福</a><a name="0901b06" id="0901b06">人感大梵天親臨禮席事今已辦。快哉沙門</a><a name="0901b07" id="0901b07">所言無實。時佛即以所化作形告儒童言。</a><a name="0901b08" id="0901b08">今作何事如是喧擾。儒童羞赧俯首答曰。</a><a name="0901b09" id="0901b09">今隨俗法正欲娶婦。佛問所費。答言我費</a><a name="0901b10" id="0901b10">三百千金。復問所用。答言百千與婦作莊</a><a name="0901b11" id="0901b11">嚴具。百千為眾辦諸飲食。百千用施諸婆</a><a name="0901b12" id="0901b12">羅門。佛言汝設飲食施婆羅門用二百千。</a><a name="0901b13" id="0901b13">當獲愛果事容可爾。餘百千者用買婦耶。</a><a name="0901b14" id="0901b14">彼心直故即答言買。佛言汝婦直爾許耶。且</a><a name="0901b15" id="0901b15">汝婦髮為直幾許。儒童答言此無多直若</a><a name="0901b16" id="0901b16">諸倡伎婬女置之。直一迦羯尼。或唯直半。</a><a name="0901b17" id="0901b17">復問彼爪為直幾耶。儒童答言此無所直。</a><a name="0901b18" id="0901b18">佛復次第舉彼身中三十六物一一問之。儒</a><a name="0901b19" id="0901b19">童亦一一而答皆言此無所直。然因儒童曾</a><a name="0901b20" id="0901b20">於過去迦葉波佛法中。經十千歲修界方</a><a name="0901b21" id="0901b21">便觀因佛別問不淨物故。過去所習善品</a><a name="0901b22" id="0901b22">現前遂伏欲貪。離欲界染。世尊於是還復</a><a name="0901b23" id="0901b23">本形。為因儒童說四真諦。彼聞即得不還</a><a name="0901b24" id="0901b24">果證。佛時便執因儒童手上昇虛空。說伽</a><a name="0901b25" id="0901b25">他曰</a><a name="0901b26" id="0901b26"><p class='lg'>　　雖極莊嚴而行法　　　靜調息務修梵行</a><br><a name="0901b27" id="0901b27">　　一切世間累皆捨　　　即是淨志沙門僧　</p></a><a name="0901b28" id="0901b28"><p>由此故知彼心質直。若不爾者。化人問時</a><a name="0901b29" id="0901b29">彼應答言。汝是梵志何用知我娶婦事。為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270901a.htm'><img src='up.gif' border=0></a>
<a href='T270901c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>