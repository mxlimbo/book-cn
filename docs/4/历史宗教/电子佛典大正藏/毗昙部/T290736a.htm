<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0736a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷73)</font> 辯智品第七之一 <font face='Arial'>T29, p0736a</h2></font><hr>
<span class='old'>
</a><a name="0735c28" id="0735c28">比量智可立實見名。諸契經中總說法類。若</a><a name="0735c29" id="0735c29">如實見苦則定見非我。於四聖諦如實見故。</span><a name="0736a01" id="0736a01">能如實見四聖諦故。有如是等無量契經。又</a><a name="0736a02" id="0736a02">聖位中等決定故。謂見跡者等決定知諸行</a><a name="0736a03" id="0736a03">非常。諸法非我涅槃寂靜。非真現見可與比</a><a name="0736a04" id="0736a04">知等是決定。謂以此類彼名為比知。彼非決</a><a name="0736a05" id="0736a05">定然亦有異故。由此真見與比度知。理不應</a><a name="0736a06" id="0736a06">言等是決定。非諸聖智有比度理。故有智者</a><a name="0736a07" id="0736a07">必不應言。有聖諦境比智所證。又聖應無緣</a><a name="0736a08" id="0736a08">滅智故。謂若類智比智攝者。則應緣滅法智</a><a name="0736a09" id="0736a09">亦無。以滅總非現見事故。然許現量總有三</a><a name="0736a10" id="0736a10">種。依根領納覺慧別故。依根現量。謂依五根</a><a name="0736a11" id="0736a11">現取色等五外境界。領納現量。謂受想等心</a><a name="0736a12" id="0736a12">心所法正現在前。覺慧現量。謂於諸法隨其</a><a name="0736a13" id="0736a13">所應證自共相。此中若就依根領納。說類智</a><a name="0736a14" id="0736a14">境非現見事。則滅法智理亦應無。滅非依根</a><a name="0736a15" id="0736a15">領納境故。若就覺慧則不應言。類智所緣是</a><a name="0736a16" id="0736a16">比智境。是故一切如理所引。實義決擇皆現</a><a name="0736a17" id="0736a17">量智。類智既然故現量攝。是名二智相別成</a><a name="0736a18" id="0736a18">三。定心相應聖行相轉。有漏無漏二智何別。</a><a name="0736a19" id="0736a19">無漏於境行相明利。彼有漏智與此相違。如</a><a name="0736a20" id="0736a20">朅地羅餘木二炭。於所燒煉勢用不同。及勝</a><a name="0736a21" id="0736a21">劣香能熏用別。炎鐵草火熱勢有殊。二智相</a><a name="0736a22" id="0736a22">望差別亦爾。或俗智後起增上慢。無漏不然</a><a name="0736a23" id="0736a23">故有差別。又世俗智與法類智。境有寬陜故</a><a name="0736a24" id="0736a24">有差別。謂世俗智遍以一切有為無為為所</a><a name="0736a25" id="0736a25">緣境。以契經說有世俗智能遍知苦。廣說乃</a><a name="0736a26" id="0736a26">至遍知虛空非擇滅。故亦有以非我行相。總</a><a name="0736a27" id="0736a27">緣一切法為境。以契經說諸行非常。一切法</a><a name="0736a28" id="0736a28">非我涅槃寂靜故。然有經說。能以正慧觀一</a><a name="0736a29" id="0736a29">切法為非我者。雖一切法實皆非我。而此一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290735c.htm'><img src='up.gif' border=0></a>
<a href='T290736b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>