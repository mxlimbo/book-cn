<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0815c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷9)</font> 辯差別品第三之一 <font face='Arial'>T29, p0815c</h2></font><hr>
<span class='old'>
</a><a name="0815b28" id="0815b28">為心因如心隨相。若爾便違品類足論。如彼</a><a name="0815b29" id="0815b29">論言。或有苦諦。以有身見為因。非與有身見</span><a name="0815c01" id="0815c01">為因。除未來有身見及彼相應法生老住無</a><a name="0815c02" id="0815c02">常。諸餘染污苦諦。或有苦諦。以有身見為因。</a><a name="0815c03" id="0815c03">亦與有身見為因。即所除法。彼作是言。我等</a><a name="0815c04" id="0815c04">不誦及彼相應法。應隨義理簡擇論文。方可</a><a name="0815c05" id="0815c05">誦持故。異此便壞俱有因相。或應許隨相。亦</a><a name="0815c06" id="0815c06">心俱有因。復有說言。一切同聚皆互相望為</a><a name="0815c07" id="0815c07">俱有因。於同聚中隨闕一種。所餘諸法皆</a><a name="0815c08" id="0815c08">不生故。此諸說中初說為善。本相與法其力</a><a name="0815c09" id="0815c09">等故。又此俱起和合聚中。有是能轉而非隨</a><a name="0815c10" id="0815c10">轉。謂即心王有唯隨轉。謂色及心不相應行。</a><a name="0815c11" id="0815c11">有是能轉。亦是隨轉。謂心所法隨心轉故。能</a><a name="0815c12" id="0815c12">轉心不相應行故。有二俱非謂除前相。已辯</a><a name="0815c13" id="0815c13">俱有因相。同類因相云何。頌曰</a><a name="0815c14" id="0815c14"><p class='lg'>　　同類因相似　　　自部地前生</a><br><a name="0815c15" id="0815c15">　　道展轉九地　　　唯等勝為果</a><br><a name="0815c16" id="0815c16">　　加行生亦然　　　聞思所成等　</p></a><a name="0815c17" id="0815c17"><p>論曰。能養能生。或遠或近。諸等流果。名同類</a><a name="0815c18" id="0815c18">因。應知此因唯相似法。於相似法非於異類。</a><a name="0815c19" id="0815c19">如善五蘊與善五蘊展轉相望為同類因。染</a><a name="0815c20" id="0815c20">污無記應知亦爾。有餘師說。淨無記蘊五是</a><a name="0815c21" id="0815c21">色果。四非色因。性下劣故。有餘師說。五是四</a><a name="0815c22" id="0815c22">果。色非四因。勢力劣故。有餘師說。色與四蘊</a><a name="0815c23" id="0815c23">相望展轉皆不為因。劣異類故。若就位說。有</a><a name="0815c24" id="0815c24">餘師言。羯賴藍位能與十位為同類因。頞部</a><a name="0815c25" id="0815c25">曇等九位一一皆除前位與餘為因後。位望前</a><a name="0815c26" id="0815c26">但有緣義。若爾最初羯賴藍色應無有因。初</a><a name="0815c27" id="0815c27">後老色應無有果。故理不然。復有師言。前生</a><a name="0815c28" id="0815c28">十位一一皆與後生十位。各自類色為同類</a><a name="0815c29" id="0815c29">因。由此方隅一切外分。各然自類如應當說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290815b.htm'><img src='up.gif' border=0></a>
<a href='T290816a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>