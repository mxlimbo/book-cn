<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0365c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷6)</font> 辯本事品第一之一 <font face='Arial'>T29, p0365c</h2></font><hr>
<span class='old'>
</a><a name="0365b28" id="0365b28">亦不應言識與所依一境轉故。可言於彼眼</a><a name="0365b29" id="0365b29">識不生。由自說言一切有境法應爾故。此例不</span><a name="0365c01" id="0365c01">然。不閑意故。我義意說。眼亦境界有對性故。</a><a name="0365c02" id="0365c02">色是障礙有對性故。於被障色。眼用不生。意</a><a name="0365c03" id="0365c03">與意識。雖有所依。能依決定。而無一境。作用</a><a name="0365c04" id="0365c04">決定。非此二種能於一時取一境界。所依眼根</a><a name="0365c05" id="0365c05">所取境界。即是能依眼識所取。又必同時。是</a><a name="0365c06" id="0365c06">故於彼被障境界。如遮眼用識用亦爾。由是</a><a name="0365c07" id="0365c07">故說。識與所依一境轉故。可言於彼眼識不</a><a name="0365c08" id="0365c08">生。許識見者。何緣不起。豈不眼是境界有對。</a><a name="0365c09" id="0365c09">被琉璃等境拘礙時。於彼所障亦能起用。何</a><a name="0365c10" id="0365c10">故說言。若於此境。有被拘礙。彼於餘境。設無</a><a name="0365c11" id="0365c11">障者。亦不起用。況於有障。豈不前說。不俱時</a><a name="0365c12" id="0365c12">取。取琉璃時。不取所障。取所障時。不取琉</a><a name="0365c13" id="0365c13">璃。以非俱取。無相違過。若爾何緣。眼不能</a><a name="0365c14" id="0365c14">取壁等障色。我不同汝言於是中。光明無故。</a><a name="0365c15" id="0365c15">所以者何。世間現見。雖離光明。而能取故。既</a><a name="0365c16" id="0365c16">謂不同。何緣不取。諸積聚色。障礙性故。譬如</a><a name="0365c17" id="0365c17">明闇為障不同。如闇與明雖同色處而闇所</a><a name="0365c18" id="0365c18">障人不能取。明所障色人則能取。夜行禽獸。</a><a name="0365c19" id="0365c19">雖亦能取闇所障色。而不能取壁等所障。如</a><a name="0365c20" id="0365c20">是雖能取琉璃等所障諸色。而不能取壁等</a><a name="0365c21" id="0365c21">所障。由此眼根唯見壁等。不見壁等所障諸</a><a name="0365c22" id="0365c22">色。有積聚色障礙性故。法應如是。不可推徵。</a><a name="0365c23" id="0365c23">有根雖能取不合境。由少礙故。而不能取餘</a><a name="0365c24" id="0365c24">不合境。有根雖能取於合境。而有合境不能</a><a name="0365c25" id="0365c25">取故。經主所言。眼豈如身根境合方取。而由</a><a name="0365c26" id="0365c26">有對故不見彼者。此應責言。若根能取不合</a><a name="0365c27" id="0365c27">境者。則應能取一切不合。若取合境。則一切</a><a name="0365c28" id="0365c28">合。皆應能取。若不爾者。言成無用。是故所</a><a name="0365c29" id="0365c29">言。眼有對故。於被障色。無見功能。識與所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290365b.htm'><img src='up.gif' border=0></a>
<a href='T290366a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>