<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0033c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷6)</font> 分別根品第二之一 <font face='Arial'>T29, p0033c</h2></font><hr>
<span class='old'>
</a><a name="0033b28" id="0033b28"><p class='lg'>　　遍行與同類　　　二世三世三　</p></a><a name="0033b29" id="0033b29"><p>論曰。遍行同類唯居過現未來世無。理如</span><a name="0033c01" id="0033c01">前說。相應俱有異熟三因於三世中皆悉遍</a><a name="0033c02" id="0033c02">有。頌既不說能作因所居。義准應知。通</a><a name="0033c03" id="0033c03">三世非世。已說六因相別世定。何等為果對</a><a name="0033c04" id="0033c04">彼成因。頌曰</a><a name="0033c05" id="0033c05"><p class='lg'>　　果有為離繫　　　無為無因果　</p></a><a name="0033c06" id="0033c06"><p>論曰。如本論說。果法云何。謂諸有為及與</a><a name="0033c07" id="0033c07">擇滅。若爾無為許是果故則應有因。要對</a><a name="0033c08" id="0033c08">彼因乃可得說此為果故。又此無為許是</a><a name="0033c09" id="0033c09">因故亦應有果。要對彼果乃可得說此</a><a name="0033c10" id="0033c10">為因故。唯有為法有因有果非諸無為。所</a><a name="0033c11" id="0033c11">以者何。無六因故無五果故。何緣不許諸</a><a name="0033c12" id="0033c12">無間慣與離繫果為能作因。於生不障立</a><a name="0033c13" id="0033c13">能作因。無為無生道何所作。若爾誰果。果</a><a name="0033c14" id="0033c14">義如何。謂是道果。道力得故。若爾道果應唯</a><a name="0033c15" id="0033c15">是得。道於得有能非於擇滅故。不爾於得</a><a name="0033c16" id="0033c16">於擇滅中道之功能有差別故。云何於得</a><a name="0033c17" id="0033c17">道有功能。謂能生故。云何於滅道有功能。</a><a name="0033c18" id="0033c18">謂能證故。由此理故。道雖非滅因而可</a><a name="0033c19" id="0033c19">得說擇滅為道果。既諸無為無增上果。如</a><a name="0033c20" id="0033c20">何可說為能作因。以諸無為於他生位不</a><a name="0033c21" id="0033c21">為障故立能作因。然無果者。由離世法</a><a name="0033c22" id="0033c22">無能取果與果用故。經部師說。無為非因。</a><a name="0033c23" id="0033c23">無經說因是無為故。有經說因唯有為故。</a><a name="0033c24" id="0033c24">何處經說。如有經說。諸因諸緣能生色者皆</a><a name="0033c25" id="0033c25">是無常。無常因緣所生諸色如何是常。廣說</a><a name="0033c26" id="0033c26">乃至識亦如是。若爾無為亦應不與能緣</a><a name="0033c27" id="0033c27">識等作所緣緣。唯說能生故得作所緣緣。</a><a name="0033c28" id="0033c28">謂經唯說諸因諸緣能生識者皆是無常。不</a><a name="0033c29" id="0033c29">說一切為識緣者皆是無常故不成難。豈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290033b.htm'><img src='up.gif' border=0></a>
<a href='T290034a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>