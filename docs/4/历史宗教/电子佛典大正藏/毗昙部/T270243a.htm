<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0243a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷47)</font> 結蘊第二中不善納息第一之一 <font face='Arial'>T27, p0243a</h2></font><hr>
<span class='old'>
</a><a name="0242c28" id="0242c28">不善根唯有三種。謂諸煩惱三品所攝貪品</a><a name="0242c29" id="0242c29">瞋品癡品為三。如契經說。佛告梵志。若諸</span><a name="0243a01" id="0243a01">有情為二十一煩惱染心。雖自執有真實</a><a name="0243a02" id="0243a02">淨法得畢竟淨。而墮惡趣受下賤身。大德</a><a name="0243a03" id="0243a03">法救於彼經中。攝諸煩惱皆入三品。謂貪</a><a name="0243a04" id="0243a04">瞋癡三品差別說一則說彼品一切。如說貪</a><a name="0243a05" id="0243a05">品瞋品癡品。如是親品怨品中品。有恩品有</a><a name="0243a06" id="0243a06">怨品無二品。適意品不適意品非二品應知</a><a name="0243a07" id="0243a07">亦爾。復次由三不善根起十惡業道墮十</a><a name="0243a08" id="0243a08">惡處是故偏說。云何三不善根起十惡業道。</a><a name="0243a09" id="0243a09">如契經說。殺生有三種。謂貪瞋癡生乃至邪</a><a name="0243a10" id="0243a10">見應知亦爾。施設論亦說三不善根是十惡</a><a name="0243a11" id="0243a11">業道生長因本。云何由彼墮十惡處。如契</a><a name="0243a12" id="0243a12">經說。殺生業道若習若修若多所作。能令眾</a><a name="0243a13" id="0243a13">生當墮地獄傍生鬼界。廣說乃至邪見亦爾。</a><a name="0243a14" id="0243a14">施設論亦說殺生業道。若習若修若多所作。</a><a name="0243a15" id="0243a15">最上品者墮無間地獄。次微劣者墮大炎熱</a><a name="0243a16" id="0243a16">地獄。次微劣者墮炎熱地獄。次微劣者墮大</a><a name="0243a17" id="0243a17">號叫地獄。次微劣者墮號叫地獄。次微劣者</a><a name="0243a18" id="0243a18">墮眾合地獄。次微劣者墮黑繩地獄。次微劣</a><a name="0243a19" id="0243a19">者墮等活地獄。次微劣者墮傍生趣。最微劣</a><a name="0243a20" id="0243a20">者墮餓鬼界。廣說乃至邪見亦爾。復次若世</a><a name="0243a21" id="0243a21">尊說為內垢者立不善根。餘法不爾。如契</a><a name="0243a22" id="0243a22">經說。內垢有三。謂貪瞋癡。如說內垢內怨</a><a name="0243a23" id="0243a23">內嫌內賊亦爾。復次若世尊說有增減者立</a><a name="0243a24" id="0243a24">不善根。餘法不爾。如契經說。云何貪增瞋增</a><a name="0243a25" id="0243a25">癡增。云何貪減瞋減癡減。於餘煩惱不說</a><a name="0243a26" id="0243a26">增減。是故不立為不善根。復次若說增上</a><a name="0243a27" id="0243a27">退因緣者立不善根。餘法不爾。如說苾芻</a><a name="0243a28" id="0243a28">苾芻尼等。若自觀見貪瞋癡增。應自了知</a><a name="0243a29" id="0243a29">退諸善法。復次若佛說為煩惱障者立不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270242c.htm'><img src='up.gif' border=0></a>
<a href='T270243b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>