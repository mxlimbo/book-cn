<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0554c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷37)</font> 辯業品第四之一 <font face='Arial'>T29, p0554c</h2></font><hr>
<span class='old'>
</a><a name="0554b28" id="0554b28">遮鄔波索迦禮諸天眾。又有恩故。謂彼諸天</a><a name="0554b29" id="0554b29">承奉合儀能與恩福。又能損故。謂彼天神承</span><a name="0554c01" id="0554c01">奉失儀能為大損。故諸近事應禮天神。略敘</a><a name="0554c02" id="0554c02">彼宗所說如是此皆非理。且彼所言佛聽許</a><a name="0554c03" id="0554c03">故。應禮天者佛意不然簡別說故。謂彼經說</a><a name="0554c04" id="0554c04">諸淨施主。於諸應受祠祀天神。於時時間應</a><a name="0554c05" id="0554c05">以三事無倒供養以禮承奉。彼於施主必起</a><a name="0554c06" id="0554c06">善心。哀愍護念令無損惱。一於時時應施嚴</a><a name="0554c07" id="0554c07">淨。二於時時應施供具。三於時時應施頌願。</a><a name="0554c08" id="0554c08">以標三事為決定因。證知世尊除三事外。凡</a><a name="0554c09" id="0554c09">所施作皆非所許。非標數名便顯定義。如說</a><a name="0554c10" id="0554c10">地動不犯等言。謂如經言四因緣故大地震</a><a name="0554c11" id="0554c11">動。非不更有四因緣外地動因緣。又如經言</a><a name="0554c12" id="0554c12">諸阿羅漢。能於五處畢竟不犯。非不更有餘</a><a name="0554c13" id="0554c13">不犯處。又如經說在家出家於五處中應數</a><a name="0554c14" id="0554c14">觀察。非不更有餘處應觀。如是等言其類非</a><a name="0554c15" id="0554c15">一。此亦應爾非決定因。此救不然如動地等。</a><a name="0554c16" id="0554c16">餘經說有不可得故。此標定數非於餘經。有</a><a name="0554c17" id="0554c17">不定言如動地等。以此為證知此經中標列</a><a name="0554c18" id="0554c18">數名顯決定理。除此餘理無容有故。或應</a><a name="0554c19" id="0554c19">所說蘊處界等如此數名皆成不定。或如所</a><a name="0554c20" id="0554c20">說蘊處界等。動地因等數亦應定。何緣一類</a><a name="0554c21" id="0554c21">標列數名。所顯義中或定不定。以於餘處除</a><a name="0554c22" id="0554c22">此所明或不見餘或見餘故。若一切處以言</a><a name="0554c23" id="0554c23">說同執事皆等便成大過。若謂經說供養等</a><a name="0554c24" id="0554c24">言。即已顯成應禮拜者。則佛應遣諸天神</a><a name="0554c25" id="0554c25">眾。亦應禮拜能祠施主。如彼經言諸天神眾。</a><a name="0554c26" id="0554c26">既被供養及承奉已。應反供養等以報施主</a><a name="0554c27" id="0554c27">恩。是故此中但據隨彼所樂欲事。皆正供承</a><a name="0554c28" id="0554c28">名供養等非申禮敬。諸天神眾於近事邊無</a><a name="0554c29" id="0554c29">敢希求禮敬事故。如國君主於諸苾芻。定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290554b.htm'><img src='up.gif' border=0></a>
<a href='T290555a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>