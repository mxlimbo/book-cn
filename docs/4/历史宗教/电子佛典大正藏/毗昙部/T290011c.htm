<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0011c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷2)</font> 分別界品第一 <font face='Arial'>T29, p0011c</h2></font><hr>
<span class='old'>
</a><a name="0011b28" id="0011b28">根俱有香等。如是眼根雖見不至而非一</a><a name="0011b29" id="0011b29">切。耳根亦爾。意無色故非能有至。有執。耳</span><a name="0011c01" id="0011c01">根通取至境及不至境。自耳中聲亦能聞故。</a><a name="0011c02" id="0011c02">所餘鼻等三有色根。與上相違唯取至境。如</a><a name="0011c03" id="0011c03">何知鼻唯取至香。由斷息時不嗅香故。云</a><a name="0011c04" id="0011c04">何名至。謂無間生。又諸極微為相觸不。迦</a><a name="0011c05" id="0011c05">濕彌羅國毘婆沙師說不相觸。所以者何。若</a><a name="0011c06" id="0011c06">諸極微遍體相觸。即有實物體相雜過。若觸</a><a name="0011c07" id="0011c07">一分成有分失。然諸極微更無細分。若爾</a><a name="0011c08" id="0011c08">何故相擊發聲。但由極微無間生故。若許</a><a name="0011c09" id="0011c09">相觸擊石拊手體應相糅。不相觸者聚色</a><a name="0011c10" id="0011c10">相擊云何不散。風界攝持故令不散。或有</a><a name="0011c11" id="0011c11">風界能有壞散。如劫壞時。或有風界能有</a><a name="0011c12" id="0011c12">成攝。如劫成時。云何三根由無間生名</a><a name="0011c13" id="0011c13">取至境。即由無間名取至境。謂於中間</a><a name="0011c14" id="0011c14">都無片物。又和合色許有分故相觸無失。</a><a name="0011c15" id="0011c15">由許此理。毘婆沙文義善成立。故彼問言。</a><a name="0011c16" id="0011c16">諸是觸物為是觸為因故生。為非觸為因</a><a name="0011c17" id="0011c17">故生。諸非觸物為問亦爾。彼就此理為不</a><a name="0011c18" id="0011c18">定答。有時是觸為因生於非觸。謂和合物正</a><a name="0011c19" id="0011c19">離散時。有時非觸為因生於是觸。謂離散物</a><a name="0011c20" id="0011c20">正和合時。有時是觸為因生於是觸。謂和合</a><a name="0011c21" id="0011c21">物復和合時。有時非觸為因生於非觸。謂向</a><a name="0011c22" id="0011c22">遊塵同類相續。尊者世友說。諸極微相觸即</a><a name="0011c23" id="0011c23">應住至後念。然大德說。一切極微實不相</a><a name="0011c24" id="0011c24">觸。但由無間假立觸名。此大德意應可愛</a><a name="0011c25" id="0011c25">樂。若異此者是諸極微應有間隙。中間既</a><a name="0011c26" id="0011c26">空誰障其行許為有對。又離極微無和合</a><a name="0011c27" id="0011c27">色。和合相觸即觸極微。如可變礙此亦應</a><a name="0011c28" id="0011c28">爾。又許極微若有方分。觸與不觸皆應</a><a name="0011c29" id="0011c29">有分。若無方分設許相觸亦無斯過。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290011b.htm'><img src='up.gif' border=0></a>
<a href='T290012a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>