<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0466a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷22)</font> 辯緣起品第三之一 <font face='Arial'>T29, p0466a</h2></font><hr>
<span class='old'>
</a><a name="0465c28" id="0465c28">依或所緣義。是則所立。唐捐其功。曾無有疑。</a><a name="0465c29" id="0465c29">依緣自故。謂如色等。他性諸法。可有為識所</span><a name="0466a01" id="0466a01">依所緣。識自體中。曾無此感。而今立理。復</a><a name="0466a02" id="0466a02">何所成。凡所立因。為遮有濫。此中無濫。因</a><a name="0466a03" id="0466a03">何所遮。是故彼因深成無用。又識自類展轉</a><a name="0466a04" id="0466a04">相望。何劣受等而非識住。豈不前說。此證</a><a name="0466a05" id="0466a05">因言。唯於識中。無有勢力令識增長及廣大</a><a name="0466a06" id="0466a06">故。前雖已說。而非應理。識緣受等。增長廣</a><a name="0466a07" id="0466a07">大。非識緣識。此有何因。豈不此因亦如前</a><a name="0466a08" id="0466a08">辨。謂如受等。匡助於識。令其熾盛。識即不</a><a name="0466a09" id="0466a09">然。唯了別中。無此用故。何用說此非極成</a><a name="0466a10" id="0466a10">因。不能證成。非所許故。識緣唯領等增長</a><a name="0466a11" id="0466a11">廣大。非緣唯了別。此有何因。又彼上座。自於</a><a name="0466a12" id="0466a12">解釋識住中言。識隨色住。謂我我所。攀緣色</a><a name="0466a13" id="0466a13">生。是色識住。乃至廣說。識亦於識。謂我我</a><a name="0466a14" id="0466a14">所。攀緣識生。何非識住。謂我我所攀緣既同。</a><a name="0466a15" id="0466a15">識何獨不令識增長廣大。又彼所說。識於所</a><a name="0466a16" id="0466a16">緣唯了別故。非如受等匡助於識令熾盛者。</a><a name="0466a17" id="0466a17">豈不於識所了事中。彼謂後時受等方起。是</a><a name="0466a18" id="0466a18">則於境要先了別。然後領等隨次而生。能引</a><a name="0466a19" id="0466a19">識流展轉熾盛。故唯了別。最是勝因。能匡助</a><a name="0466a20" id="0466a20">識。應成識住。如生本苦生為勝因。識熾盛因</a><a name="0466a21" id="0466a21">識最為勝。識及識住。皆識為因。能令展轉增</a><a name="0466a22" id="0466a22">長廣大。故識不能匡助於識令熾盛者。非為</a><a name="0466a23" id="0466a23">善因。若恐違經言識非住。上座立理豈不違</a><a name="0466a24" id="0466a24">經。經說識能增長識故。應除自執更訪餘因。</a><a name="0466a25" id="0466a25">然我師宗。作如是釋。為令於識除我見心。故</a><a name="0466a26" id="0466a26">於識中。不說識住。如說。莎底契經中言。我達</a><a name="0466a27" id="0466a27">世尊所說法教。馳流生死。唯識非餘。識謂世</a><a name="0466a28" id="0466a28">尊異名說我。為欲除滅彼我見心。顯識依他</a><a name="0466a29" id="0466a29">體。非是我我所依性。非謂能依。故識住門。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290465c.htm'><img src='up.gif' border=0></a>
<a href='T290466b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>