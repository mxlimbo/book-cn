<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0181c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷35)</font> 雜蘊第一中無慚愧納息第五之一 <font face='Arial'>T27, p0181c</h2></font><hr>
<span class='old'>
</a><a name="0181b29" id="0181b29">極麤重故離欲染時最初而捨。復次此不善</a><a name="0181b30" id="0181b30">根由二義故說名增上。一能斷滅諸善根</span><a name="0181c01" id="0181c01">故。二離欲染時最初所捨故。有說有異。問</a><a name="0181c02" id="0181c02">若爾者能斷善根諸不善根何時當斷。答</a><a name="0181c03" id="0181c03">離欲染時最初當斷。問如何有異。答多少</a><a name="0181c04" id="0181c04">有異。謂能斷善根者少。最初所捨者多。非</a><a name="0181c05" id="0181c05">離欲時最初所斷一切皆能斷善根故。問</a><a name="0181c06" id="0181c06">唯有邪見能斷善根。何緣乃說不善根</a><a name="0181c07" id="0181c07">耶。答雖根本時由邪見斷而加行位由不</a><a name="0181c08" id="0181c08">善根。顯加行時勢用勝故說不善根能斷</a><a name="0181c09" id="0181c09">善根。謂染淨法皆加行時勢用增上非究竟</a><a name="0181c10" id="0181c10">時。如說菩薩見老病死逼惱世間深心厭</a><a name="0181c11" id="0181c11">離。最初發起阿耨多羅三藐三菩提心。由此</a><a name="0181c12" id="0181c12">心故經三大劫阿僧企耶。修集種種難行</a><a name="0181c13" id="0181c13">苦行而無退轉。此甚為難非盡智時。修未</a><a name="0181c14" id="0181c14">來世三界所繫增上善根故加行時勢用為</a><a name="0181c15" id="0181c15">勝。有作是說。邪見所以能斷善根當知</a><a name="0181c16" id="0181c16">皆是不善根力。謂不善根摧伏善根令漸羸</a><a name="0181c17" id="0181c17">劣無勢力已。然後邪見乃能斷之故作是</a><a name="0181c18" id="0181c18">說。復有說者。此說邪見相應癡不善根能斷</a><a name="0181c19" id="0181c19">善根不說前位貪等。雖實邪見能斷善根</a><a name="0181c20" id="0181c20">爾時癡增故作是說如念住等。有餘師說。</a><a name="0181c21" id="0181c21">此中但說癡不善根轉。隨轉時俱增上故。謂</a><a name="0181c22" id="0181c22">貪瞋轉時增上非隨轉時。邪見隨轉時增上</a><a name="0181c23" id="0181c23">非於轉時。唯癡一切時增上是故偏說。即</a><a name="0181c24" id="0181c24">由如是所說因緣不立邪見為不善根。云</a><a name="0181c25" id="0181c25">何微俱行不善根。答諸不善根離欲染時最</a><a name="0181c26" id="0181c26">後所捨。由捨彼故名離欲染。謂欲界下下</a><a name="0181c27" id="0181c27">品貪瞋癡名微俱行不善根。故捨彼時名離</a><a name="0181c28" id="0181c28">欲染微細難斷故最後離</a><a name="0181c29" id="0181c29"><p>問邪見斷善根時為作一品斷為作九品<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270181b.htm'><img src='up.gif' border=0></a>
<a href='T270182a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>