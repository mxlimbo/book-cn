<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0170a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷2)</font> 釋論中分別界品第一 <font face='Arial'>T29, p0170a</h2></font><hr>
<span class='old'>
</a><a name="0169c28" id="0169c28">可立為意界。何以故。相於三世。無不定義</a><a name="0169c29" id="0169c29">故。幾界有等分。幾界非等分。若一向有等</span><a name="0170a01" id="0170a01">分。偈曰。法界等分。釋曰。是塵於識定為境。</a><a name="0170a02" id="0170a02">若識於中已生及定生為法。是塵說名等分。</a><a name="0170a03" id="0170a03">無一法界此中無邊意識非已生非應生。何</a><a name="0170a04" id="0170a04">以故。一切聖人心緣法界。必如此生。謂一</a><a name="0170a05" id="0170a05">切法無我。此心離自性及共有法。餘一切法</a><a name="0170a06" id="0170a06">悉為境界。此剎那心。於第二剎那心。皆成境</a><a name="0170a07" id="0170a07">界。於二剎那中。一切法皆成境界。是故法界</a><a name="0170a08" id="0170a08">恒是等分。偈曰。非等分餘。釋曰。除法界所餘</a><a name="0170a09" id="0170a09">界。非等分亦有等分。何法名非等分。偈曰。</a><a name="0170a10" id="0170a10">不作自事。釋曰。義至已說。若作自事名有等</a><a name="0170a11" id="0170a11">分。若眼界已見色正見色當見色。說名有等</a><a name="0170a12" id="0170a12">分。乃至意界亦爾。由於塵自功能立名等分。</a><a name="0170a13" id="0170a13">罽賓國師說非等分眼有四種。若眼根不見</a><a name="0170a14" id="0170a14">色。已滅正滅當滅。無生為法。西方諸師說。</a><a name="0170a15" id="0170a15">有五種無生為法。分為二分。一與識相應。一</a><a name="0170a16" id="0170a16">與識不相應。乃至身亦爾。意根但無生為法。</a><a name="0170a17" id="0170a17">名非等分。色者若已見正見當見。名有等分。</a><a name="0170a18" id="0170a18">非等分有四種。若色非所見。已滅正滅當滅。</a><a name="0170a19" id="0170a19">無生為法。名非等分。乃至觸亦爾。由自根功</a><a name="0170a20" id="0170a20">能應知。色等有等分非等分義。是一人等分</a><a name="0170a21" id="0170a21">眼。於一切人非等分。乃至意亦爾。色則不</a><a name="0170a22" id="0170a22">爾。隨能見者。於此人則成等分。若不能見。</a><a name="0170a23" id="0170a23">於此人則非等分。何以故。有如此義。此色是</a><a name="0170a24" id="0170a24">一人所見。亦可得為多人所見。如觀看時中</a><a name="0170a25" id="0170a25">見月舞相攢等色。無如此義。由一眼根二</a><a name="0170a26" id="0170a26">人見色。是故諸根不共得故。就一相續分別</a><a name="0170a27" id="0170a27">等分非等分。色由共得故。不就一相續立等</a><a name="0170a28" id="0170a28">分非等分。如色聲香味觸界應知如此。聲界</a><a name="0170a29" id="0170a29">可許如此。香等三界。隨一一人所得。餘人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290169c.htm'><img src='up.gif' border=0></a>
<a href='T290170b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>