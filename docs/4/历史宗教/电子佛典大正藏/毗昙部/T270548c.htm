<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0548c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷106)</font> 智蘊第三中修智納息第四之一 <font face='Arial'>T27, p0548c</h2></font><hr>
<span class='old'>
</a><a name="0548b28" id="0548b28">者名苦智。乃至若唯緣道諦唯四行相轉者</a><a name="0548b29" id="0548b29">名道智。諸世俗智於四聖諦或一一別緣。</span><a name="0548c01" id="0548c01">或二二合緣。或三三合緣。或四總緣。或緣餘</a><a name="0548c02" id="0548c02">法。或復總緣所起行相。亦不決定故不名</a><a name="0548c03" id="0548c03">苦智乃至道智。以雜亂故。復次若別緣四</a><a name="0548c04" id="0548c04">諦各四行相轉。不與苦集同一縛者名四</a><a name="0548c05" id="0548c05">諦智。諸世俗智雖亦有別緣四諦各四行相</a><a name="0548c06" id="0548c06">轉。而與苦集同一縛。故不名四諦智。問此</a><a name="0548c07" id="0548c07">與滅道不同一縛。何故不立滅道智耶。答</a><a name="0548c08" id="0548c08">初不立故後亦不立。復次若別緣四諦各</a><a name="0548c09" id="0548c09">四行相轉。能對治煩惱者名四諦智。諸世</a><a name="0548c10" id="0548c10">俗智。雖亦有別緣四諦各四行相轉。而不</a><a name="0548c11" id="0548c11">能對治煩惱故不名四諦智。復次若別緣</a><a name="0548c12" id="0548c12">四諦各四行相轉。於四聖諦證見明了。不</a><a name="0548c13" id="0548c13">為見疑無明所惑。不增煩惱不招三有。</a><a name="0548c14" id="0548c14">定趣涅槃者名四諦智。諸世俗智。無如是</a><a name="0548c15" id="0548c15">義故不名四諦智。復次若別緣四諦各四</a><a name="0548c16" id="0548c16">行相轉。是聖性者名四諦智。諸世俗智。非聖</a><a name="0548c17" id="0548c17">性攝故不名四諦智</a><a name="0548c18" id="0548c18"><p>如是八智。界者他心智若有漏是色界。若無</a><a name="0548c19" id="0548c19">漏是不繫。世俗智通三界。餘六智是不繫。地</a><a name="0548c20" id="0548c20">者法智在六地。類智在九地。他心智在四</a><a name="0548c21" id="0548c21">地。世俗智在十八地。謂八等至八近分靜慮</a><a name="0548c22" id="0548c22">中間及欲界。餘四智。法智攝者在六地。類智</a><a name="0548c23" id="0548c23">攝者在九地。所依者。法智唯依欲界起。他</a><a name="0548c24" id="0548c24">心智唯依欲色界起。類智世俗智俱依三</a><a name="0548c25" id="0548c25">界起。餘智法智攝者。唯依欲界起。類智攝</a><a name="0548c26" id="0548c26">者。通依三界起。行相者法智類智俱作十</a><a name="0548c27" id="0548c27">六行相。他心智無漏者。作道四行相。有漏者</a><a name="0548c28" id="0548c28">作不明了行相。世俗智作十六行相。亦作</a><a name="0548c29" id="0548c29">餘行相。苦集滅道智各作四行相。問諸苦智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270548b.htm'><img src='up.gif' border=0></a>
<a href='T270549a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>