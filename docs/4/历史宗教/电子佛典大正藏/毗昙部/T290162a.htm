<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0162a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0162a</h2></font><hr>
<span class='old'>
</a><a name="0161c28" id="0161c28">施恩威德等。頂禮如理教師已。欲何所作。偈</a><a name="0161c29" id="0161c29">曰。對法俱舍我當說。釋曰。此法通名滅濟</span><a name="0162a01" id="0162a01">教。別名云何。阿毘達磨俱舍。何法名阿毘達</a><a name="0162a02" id="0162a02">磨。偈曰。淨智助伴名對法。釋曰。智謂。擇法。</a><a name="0162a03" id="0162a03">淨謂無垢。即無流智助伴。謂因緣資糧。若爾</a><a name="0162a04" id="0162a04">則說無流五陰。名阿毘達磨。此即真實阿毘</a><a name="0162a05" id="0162a05">達磨。若說假名阿毘達磨。偈曰。能得此法諸</a><a name="0162a06" id="0162a06">智論。釋曰。即是有流思慧聞慧生得慧及助</a><a name="0162a07" id="0162a07">伴論。謂能傳生無流智。是無流智資糧故。亦</a><a name="0162a08" id="0162a08">名阿毘達磨。因何義立此名。能持自體相故</a><a name="0162a09" id="0162a09">稱達磨。或一切法中真實法涅槃為相。故稱</a><a name="0162a10" id="0162a10">達磨。此智對諸法。於法現前故。稱阿毘達</a><a name="0162a11" id="0162a11">磨。此論云何名阿毘達磨俱舍。偈曰。由義對</a><a name="0162a12" id="0162a12">法入此攝。釋曰。彼文句名阿毘達磨。由隨勝</a><a name="0162a13" id="0162a13">義入此論攝。是故此論於彼得稱為藏。復次</a><a name="0162a14" id="0162a14">偈曰。論依對法名俱舍。釋曰。阿毘達磨是此</a><a name="0162a15" id="0162a15">論依止。何以故。從彼法中引生此論故。彼於</a><a name="0162a16" id="0162a16">此論亦受藏名。以是義故此論名為阿毘達</a><a name="0162a17" id="0162a17">磨俱舍。復次此法其用云何。何人先說此法。</a><a name="0162a18" id="0162a18">而法師恭敬欲解說之。偈曰。離簡擇法更不</a><a name="0162a19" id="0162a19">有。為寂靜惑別方便。世間由惑轉有海。為</a><a name="0162a20" id="0162a20">式綽法。釋曰。若離擇法覺分。無別方</a><a name="0162a21" id="0162a21">便能除滅諸惑。諸惑能輪轉世間於生死海。</a><a name="0162a22" id="0162a22">由此正因。欲令弟子得簡擇法。故大師佛世</a><a name="0162a23" id="0162a23">尊先說阿毘達磨。若離此正諸說。弟子不</a><a name="0162a24" id="0162a24">能如理簡擇真法故。佛世尊處處散說此法。</a><a name="0162a25" id="0162a25">大德迦旃延子等諸弟子。撰集安置。猶如大</a><a name="0162a26" id="0162a26">德達磨多羅多撰集優陀那伽他部類。聞毘</a><a name="0162a27" id="0162a27">婆沙師傳說如此。何者諸法是所簡擇。為令</a><a name="0162a28" id="0162a28">他簡擇彼法。佛世尊說阿毘達磨。偈曰。有流</a><a name="0162a29" id="0162a29">無流法。釋曰。略說一切法。謂有流無流。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290161c.htm'><img src='up.gif' border=0></a>
<a href='T290162b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>