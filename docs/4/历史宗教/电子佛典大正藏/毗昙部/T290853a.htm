<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0853a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷16)</font> 辯緣起品第四之一 <font face='Arial'>T29, p0853a</h2></font><hr>
<span class='old'>
</a><br><a name="0852c28" id="0852c28">　　妙地居四方　　　相去各二十</a><br><a name="0852c29" id="0852c29">　　東北圓生樹　　　西南善法堂　</p></span><a name="0853a01" id="0853a01"><p>論曰。三十三天住迷盧頂。其頂四面各二十</a><a name="0853a02" id="0853a02">千。若據周圍數成八萬。有餘師說。面各八十</a><a name="0853a03" id="0853a03">千與下際四邊其量無別。山頂四角各有一</a><a name="0853a04" id="0853a04">峰。其高廣量各有五百。有藥叉神名金剛手。</a><a name="0853a05" id="0853a05">於中止住守護諸天。於山頂中有宮名善見。</a><a name="0853a06" id="0853a06">面二千半。周萬踰繕那。金城量高一踰繕那</a><a name="0853a07" id="0853a07">半。其地平坦。亦真金所成。俱用百一雜寶</a><a name="0853a08" id="0853a08">嚴飾。地觸柔軟如妒羅綿。於踐躡時隨足高</a><a name="0853a09" id="0853a09">下。是天帝釋所都大城。城有千門嚴飾壯麗</a><a name="0853a10" id="0853a10">門有五百青衣藥叉。勇健端嚴踰繕那量。各</a><a name="0853a11" id="0853a11">嚴鎧仗防守城門。於其城中有殊勝殿。種種</a><a name="0853a12" id="0853a12">妙寶具足莊嚴。蔽餘天宮故名殊勝。面二百</a><a name="0853a13" id="0853a13">五十。周千踰繕那。是謂城中諸可愛事。城</a><a name="0853a14" id="0853a14">外四面四苑莊嚴。是彼諸天共遊戲處。一眾</a><a name="0853a15" id="0853a15">車苑。謂此苑中隨天福力種種車現。二麤惡</a><a name="0853a16" id="0853a16">苑。天欲戰時隨其所須甲仗等現。三雜林苑。</a><a name="0853a17" id="0853a17">諸天入中所玩皆同俱生勝喜。四喜林苑。極</a><a name="0853a18" id="0853a18">妙欲塵雜類俱臻歷觀無厭。如是四苑形皆</a><a name="0853a19" id="0853a19">畟方。一一周千踰繕那量。居中各有一如意</a><a name="0853a20" id="0853a20">池。面各五十踰繕那量。八功德水彌滿其中。</a><a name="0853a21" id="0853a21">隨欲妙花寶舟好鳥。一一奇麗種種莊嚴。四</a><a name="0853a22" id="0853a22">苑四邊有四妙地。中間各去苑二十踰繕那。</a><a name="0853a23" id="0853a23">地一一邊量皆二百。是諸天眾勝遊戲所。諸</a><a name="0853a24" id="0853a24">天於彼捔勝歡娛。城外東北有圓生樹。是</a><a name="0853a25" id="0853a25">三十三天受欲樂勝所。蟠根深廣五十踰繕</a><a name="0853a26" id="0853a26">那。聳幹上昇枝條傍布。高廣量等百踰繕那。</a><a name="0853a27" id="0853a27">挺葉開花妙香芬馥順風薰滿百踰繕那。若</a><a name="0853a28" id="0853a28">逆風薰猶遍五十。城外西南角有大善法堂。</a><a name="0853a29" id="0853a29">三十三天時集詳辯。制伏阿素洛等如法不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290852c.htm'><img src='up.gif' border=0></a>
<a href='T290853b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>