<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0402c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷78)</font> 結蘊第二中十門納息第四之一 <font face='Arial'>T27, p0402c</h2></font><hr>
<span class='old'>
</a><a name="0402b28" id="0402b28">可總答是極惡人言雖是略而過甚廣。此</a><a name="0402b29" id="0402b29">亦如是故名略說五取蘊苦</span><a name="0402c01" id="0402c01"><p>問於諸蘊中為有樂不。設爾何失。二俱有</a><a name="0402c02" id="0402c02">過。所以者何。若諸蘊中亦有樂者。何故名</a><a name="0402c03" id="0402c03">苦諦而不名樂諦。若諸蘊中全無樂者。契</a><a name="0402c04" id="0402c04">經所說當云何通。如契經說。大名當知。色</a><a name="0402c05" id="0402c05">若一向有苦無樂。非樂所隨不生喜樂。</a><a name="0402c06" id="0402c06">遠離樂者有情不應為樂於色起貪起</a><a name="0402c07" id="0402c07">著。以諸色中有苦有樂。亦樂所隨亦生喜</a><a name="0402c08" id="0402c08">樂。不離樂故有情為樂於諸色中起貪起</a><a name="0402c09" id="0402c09">著。乃至於識廣說亦爾。又說三受各定建立</a><a name="0402c10" id="0402c10">不相雜亂。謂樂及苦不苦不樂。又契經說。道</a><a name="0402c11" id="0402c11">依資糧涅槃依道。以道樂故得涅槃樂。道</a><a name="0402c12" id="0402c12">既是樂如何蘊中可說無樂。答應作是說。</a><a name="0402c13" id="0402c13">於諸蘊中。亦有少樂。以諸蘊中苦多樂少</a><a name="0402c14" id="0402c14">少從多故但名苦蘊。如毒瓶中置一渧蜜。</a><a name="0402c15" id="0402c15">少從多故但名毒瓶。諸蘊亦爾。樂少苦多唯</a><a name="0402c16" id="0402c16">名苦諦。有作是說。於諸蘊中全無樂故但</a><a name="0402c17" id="0402c17">名苦諦。問若爾經說當云何通。答相待立</a><a name="0402c18" id="0402c18">名假說有樂。謂受上苦時於中苦起樂</a><a name="0402c19" id="0402c19">想。受中苦時於下苦起樂想。受地獄苦</a><a name="0402c20" id="0402c20">時於傍生苦起樂想。受傍生苦時於鬼界</a><a name="0402c21" id="0402c21">苦起樂想。受鬼界苦時於人苦起樂想。</a><a name="0402c22" id="0402c22">受人苦時於天苦起樂想。受有漏苦時</a><a name="0402c23" id="0402c23">於無漏道亦生樂想。故說有樂。復有說者。</a><a name="0402c24" id="0402c24">若依世間施設於諸蘊中亦說有樂。謂諸</a><a name="0402c25" id="0402c25">世間飢時得食渴時得飲。寒時得煖熱時得</a><a name="0402c26" id="0402c26">冷行疲倦時得車馬等。皆言得樂。若依賢</a><a name="0402c27" id="0402c27">聖施設於諸蘊中應說無樂。謂諸聖者從</a><a name="0402c28" id="0402c28">無間獄。乃至有頂諸蘊界處。皆等觀見如熱</a><a name="0402c29" id="0402c29">鐵團。評曰。應知此中初說為善。苦多樂少<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270402b.htm'><img src='up.gif' border=0></a>
<a href='T270403a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>