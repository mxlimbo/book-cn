<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0098b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷19)</font> 雜蘊第一中智納息第二之一 <font face='Arial'>T27, p0098b</h2></font><hr>
<span class='old'>
</a><a name="0098a28" id="0098a28">異熟。有處長養說名異熟如說飲食及諸</a><a name="0098a29" id="0098a29">醫藥得樂異熟有處夢事說名異熟如說</span><a name="0098b01" id="0098b01">夢見如是如是種類異熟。有處豐儉說名</a><a name="0098b02" id="0098b02">異熟。如說。星宿在此路行。當有如是豐儉</a><a name="0098b03" id="0098b03">異熟。有處梵王說名異熟。如說大仙我且</a><a name="0098b04" id="0098b04">未去觀此光明有何異熟。有處異熟說名</a><a name="0098b05" id="0098b05">異熟。如此中說色等異熟果名為異熟。熟</a><a name="0098b06" id="0098b06">有二種。一者同類。二者異類。同類熟者。即</a><a name="0098b07" id="0098b07">等流果。謂善生善。不善生不善。無記生無</a><a name="0098b08" id="0098b08">記。異類熟者。即異熟果。謂善不善生無記</a><a name="0098b09" id="0098b09">果。此無記果從善不善異類因生故名異</a><a name="0098b10" id="0098b10">熟。問若異類而熟名異熟果者。何故惡趣</a><a name="0098b11" id="0098b11">名非熟耶。答彼亦異熟。然下賤故說名非</a><a name="0098b12" id="0098b12">熟。如有下賤村城等物名非村等。復次過</a><a name="0098b13" id="0098b13">熟故名非熟。如拙陶師燒諸瓦器。多費</a><a name="0098b14" id="0098b14">薪草器皆燋融。不任貿用亦名非熟。惡趣</a><a name="0098b15" id="0098b15">亦爾。苦果太過故名非熟。復次於彼無善異</a><a name="0098b16" id="0098b16">熟故名非熟。問傍生鬼趣亦受善果。如何</a><a name="0098b17" id="0098b17">惡趣皆名非熟。答彼善果少故亦名無。如</a><a name="0098b18" id="0098b18">少水河亦名無水。復次彼趣雖有善果。</a><a name="0098b19" id="0098b19">而不能修餘勝善法。故名非熟。譬如農</a><a name="0098b20" id="0098b20">夫收穫鮮少亦名非熟。而實惡趣有異熟</a><a name="0098b21" id="0098b21">果</a><a name="0098b22" id="0098b22"><p>問何故不善善有漏法有異熟果。無記無漏</a><a name="0098b23" id="0098b23">法無異熟果耶。答自性眾緣有具有闕三</a><a name="0098b24" id="0098b24">種不同。如外種故。如堅實種置良田中。以</a><a name="0098b25" id="0098b25">水溉灌覆之糞壞。因緣力具即便生芽。如</a><a name="0098b26" id="0098b26">是不善善有漏法自性堅實。置有田中溉</a><a name="0098b27" id="0098b27">之愛水覆以餘結。因緣力具便生有芽。如</a><a name="0098b28" id="0098b28">堅實種置於倉中。水糞緣闕不能生芽。如</a><a name="0098b29" id="0098b29">是無漏善有為法體雖堅實。而闕愛水餘結<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270098a.htm'><img src='up.gif' border=0></a>
<a href='T270098c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>