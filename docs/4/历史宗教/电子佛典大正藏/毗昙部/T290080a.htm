<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0080a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷15)</font> 分別業品第四之一 <font face='Arial'>T29, p0080a</h2></font><hr>
<span class='old'>
</a><a name="0079c28" id="0079c28"><p class='lg'>　　捨定生善法　　　由易地退等</a><br><a name="0079c29" id="0079c29">　　捨聖由得果　　　練根及退失　</p></span><a name="0080a01" id="0080a01"><p>論曰。諸靜慮地所繫善法由二緣捨。一由易</a><a name="0080a02" id="0080a02">地。謂從下地生上地時。或上地沒來生下</a><a name="0080a03" id="0080a03">地。二由得退。謂從已獲勝定功德還退失</a><a name="0080a04" id="0080a04">時。等言為顯捨眾同分亦捨少分殊勝善</a><a name="0080a05" id="0080a05">根。如色界中所有善法由易地退捨。無色界</a><a name="0080a06" id="0080a06">亦然。唯無律儀與色界異。無漏善法由三</a><a name="0080a07" id="0080a07">緣捨。一由得果謂得果時捨前向道及果道</a><a name="0080a08" id="0080a08">故。二由練根。謂練根位由得利道捨鈍道</a><a name="0080a09" id="0080a09">故。三由退失。謂得退時退失果道勝果道故。</a><a name="0080a10" id="0080a10">如是已說捨諸律儀。不律儀云何捨。頌曰</a><a name="0080a11" id="0080a11"><p class='lg'>　　捨惡戒由死　　　得戒二形生　</p></a><a name="0080a12" id="0080a12"><p>論曰。諸不律儀由三緣捨。一者由死捨所</a><a name="0080a13" id="0080a13">依故。二由得戒。謂若受得別解律儀。或由</a><a name="0080a14" id="0080a14">獲得靜慮律儀惡戒便捨。由因緣力得律</a><a name="0080a15" id="0080a15">儀時。諸不律儀一切皆斷。以善惡戒其性相</a><a name="0080a16" id="0080a16">違。善戒於中勢力強故。三由相續二形俱</a><a name="0080a17" id="0080a17">生。以於爾時所依變故。住惡戒者。雖或</a><a name="0080a18" id="0080a18">有時起不作思捨刀網等。若不受得諸善</a><a name="0080a19" id="0080a19">律儀。諸不律儀無容棄捨。譬如雖避發病</a><a name="0080a20" id="0080a20">因緣。不服良藥病終難愈。不律儀者。受近</a><a name="0080a21" id="0080a21">住戒至夜盡位捨律儀時。為得不律儀。為</a><a name="0080a22" id="0080a22">名處中者。有餘師說。得不律儀。惡阿世耶</a><a name="0080a23" id="0080a23">非永捨故。如停熱鐵赤滅青生。有餘師言。</a><a name="0080a24" id="0080a24">若不更作無緣令彼得不律儀。以不律儀</a><a name="0080a25" id="0080a25">依表得故。處中無表捨復云何。頌曰</a><a name="0080a26" id="0080a26"><p class='lg'>　　捨中由受勢　　　作事壽根斷　</p></a><a name="0080a27" id="0080a27"><p>論曰。處中無表捨由六緣。一由受心斷壞</a><a name="0080a28" id="0080a28">故捨。謂捨所受。作是念言。我從今時棄</a><a name="0080a29" id="0080a29">先所受。二由勢力斷壞故捨。謂由淨信煩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290079c.htm'><img src='up.gif' border=0></a>
<a href='T290080b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>