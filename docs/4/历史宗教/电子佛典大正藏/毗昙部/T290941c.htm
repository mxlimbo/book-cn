<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0941c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷34)</font> 辯賢聖品第七之一 <font face='Arial'>T29, p0941c</h2></font><hr>
<span class='old'>
</a><a name="0941b28" id="0941b28">足故說慣支增。謂尋求依及通往趣。二義具</a><a name="0941b29" id="0941b29">故說名為道。見道位中二義最勝。謂見道</span><a name="0941c01" id="0941c01">位聖慧初生。如實尋求諦理勝故。又於此位</a><a name="0941c02" id="0941c02">不起期心。能速疾行往趣勝故。隨數增故。</a><a name="0941c03" id="0941c03">於契經中。先七後八。非修次第。有餘於此立</a><a name="0941c04" id="0941c04">次第言。行者最初由慧勢力。於身等境自相</a><a name="0941c05" id="0941c05">共相。如實了知導起眾善。如有目者將導</a><a name="0941c06" id="0941c06">眾盲。是故最初說四念住。由四念住了眾境</a><a name="0941c07" id="0941c07">已。於斷惡修善能發起正勤。故於第二說</a><a name="0941c08" id="0941c08">四正斷。由正勤力令相續中。過失損減功德</a><a name="0941c09" id="0941c09">增盛。於殊勝定方能修習。是故神足說在第</a><a name="0941c10" id="0941c10">三。勝定為依。便令信等與出世法為增上緣。</a><a name="0941c11" id="0941c11">由此五根說為第四。根義既立能招惡趣惡</a><a name="0941c12" id="0941c12">業煩惱不能屈伏。由此五力說為第五。力義</a><a name="0941c13" id="0941c13">既成能如實覺四聖諦境無疑慮故。說七覺</a><a name="0941c14" id="0941c14">支在於第六。既如實覺四聖諦境。厭捨生死</a><a name="0941c15" id="0941c15">欣趣涅槃。故說慣支以為第七。於中一一辯</a><a name="0941c16" id="0941c16">其次第。如釋經論應正思求。今此論中思擇</a><a name="0941c17" id="0941c17">法相。於次第理無勞煩述。三十七覺分中幾</a><a name="0941c18" id="0941c18">唯無漏幾通二種。頌曰</a><a name="0941c19" id="0941c19"><p class='lg'>　　七覺八道支　　　一向是無漏</a><br><a name="0941c20" id="0941c20">　　三四五根力　　　皆通於二種　</p></a><a name="0941c21" id="0941c21"><p>論曰。此中七覺八聖道支唯是無漏。唯於修</a><a name="0941c22" id="0941c22">道見道位中方建立故。謂修道位七覺支增。</a><a name="0941c23" id="0941c23">鄰近菩提。謂治有頂。故覺支體一向無漏。一</a><a name="0941c24" id="0941c24">切覺分皆助菩提。唯此獨標覺支名者。以最</a><a name="0941c25" id="0941c25">鄰近菩提果故。由此理趣證七覺支。應知但</a><a name="0941c26" id="0941c26">依治有頂說。此為上首類治下地。唯於無漏</a><a name="0941c27" id="0941c27">立覺支名。若不許然寧不通二。或於一切菩</a><a name="0941c28" id="0941c28">提分中。依近菩提立覺支號。道中修道位近</a><a name="0941c29" id="0941c29">菩提。性近菩提唯是無漏。故無漏修道方立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290941b.htm'><img src='up.gif' border=0></a>
<a href='T290942a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>