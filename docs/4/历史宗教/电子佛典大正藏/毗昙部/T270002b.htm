<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0002b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷1)</font> 序 <font face='Arial'>T27, p0002b</h2></font><hr>
<span class='old'>
</a><a name="0002a28" id="0002a28">中有種種物。若無燈照終不可見。要假燈</a><a name="0002a29" id="0002a29">照乃得見之。有情亦爾。雖有因力若無</span><a name="0002b01" id="0002b01">緣力。廣說如前。如有頌言</a><a name="0002b02" id="0002b02"><p class='lg'>　　譬如闇室中　　　雖有種種物</a><br><a name="0002b03" id="0002b03">　　無燈闇所隱　　　有目不能見</a><br><a name="0002b04" id="0002b04">　　如是雖有智　　　不從他聞法</a><br><a name="0002b05" id="0002b05">　　是人終不能　　　分別善惡義</a><br><a name="0002b06" id="0002b06">　　譬如有目者　　　因燈見眾色</a><br><a name="0002b07" id="0002b07">　　有智依多聞　　　能別善惡義</a><br><a name="0002b08" id="0002b08">　　多聞能知法　　　多聞離不善</a><br><a name="0002b09" id="0002b09">　　多聞捨無義　　　多聞得涅槃　</p></a><a name="0002b10" id="0002b10"><p>又如經說。有二因緣。能生正見。一外聞他</a><a name="0002b11" id="0002b11">法音。二內如理作意。又契經說。有四法人</a><a name="0002b12" id="0002b12">多有所作。一親近善友。二從他聞法。三如</a><a name="0002b13" id="0002b13">理作意。四法隨法行。復有經言。若我弟子一</a><a name="0002b14" id="0002b14">心屬耳聽聞正法能斷五蓋。及能修行七</a><a name="0002b15" id="0002b15">覺分滿。故如諸佛為饒益他說十二分教。</a><a name="0002b16" id="0002b16">如是彼尊者為饒益他制造此論。復次為</a><a name="0002b17" id="0002b17">破無明闇故。如燈破闇能發光明。阿毘達</a><a name="0002b18" id="0002b18">磨亦復如是。破無明闇發智慧明。故彼尊</a><a name="0002b19" id="0002b19">者制造此論。復次為顯無我像故。譬如鏡</a><a name="0002b20" id="0002b20">面極善磨瑩。種種色像皆於中現。阿毘達</a><a name="0002b21" id="0002b21">磨亦復如是。分別諸法自相共相。令無我</a><a name="0002b22" id="0002b22">像分明顯現。故彼尊者制造此論。復次為</a><a name="0002b23" id="0002b23">度生死河故。如牢船筏百千眾生依之無</a><a name="0002b24" id="0002b24">畏從河此岸渡至彼岸。阿毘達磨亦復如</a><a name="0002b25" id="0002b25">是。無數諸佛及諸有情。依之無畏。從生死</a><a name="0002b26" id="0002b26">此岸。至涅槃彼岸。故彼尊者制造此論。復</a><a name="0002b27" id="0002b27">次為照契經等故。如人執燈入諸闇室。</a><a name="0002b28" id="0002b28">能見眾色而無迷亂。如是行者以阿毘</a><a name="0002b29" id="0002b29">達磨照契經等義而無迷惑。故彼尊者制<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270002a.htm'><img src='up.gif' border=0></a>
<a href='T270002c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>