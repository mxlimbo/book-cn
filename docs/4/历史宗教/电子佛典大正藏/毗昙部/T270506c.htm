<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0506c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷98)</font> 智蘊第三中五種納息第二之一 <font face='Arial'>T27, p0506c</h2></font><hr>
<span class='old'>
</a><a name="0506b28" id="0506b28">亦學慧。有成就學慧非學智。謂苦法智忍</a><a name="0506b29" id="0506b29">現在前時。忍有慧相無智相故</span><a name="0506c01" id="0506c01"><p>云何無學見。乃至廣說。問何故作此論。答前</a><a name="0506c02" id="0506c02">雖總說見智慧三。而未別說云何無學見</a><a name="0506c03" id="0506c03">云何無學智云何無學慧。前論是此所依根</a><a name="0506c04" id="0506c04">本。彼未說者今應說之。故作斯論。云何無</a><a name="0506c05" id="0506c05">學見。答盡無生智所不攝無學慧謂無學正</a><a name="0506c06" id="0506c06">見。云何無學智。答無學八智。謂四法智及四</a><a name="0506c07" id="0506c07">類智。云何無學慧。答無學見無學智總名無</a><a name="0506c08" id="0506c08">學慧見智。定有擇法相故。已說此三自性</a><a name="0506c09" id="0506c09">雜不雜相今當說。諸無學見是無學智耶。答</a><a name="0506c10" id="0506c10">諸無學見亦無學智。無學位中能推度者必</a><a name="0506c11" id="0506c11">審決故。有無學智非無學見。謂盡無生智此</a><a name="0506c12" id="0506c12">智息求不推度故。諸無學見是無學慧耶。答</a><a name="0506c13" id="0506c13">諸無學見亦無學慧。有無學慧非無學見。謂</a><a name="0506c14" id="0506c14">盡無生智。此智唯有擇法審決二種相故。</a><a name="0506c15" id="0506c15">諸無學智是無學慧耶。答如是。設無學慧是</a><a name="0506c16" id="0506c16">無學智耶。答如是。無學智慧俱遍無學無漏</a><a name="0506c17" id="0506c17">心故。此三攝義准定應知。諸阿羅漢無不</a><a name="0506c18" id="0506c18">成就此三種者。是故此三展轉相問皆答如</a><a name="0506c19" id="0506c19">是。學無學三不說斷者俱無斷故</a><a name="0506c20" id="0506c20"><p>云何非學非無學見。乃至廣說。問何故作此</a><a name="0506c21" id="0506c21">論。答前雖總說見智慧三。而未別說。云何</a><a name="0506c22" id="0506c22">非學非無學見。云何非學非無學智云何非學</a><a name="0506c23" id="0506c23">非無學慧。前論是此所依根本。彼未說者今</a><a name="0506c24" id="0506c24">應說之。故作斯論。云何非學非無學見。答</a><a name="0506c25" id="0506c25">眼根五見世俗正見。此三見相。廣如前說。謂</a><a name="0506c26" id="0506c26">觀視等。云何非學非無學智。答五識相應慧。</a><a name="0506c27" id="0506c27">及意識相應有漏慧俱通三種。謂善染污無</a><a name="0506c28" id="0506c28">覆無記。廣如前說。云何非學非無學慧。答五</a><a name="0506c29" id="0506c29">識相應慧。及意識相應有漏慧。有漏智慧俱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270506b.htm'><img src='up.gif' border=0></a>
<a href='T270507a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>