<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0158a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷30)</font> 破執我品第九之一 <font face='Arial'>T29, p0158a</h2></font><hr>
<span class='old'>
</a><a name="0157c28" id="0157c28">心生皆從我者。何緣後識不恒似前。及不</a><a name="0157c29" id="0157c29">定次生如芽莖葉等。若謂由待意合差別</span><a name="0158a01" id="0158a01">有異識生理定不然。我與餘合非極成故。</a><a name="0158a02" id="0158a02">又二物合有分限故。謂彼自類釋合相言</a><a name="0158a03" id="0158a03">非至為先後至名合。我與意合應有分限。</a><a name="0158a04" id="0158a04">意移轉故我應移轉。或應與意俱有壞滅。</a><a name="0158a05" id="0158a05">若謂一分合理定不然。於一我體中無別</a><a name="0158a06" id="0158a06">分故。設許有合我體既常。意無別異。合寧</a><a name="0158a07" id="0158a07">有別。若待別學為難亦同。謂覺因何得</a><a name="0158a08" id="0158a08">有差別。若待行別我意合者則應但心待</a><a name="0158a09" id="0158a09">行差別能生異識。何用我為。我於識生都</a><a name="0158a10" id="0158a10">無有用。而言諸識皆從我生。如藥事成能</a><a name="0158a11" id="0158a11">除痼疾誑醫矯說普莎訶言。若謂此二由</a><a name="0158a12" id="0158a12">我故有此但有言無理為證。若謂此二我</a><a name="0158a13" id="0158a13">為所依如誰與誰為所依義。非心與行</a><a name="0158a14" id="0158a14">如畫如果我為能持如壁如器。如是便</a><a name="0158a15" id="0158a15">有更相礙失。及有或時別住失故。非如</a><a name="0158a16" id="0158a16">壁器我為彼依。若爾如何。此但如地能為</a><a name="0158a17" id="0158a17">香等四物所依。彼如是言證成無我。故我於</a><a name="0158a18" id="0158a18">此深生喜慰。如世間地不離香等。我亦</a><a name="0158a19" id="0158a19">應爾。非離心行。誰能了地離於香等。但</a><a name="0158a20" id="0158a20">於香等聚集差別。世俗流布立以地名。我亦</a><a name="0158a21" id="0158a21">應然。但於心等諸蘊差別。假立我名。若離</a><a name="0158a22" id="0158a22">香等無別有地如何說言地有香等。為顯</a><a name="0158a23" id="0158a23">地體有香等別。故即於地說有香等。令他</a><a name="0158a24" id="0158a24">了達是此非餘。如世間言木像身等。又若</a><a name="0158a25" id="0158a25">有我待行差別。何不俱時生一切智。若時</a><a name="0158a26" id="0158a26">此行功用最強。此能遮餘令不生果。寧從</a><a name="0158a27" id="0158a27">強者果不恒生。答此如前修力道理許行</a><a name="0158a28" id="0158a28">非常漸變異故。若爾計我則為唐捐。行力</a><a name="0158a29" id="0158a29">令心差別生故。彼行此修體無異故。必定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290157c.htm'><img src='up.gif' border=0></a>
<a href='T290158b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>