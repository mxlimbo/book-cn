<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0536c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷103)</font> 智蘊第三中他心智納息第三之一 <font face='Arial'>T27, p0536c</h2></font><hr>
<span class='old'>
</a><a name="0536b25" id="0536b25">獄受少苦已方生天故</a><a name="0536b26" id="0536b26"><p class='juan'>
說一切有部發智大毘婆沙論卷第一百三</p>
</span><a name="0536c01" id="0536c01"></a><a name="0536c02" id="0536c02"><p class='juan'>
阿毘達磨大毘婆沙論卷第一百</a><a name="0536c03" id="0536c03">四</a><a name="0536c04" id="0536c04"></a><a name="0536c05" id="0536c05"><p><span class='byline'>　　　　五百大阿羅漢等造</span><br></a><a name="0536c06" id="0536c06"><p><span class='byline'>　　　　三藏法師玄奘奉　詔譯</span><br></a><a name="0536c07" id="0536c07"><p><b>　　<A NAME="n219"></A>智蘊第三中他心智納息第三之六</b></p>
</a><a name="0536c08" id="0536c08"><p>諸預流者。於四顛倒幾已斷。幾未斷耶。答</a><a name="0536c09" id="0536c09">一切已斷。問何故作此論。答為止他宗顯</a><a name="0536c10" id="0536c10">正理故。謂或說有十二顛倒。八唯見所斷。</a><a name="0536c11" id="0536c11">四通修所斷。如分別論者。問彼依何量作</a><a name="0536c12" id="0536c12">如是說。答依契經故。謂契經說。於無常</a><a name="0536c13" id="0536c13">起常想顛倒心顛倒見顛倒。於苦起樂。於</a><a name="0536c14" id="0536c14">無我起我。於不淨起淨想顛倒心顛倒見</a><a name="0536c15" id="0536c15">顛倒。由此故知一切顛倒有十二種。於中</a><a name="0536c16" id="0536c16">八種唯見所斷。謂常我中各取三種樂。淨中</a><a name="0536c17" id="0536c17">各唯取見顛倒。四種通修所斷。謂樂淨中各</a><a name="0536c18" id="0536c18">取想心二顛倒。此中見所斷者。苦類智忍現</a><a name="0536c19" id="0536c19">在前時方畢竟斷。修所斷者。金剛喻定現在</a><a name="0536c20" id="0536c20">前時方畢竟斷。為止彼意顯諸顛倒唯有</a><a name="0536c21" id="0536c21">四種唯見所斷故作斯論。謂此問言諸預流</a><a name="0536c22" id="0536c22">者於四顛倒幾已斷幾未斷。即止顛倒有十</a><a name="0536c23" id="0536c23">二種。此復答言一切已斷即止顛倒通修所</a><a name="0536c24" id="0536c24">斷無修所斷法預流已斷故。又若顛倒有</a><a name="0536c25" id="0536c25">十二種通修所斷便違契經。如契經說。佛</a><a name="0536c26" id="0536c26">告苾芻。若四顛倒所顛倒者。當知彼是愚夫</a><a name="0536c27" id="0536c27">異生。此經既說有四顛倒。應知顛倒非十</a><a name="0536c28" id="0536c28">二種。既說顛倒所顛倒者。當知彼是愚夫</a><a name="0536c29" id="0536c29">異生。應知顛倒非修所斷。問若諸顛倒唯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270536b.htm'><img src='up.gif' border=0></a>
<a href='T270537a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>