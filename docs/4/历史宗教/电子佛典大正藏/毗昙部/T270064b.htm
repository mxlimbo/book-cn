<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0064b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷13)</font> 雜蘊第一中智納息第二之一 <font face='Arial'>T27, p0064b</h2></font><hr>
<span class='old'>
</a><a name="0064a28" id="0064a28">爾。問為有長等形極微不。答有但非眼識</a><a name="0064a29" id="0064a29">所取。若一極微非長等形者。眾微聚集亦應</span><a name="0064b01" id="0064b01">非長等形。復次有色極細故。不見非非境</a><a name="0064b02" id="0064b02">故。如減七微色處有色非境故。不見非極</a><a name="0064b03" id="0064b03">細故。如除色處餘積集色有色極細故。不</a><a name="0064b04" id="0064b04">見亦非境故。如除色處。餘極微色。有色非</a><a name="0064b05" id="0064b05">極細故。不見亦非非境故。如藥杵頭逼眼</a><a name="0064b06" id="0064b06">瞳子。復次有色極遠故。不見非非境故。如</a><a name="0064b07" id="0064b07">四大王眾天等。住自宮時。彼雖是人眼境</a><a name="0064b08" id="0064b08">而遠故。不見有色非境故。不見非極遠</a><a name="0064b09" id="0064b09">故。如梵眾天等來至人間雖近不見有色</a><a name="0064b10" id="0064b10">極遠故。不見亦非境故。如梵眾天等住自</a><a name="0064b11" id="0064b11">宮時。人眼不見有色非極遠故。不見亦</a><a name="0064b12" id="0064b12">非非境故。如藥杵頭逼眼瞳子。尊者世友</a><a name="0064b13" id="0064b13">說曰。由四緣故。雖有色而不見一極近故。</a><a name="0064b14" id="0064b14">如逼瞳子藥杵頭色二極遠故。如住此間</a><a name="0064b15" id="0064b15">波吒梨色三極細故。如減七微色四有障</a><a name="0064b16" id="0064b16">故。如壁外等色數論者說由八緣故。雖有</a><a name="0064b17" id="0064b17">色而不見。謂極遠故。極近故。根壞故。意亂</a><a name="0064b18" id="0064b18">故。極細故。有障故。被勝映奪故。相似所亂</a><a name="0064b19" id="0064b19">故</a><a name="0064b20" id="0064b20"><p>聲處有八種。謂執受大種因聲。非執受大種</a><a name="0064b21" id="0064b21">因聲。此各有二。謂有情名聲。非有情名聲。</a><a name="0064b22" id="0064b22">此復各有可意不可意別故成八種。有作</a><a name="0064b23" id="0064b23">是說。執受大種因聲。非執受大種因聲。各有</a><a name="0064b24" id="0064b24">可意不可意別。有情數大種因聲。非有情數</a><a name="0064b25" id="0064b25">大種因聲。亦各有可意不可意別故成八</a><a name="0064b26" id="0064b26">種。問為緣一聲生於耳識。為緣多聲生</a><a name="0064b27" id="0064b27">耳識耶。若緣一聲生耳識者。云何一時聞</a><a name="0064b28" id="0064b28">五樂聲。及一時聞多人誦聲。若聞多聲生</a><a name="0064b29" id="0064b29">耳識者。則一耳識有多了性。乃至廣說。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270064a.htm'><img src='up.gif' border=0></a>
<a href='T270064c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>