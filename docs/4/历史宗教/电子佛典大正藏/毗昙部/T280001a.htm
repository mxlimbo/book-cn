<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0001a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷1)</font> <font face='Arial'>T28, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"><p><b>　　<A NAME="n1"></A>No. 1546 [No. 1545; cf. Nos. 1543, 1544,</a><a name="0001a03" id="0001a03"> 1547]</b></a><a name="0001a04" id="0001a04"><p><b>　　<A NAME="n2"></A>毘婆沙序</b></a><a name="0001a05" id="0001a05"></a><a name="0001a06" id="0001a06"><p><span class='byline'>　　　　釋道挻作</span><br></a><a name="0001a07" id="0001a07"><p>毘婆沙者。蓋是三藏之指歸。九部之司南。</a><a name="0001a08" id="0001a08">司南既准。則群迷革正。指歸既宣。則邪輪</a><a name="0001a09" id="0001a09">輟駕。自釋迦遷暉。六百餘載。時北天竺有五</a><a name="0001a10" id="0001a10">百應真。以為靈燭久潛。神炬落耀。含生昏喪。</a><a name="0001a11" id="0001a11">重夢方始。雖前勝迦栴延撰阿毘曇以拯頹</a><a name="0001a12" id="0001a12">運。而後進之賢尋其宗致。儒墨競構。是非紛</a><a name="0001a13" id="0001a13">拏。故乃澄神玄觀。搜簡法相。造毘婆沙。抑</a><a name="0001a14" id="0001a14">止眾說。或即其殊辯。或標之銓評。理致淵曠。</a><a name="0001a15" id="0001a15">文蹄豔博。西域勝達之士。莫不資之以鏡心。</a><a name="0001a16" id="0001a16">監之以朗識。而冥瀾潛灑。將洽殊方。然理</a><a name="0001a17" id="0001a17">不虛運。弘之由人。大沮渠河西王。天懷遐廓。</a><a name="0001a18" id="0001a18">摽誠沖寄。雖跡纏紛務。而神栖玄境。冉能丘</a><a name="0001a19" id="0001a19">壑。廊館林野。是使淵叟投竿。巖逸來庭。息</a><a name="0001a20" id="0001a20">心昇堂。玄客入室。誠詣既著。理感不期。有</a><a name="0001a21" id="0001a21">沙門道泰。才敏自天。沖氣疏朗。關博奇趣。遠</a><a name="0001a22" id="0001a22">參異言。往以漢土。方等既備。幽宗粗暢。其所</a><a name="0001a23" id="0001a23">未練唯三藏九部。故杖策<span class='corr'>冒</span>嶮。爰至蔥西。</a><a name="0001a24" id="0001a24">綜攬梵文。義承高旨。并獲胡本十萬餘偈。</a><a name="0001a25" id="0001a25">既達涼境。王即欲令宣譯。然懼環中之固。將</a><a name="0001a26" id="0001a26">或未盡。所以側席虛衿。企囑明勝。天竺沙</a><a name="0001a27" id="0001a27">門浮陀摩。周流敷化。會至涼境。其人開悟</a><a name="0001a28" id="0001a28">淵博。神懷深邃。研味鑽仰。俞不可測。以乙</a><a name="0001a29" id="0001a29">丑歲四月中旬。於涼城內苑閑豫宮寺。請令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>