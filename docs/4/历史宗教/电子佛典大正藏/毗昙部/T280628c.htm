<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0628c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷15)</font> 非問分道品第十之一 <font face='Arial'>T28, p0628c</h2></font><hr>
<span class='old'>
</a><a name="0628b28" id="0628b28"><p class='lg'>　　心為法本　　　心尊心使　　　中心念惡</a><br><a name="0628b29" id="0628b29">　　即言即行　　　罪苦自追　　　車轢於轍</span><br><a name="0628c01" id="0628c01">　　心為法本　　　心尊心使　　　中心念善</a><br><a name="0628c02" id="0628c02">　　即言即行　　　福樂自追　　　如影隨形　</p></a><a name="0628c03" id="0628c03"><p>是故當知。此法無常有。為緣生。盡法變法離</a><a name="0628c04" id="0628c04">法滅法。我所非我有。我非我所有。我我所皆</a><a name="0628c05" id="0628c05">無有我。是謂正慧觀。如是不放逸勤念正智</a><a name="0628c06" id="0628c06">寂靜行依貪妄想斷。斷已內心正住正止獨</a><a name="0628c07" id="0628c07">處定。如實人念憶念。是名身念處。念親近多</a><a name="0628c08" id="0628c08">修學得須陀洹果乃至阿羅漢果。是名身念</a><a name="0628c09" id="0628c09">處一支向涅槃道。復次比丘。如是思惟。若最</a><a name="0628c10" id="0628c10">後行。未知而滅。若無間行滅已。識續餘道生。</a><a name="0628c11" id="0628c11">彼行緣彼識。名無間緣。若因行彼識續餘道</a><a name="0628c12" id="0628c12">生。彼行緣彼識。名因緣。若思惟行識。續餘道</a><a name="0628c13" id="0628c13">生。彼行緣彼識。名緣緣。若依行識續餘道生。</a><a name="0628c14" id="0628c14">彼行緣彼識。名依緣。若報行識續餘道生。彼</a><a name="0628c15" id="0628c15">行緣彼識。名報緣。若行起識續餘道生。彼</a><a name="0628c16" id="0628c16">行緣行識。名起緣。若相應行識續餘道生。</a><a name="0628c17" id="0628c17">彼行緣彼識。名異緣。若增上趣彼識增上續</a><a name="0628c18" id="0628c18">餘道生。彼行緣彼識。名增上緣。此最後識滅</a><a name="0628c19" id="0628c19">初識續餘道生。最後識滅已。初識即生。無有</a><a name="0628c20" id="0628c20">中間。如影移日。續日移影。續影與日。無有中</a><a name="0628c21" id="0628c21">間。如是最後識滅。初識續餘道生。後識滅</a><a name="0628c22" id="0628c22">已。即生初識。無有中間。如此最後識。若最後</a><a name="0628c23" id="0628c23">識相應法。不至初識。若初識初識相應法。不</a><a name="0628c24" id="0628c24">至後識。如眼識滅已生耳識。耳識滅已生眼</a><a name="0628c25" id="0628c25">識。眼識相應法。不至耳識。耳識相應法。不至</a><a name="0628c26" id="0628c26">眼識。如是後識後識相應法。不至初識。初</a><a name="0628c27" id="0628c27">識初識相應法。不至後識。若後識滅已即生</a><a name="0628c28" id="0628c28">初識。謂此時過。謂此滅後生。謂此終彼始。</a><a name="0628c29" id="0628c29">非命是身。非身是命。非命異身。非身異命。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280628b.htm'><img src='up.gif' border=0></a>
<a href='T280629a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>