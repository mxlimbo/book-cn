<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0422b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷82)</font> 結蘊第二中十門納息第四之一 <font face='Arial'>T27, p0422b</h2></font><hr>
<span class='old'>
</a><a name="0422a28" id="0422a28">益事。若於有情樂求德者。於四無量多分</a><a name="0422a29" id="0422a29">能修。所以者何。斷善根者欲求其德亦可</span><a name="0422b01" id="0422b01">得故。彼於先時多修善業。故今感得尊貴</a><a name="0422b02" id="0422b02">家生形貌端嚴眾所樂見。言詞威肅聞皆敬</a><a name="0422b03" id="0422b03">受。智慧多聞人皆推仰。我應於彼作饒益</a><a name="0422b04" id="0422b04">事</a><a name="0422b05" id="0422b05"><p>問此四無量次第云何。為如說而生為別</a><a name="0422b06" id="0422b06">有次第。有作是說。如說而生。謂瑜伽師先</a><a name="0422b07" id="0422b07">於欲界諸有情類欲與饒益。與饒益者即</a><a name="0422b08" id="0422b08">是慈相。故佛說慈以為第一。次於欲界諸</a><a name="0422b09" id="0422b09">有情類欲除衰損。除衰損者即是悲相。故</a><a name="0422b10" id="0422b10">佛說悲以為第二。彼諸有情既得饒益復</a><a name="0422b11" id="0422b11">離衰損。次應於彼而生慶慰。慶慰彼者即</a><a name="0422b12" id="0422b12">是喜相。故佛說喜以為第三。既於有情生</a><a name="0422b13" id="0422b13">慶慰已。次應於彼平等捨置。等捨置者即</a><a name="0422b14" id="0422b14">是捨相。故佛說捨以為第四。故四無量如</a><a name="0422b15" id="0422b15">說而生。復有說者。此四無量先悲次慈次喜</a><a name="0422b16" id="0422b16">後捨。謂瑜伽師先於欲界諸有情類欲除</a><a name="0422b17" id="0422b17">衰損。次復於彼欲與饒益。次復於彼深生</a><a name="0422b18" id="0422b18">慶慰。最後於彼平等捨置。尊者僧伽筏蘇說</a><a name="0422b19" id="0422b19">曰。悲喜二種互相制御。若先起悲次必生喜。</a><a name="0422b20" id="0422b20">悲令心下須喜策故。若先生喜次必起悲。</a><a name="0422b21" id="0422b21">喜令心舉須悲制故。評曰。應作是說。非</a><a name="0422b22" id="0422b22">四無量如說而生。所以者何。修觀行者隨</a><a name="0422b23" id="0422b23">樂生故。有觀行者先起於慈。次悲次喜後</a><a name="0422b24" id="0422b24">起於捨。廣說乃至有觀行者先起於捨。次</a><a name="0422b25" id="0422b25">喜次悲後起於慈。或有不定有觀行者得</a><a name="0422b26" id="0422b26">慈非餘。廣說乃至有觀行者得捨非餘。</a><a name="0422b27" id="0422b27">或有不定非四無量有順次入。或逆次入。</a><a name="0422b28" id="0422b28">或順超入。或逆超入。如通解脫勝處遍處</a><a name="0422b29" id="0422b29">問若未起初靜慮無量。能起第二靜慮無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270422a.htm'><img src='up.gif' border=0></a>
<a href='T270422c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>