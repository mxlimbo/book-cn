<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0664c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷127)</font> 大種蘊第五中大造納息第一之一 <font face='Arial'>T27, p0664c</h2></font><hr>
<span class='old'>
</a><a name="0664b28" id="0664b28">餘師說。眼處所依大種能造十一種。乃至法</a><a name="0664b29" id="0664b29">處所依大種亦爾。評曰。此諸說中初說為善。</span><a name="0664c01" id="0664c01">謂眼處所依大種唯造眼處。乃至法處所依</a><a name="0664c02" id="0664c02">大種唯造法處</a><a name="0664c03" id="0664c03"><p>問云何異相大種能造同相造色。答觀別義</a><a name="0664c04" id="0664c04">故說亦無失。謂觀別義故。說異相大種造</a><a name="0664c05" id="0664c05">同相造色。觀別義故。說同相大種造異相</a><a name="0664c06" id="0664c06">造色。觀別義故。說異相大種造異相造色。</a><a name="0664c07" id="0664c07">觀別義故。說同相大種造同相造色。觀別</a><a name="0664c08" id="0664c08">義故。說異相大種造同相造色者。謂堅濕</a><a name="0664c09" id="0664c09">煖動相大種。造觸相造色。有說。此造見相</a><a name="0664c10" id="0664c10">造色等。觀別義故說同相大種造異相造</a><a name="0664c11" id="0664c11">色者。謂觸相大種。造十一種造色。觀別義</a><a name="0664c12" id="0664c12">故。說異相大種造異相造色者。謂堅濕煖</a><a name="0664c13" id="0664c13">動相大種。造十一種造色。觀別義故。說同</a><a name="0664c14" id="0664c14">相大種造同相造色者。謂觸相大種造觸相</a><a name="0664c15" id="0664c15">造色。有說。此造見相造色等</a><a name="0664c16" id="0664c16"><p>問大種造色相別云何。尊者世友作如是說。</a><a name="0664c17" id="0664c17">因是大種果是造色。能生是大種。所生是造</a><a name="0664c18" id="0664c18">色。所依是大種。能依是造色。能相是大種所</a><a name="0664c19" id="0664c19">相是造色。和合是大種。和合所生是造色。能</a><a name="0664c20" id="0664c20">建立是大種。所建立是造色。大德說曰。堅濕</a><a name="0664c21" id="0664c21">煖動相是大種。若色大種為因。而無大種相</a><a name="0664c22" id="0664c22">是造色。有餘師說。大種如天帝。造色如天</a><a name="0664c23" id="0664c23">眾。大種如自在。造色如眷屬。大種如王。造</a><a name="0664c24" id="0664c24">色如臣。大種如日月輪。造色如日光月明。</a><a name="0664c25" id="0664c25">大種如樹身。造色如枝等。大種如牆。造色</a><a name="0664c26" id="0664c26">如影。大種如燈焰。造色如燈明。大種如藕。</a><a name="0664c27" id="0664c27">造色如花。大種如鏡。造色如像。是故尊者</a><a name="0664c28" id="0664c28">時毘羅言</a><a name="0664c29" id="0664c29"><p class='lg'>　　根生從大種　　　如燈焰生明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270664b.htm'><img src='up.gif' border=0></a>
<a href='T270665a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>