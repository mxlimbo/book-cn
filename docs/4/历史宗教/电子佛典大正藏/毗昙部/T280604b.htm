<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0604b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷11)</font> 非問分智品第四之一 <font face='Arial'>T28, p0604b</h2></font><hr>
<span class='old'>
</a><a name="0604a28" id="0604a28">障蓋繫縛惡行垢。及餘垢法。若禪解脫定入</a><a name="0604a29" id="0604a29">定垢。不淨不起不清不妙污染業無光明。是</span><a name="0604b01" id="0604b01">名垢。云何淨。若欲盡瞋恚盡愚癡盡煩惱盡</a><a name="0604b02" id="0604b02">障蓋繫縛惡行盡。及餘垢法盡。若禪解脫定</a><a name="0604b03" id="0604b03">入定無垢淨。起清妙不污染業有光明。是名</a><a name="0604b04" id="0604b04">淨。云何起。如初禪起心入二禪。如初禪起心</a><a name="0604b05" id="0604b05">入三禪。如初禪起心入四禪。如二禪起心入</a><a name="0604b06" id="0604b06">三禪。如二禪起心入四禪。如三禪起心入四</a><a name="0604b07" id="0604b07">禪。是名起。復次若淨即是起。若起即是淨。是</a><a name="0604b08" id="0604b08">謂淨起。彼如來於禪解脫定入定垢淨起如</a><a name="0604b09" id="0604b09">實知。如是如來於禪解脫定入定垢淨起。選</a><a name="0604b10" id="0604b10">擇分別緣慧知見解射方便。是名禪解脫定</a><a name="0604b11" id="0604b11">入定垢淨起智如來力。何謂如來力。如來此</a><a name="0604b12" id="0604b12">處智力由尊自在力勝力最勝最上無過者。</a><a name="0604b13" id="0604b13">善人大人。如來此力成就。所欲處如所欲盡</a><a name="0604b14" id="0604b14">所欲。出定入定。是謂如來力</a><a name="0604b15" id="0604b15"><p>何謂憶念宿命智證如來力。如來憶念自及</a><a name="0604b16" id="0604b16">他若干宿命。憶念若一生二生三生四生五</a><a name="0604b17" id="0604b17">生。若十二十三十四十五十百生。若千生。百</a><a name="0604b18" id="0604b18">千生無量百生無量千生。若劫成若劫壞。若</a><a name="0604b19" id="0604b19">劫成壞。若無量劫成。無量劫壞。無量劫成壞。</a><a name="0604b20" id="0604b20">我本在彼。如是名如是姓如是生。如是飲食</a><a name="0604b21" id="0604b21">如是命。如是命長短。如是受苦樂。從彼終生</a><a name="0604b22" id="0604b22">彼。從彼終生此。成就行。憶念若干宿命。如人</a><a name="0604b23" id="0604b23">從自聚落至他聚落。在彼聚落。若行若住若</a><a name="0604b24" id="0604b24">坐若語若默。從彼聚落至餘聚落在彼聚落。</a><a name="0604b25" id="0604b25">若行若住若坐若語若默。從彼聚落至餘聚</a><a name="0604b26" id="0604b26">落。若行若住若坐若語若默。此人後時來至</a><a name="0604b27" id="0604b27">自聚落。憶念前一切聚落不以為難。我從自聚</a><a name="0604b28" id="0604b28">落至他聚落。我在彼聚落。如是行如是住如</a><a name="0604b29" id="0604b29">是坐。如是語如是默。我從彼聚落至餘聚落。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280604a.htm'><img src='up.gif' border=0></a>
<a href='T280604c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>