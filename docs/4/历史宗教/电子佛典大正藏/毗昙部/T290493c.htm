<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0493c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷27)</font> 辯緣起品第三之一 <font face='Arial'>T29, p0493c</h2></font><hr>
<span class='old'>
</a><a name="0493b28" id="0493b28">識。識俱三蘊。總稱名色。有色諸根。說為六</a><a name="0493b29" id="0493b29">處。識相應觸名為觸。識相應受名為受。貪即</span><a name="0493c01" id="0493c01">是愛。與此相應。諸纏名取。所發身語二業名</a><a name="0493c02" id="0493c02">有。如是諸法。起即名生。熟變名老。滅壞名</a><a name="0493c03" id="0493c03">死。上座謂此非應理言。一剎那中。無因果故。</a><a name="0493c04" id="0493c04">違聖教故。了義說故。謂俱生品。因果定無。俱</a><a name="0493c05" id="0493c05">生法中。誰因誰果。又此所說。違於聖教。如世</a><a name="0493c06" id="0493c06">尊告阿難陀言。識若不入母胎中者。名色得</a><a name="0493c07" id="0493c07">成羯剌藍不。行有三種。於諸受喜。說名為取。</a><a name="0493c08" id="0493c08">吾當為汝說法增減。趣苦集行。趣苦滅行。非</a><a name="0493c09" id="0493c09">此品類可有集沒。但由掉舉無量過失。魍魎</a><a name="0493c10" id="0493c10">所魅。輕發此言。又此契經。是了義說。世尊決</a><a name="0493c11" id="0493c11">定說此為依。由佛此中自解釋故。此一類許</a><a name="0493c12" id="0493c12">非正所宗。設是所宗。難亦非理。一念亦有緣</a><a name="0493c13" id="0493c13">起義故。非專為此而造論故。已成立故。種種</a><a name="0493c14" id="0493c14">說故契經說故。非所許故。謂先已說。非唯</a><a name="0493c15" id="0493c15">十二說名緣起。眼色為緣生眼識等。是緣起</a><a name="0493c16" id="0493c16">故。上座於斯。豈不忍許。又非為立俱時因果</a><a name="0493c17" id="0493c17">說一剎那。有緣起論。但為顯示法相應有。謂</a><a name="0493c18" id="0493c18">前已說。一剎那中。具十二支。實有俱起。如是</a><a name="0493c19" id="0493c19">十二。為展轉力生。為前因力起。別應思擇。又</a><a name="0493c20" id="0493c20">已成立有俱有因。後義相應當更分別。又佛</a><a name="0493c21" id="0493c21">種種說緣起義。不可信一。而總撥餘。以契經</a><a name="0493c22" id="0493c22">中或說十二或十一等。如前已說。一一支緣。</a><a name="0493c23" id="0493c23">所說亦異。謂或有說。無明緣行。或復有處。說</a><a name="0493c24" id="0493c24">觸緣行。如了達經。或復有處。說愛緣行。如羯</a><a name="0493c25" id="0493c25">磨經。或復有處。說行緣識。或有處說名色緣</a><a name="0493c26" id="0493c26">識。或復有處說有緣識或有處說六處緣觸。</a><a name="0493c27" id="0493c27">或有處說名色緣觸。如大緣起契經中說。或</a><a name="0493c28" id="0493c28">復有處說二緣觸如伽他說。眼色二等。或復</a><a name="0493c29" id="0493c29">有說。三和緣觸。或復有處。說觸緣受。或復有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290493b.htm'><img src='up.gif' border=0></a>
<a href='T290494a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>