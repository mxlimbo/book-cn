<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0002b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷1)</font> <font face='Arial'>T28, p0002b</h2></font><hr>
<span class='old'>
</a><a name="0002a28" id="0002a28">相。譬如有人。欲饒益他於黑闇中。然大燈明。</a><a name="0002a29" id="0002a29">為有目者見種種色。彼尊者亦復如是。為饒</span><a name="0002b01" id="0002b01">益他造作此經。佛亦如是為饒益他說十二</a><a name="0002b02" id="0002b02">部經。一修多羅。二祇夜。三婆伽羅那。四伽</a><a name="0002b03" id="0002b03">他。五優陀那。六尼陀那。七阿波陀那。八伊</a><a name="0002b04" id="0002b04">帝目多伽。九闍陀伽。十毘佛略。十一阿浮陀</a><a name="0002b05" id="0002b05">達摩。十二優婆提舍。所以者何。若有眾生。</a><a name="0002b06" id="0002b06">雖有內因無外緣者。終不能修勝進之行。若</a><a name="0002b07" id="0002b07">遇外緣則能修行。譬如缽頭摩分陀利拘物</a><a name="0002b08" id="0002b08">頭優缽羅華在池水中。日光不照不開不敷</a><a name="0002b09" id="0002b09">不香。日光若照則開敷出香。如闇室中有種</a><a name="0002b10" id="0002b10">種物。若無燈照終不可見。有燈則見。眾生亦</a><a name="0002b11" id="0002b11">然。雖有內因若無外緣。終不能修勝進之行。</a><a name="0002b12" id="0002b12">若遇外緣。則能修習勝進之行。以是緣故。佛</a><a name="0002b13" id="0002b13">說偈言</a><a name="0002b14" id="0002b14"><p class='lg'>　　譬如闇室中　　　雖有種種物</a><br><a name="0002b15" id="0002b15">　　若無燈明照　　　有目不能見</a><br><a name="0002b16" id="0002b16">　　若人雖有智　　　不從他聞法</a><br><a name="0002b17" id="0002b17">　　是人終不能　　　分別善惡義</a><br><a name="0002b18" id="0002b18">　　譬如有目人　　　因燈見眾色</a><br><a name="0002b19" id="0002b19">　　有智依多聞　　　能別善惡義</a><br><a name="0002b20" id="0002b20">　　多聞能知法　　　多聞能遠惡</a><br><a name="0002b21" id="0002b21">　　多聞離無義　　　多聞得涅槃　</p></a><a name="0002b22" id="0002b22"><p>佛經亦說。有二因二緣發於正見。一從他聞</a><a name="0002b23" id="0002b23">法。二內正思惟。又說。人有四法甚為希有。一</a><a name="0002b24" id="0002b24">親近善知識。二從他聞法。三內正思惟。四如</a><a name="0002b25" id="0002b25">法修行。又說。若我弟子。一心聽法能斷五蓋。</a><a name="0002b26" id="0002b26">具足修行七覺分法。如佛世尊為饒益他故</a><a name="0002b27" id="0002b27">說十二部經。彼尊者亦復如是。復次為破無</a><a name="0002b28" id="0002b28">明闇故。如燈破闇作明。阿毘曇者亦復如是。</a><a name="0002b29" id="0002b29">破無明闇與智慧明。復次欲令無我像得分明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280002a.htm'><img src='up.gif' border=0></a>
<a href='T280002c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>