<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0209c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷7)</font> 釋論中分別世間品第三 <font face='Arial'>T29, p0209c</h2></font><hr>
<span class='old'>
</a><a name="0209b28" id="0209b28">故唯此一稱依言。與此相應觸。稱依言觸。故</a><a name="0209b29" id="0209b29">第一依止所顯。第二相應所顯。復次此六觸</span><a name="0209c01" id="0209c01">更立成三觸。偈曰。明無明餘觸。釋曰。有明</a><a name="0209c02" id="0209c02">觸有無明觸。有異於二觸。謂非明非無明觸。</a><a name="0209c03" id="0209c03">此觸次第應知。偈曰。無流染污餘。釋曰。若</a><a name="0209c04" id="0209c04">無流說為明觸。若染污說為無明觸。與明無</a><a name="0209c05" id="0209c05">明相應故。餘為非明非無明觸。與二不相應</a><a name="0209c06" id="0209c06">故。何者為餘。謂有流善及無覆無記。復次無</a><a name="0209c07" id="0209c07">明觸由數數起故。取一邊成二觸。偈曰。瞋恚</a><a name="0209c08" id="0209c08">貪欲觸。釋曰。由與瞋恚貪欲相應故。復次</a><a name="0209c09" id="0209c09">由攝一切故。偈曰。樂苦捨領三。釋曰。復有</a><a name="0209c10" id="0209c10">三觸。謂樂受所領觸。苦受所領觸。不苦不</a><a name="0209c11" id="0209c11">樂受所領觸。於樂受等好故。復次是領復易</a><a name="0209c12" id="0209c12">領。說此名受。此受於中有故。說為樂受觸。</a><a name="0209c13" id="0209c13">如此苦受觸不苦不樂受觸。應知亦爾。若爾</a><a name="0209c14" id="0209c14">此觸應成十六。說觸已受今當說。此中觸前</a><a name="0209c15" id="0209c15">已說六種。偈曰。從此生六受。釋曰。六受者。</a><a name="0209c16" id="0209c16">眼觸所生受。耳鼻舌身意觸所生受。於中偈</a><a name="0209c17" id="0209c17">曰。五屬身餘心。釋曰。此受從眼觸。乃至身</a><a name="0209c18" id="0209c18">觸生有五。說名身受。依止有色根故。心觸生</a><a name="0209c19" id="0209c19">受。此一名心受。唯依止心故。復次若受生。</a><a name="0209c20" id="0209c20">為在觸後。為與觸俱。毘婆沙師說。一時俱起。</a><a name="0209c21" id="0209c21">互為俱有因故。云何俱生二法中。能生所生</a><a name="0209c22" id="0209c22">差別得成。云何不成。無能故。於已生法餘</a><a name="0209c23" id="0209c23">法無復能。此證與立義不異。何以故。是時說。</a><a name="0209c24" id="0209c24">云何俱生二法中能生所生差別得成。於此</a><a name="0209c25" id="0209c25">時中。此義亦彼說。謂於已生法餘法無復能</a><a name="0209c26" id="0209c26">若爾更互能生故有失。是所許故有何失。俱</a><a name="0209c27" id="0209c27">有因互為果。此實所許。於此經中非所許。謂</a><a name="0209c28" id="0209c28">觸與受互為因果。曾聞如此緣眼觸。眼觸所</a><a name="0209c29" id="0209c29">生受生。不曾聞緣眼觸所生受眼觸生。復次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290209b.htm'><img src='up.gif' border=0></a>
<a href='T290210a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>