<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0012b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷3)</font> 雜蘊第一中世第一法納息第一之一 <font face='Arial'>T27, p0012b</h2></font><hr>
<span class='old'>
</a><a name="0012a28" id="0012a28">智忍正能捨異生性。謂正生時捨異生性。</a><a name="0012a29" id="0012a29">於正滅位能斷欲界見苦所斷十種隨眠。</span><a name="0012b01" id="0012b01">如燈生時發明破闇。滅時燒炷熱器盡油。</a><a name="0012b02" id="0012b02">問云何未來能有所作。一法二用。理豈應</a><a name="0012b03" id="0012b03">然。答於義無違許亦何失</a><a name="0012b04" id="0012b04"><p>謂一切法。能於未來有作用者。總有三類。</a><a name="0012b05" id="0012b05">一者內法。如苦法智忍。二者外法。如日等</a><a name="0012b06" id="0012b06">光明。三者內外法。如諸生相。一燈多用世</a><a name="0012b07" id="0012b07">所共知。苦法智忍二用何失。有餘師言。世</a><a name="0012b08" id="0012b08">第一法苦法智忍。更互相資捨異生性。謂</a><a name="0012b09" id="0012b09">世第一法。與異生性雖恒相違。而力劣故</a><a name="0012b10" id="0012b10">不能獨捨。由此引生苦法智忍。共相助力</a><a name="0012b11" id="0012b11">捨異生性。譬如羸人依因健者。更相助力</a><a name="0012b12" id="0012b12">能伏怨家。由此因緣。世第一法如無間慣。</a><a name="0012b13" id="0012b13">苦法智忍如解脫道。捨異生性。是故世第一</a><a name="0012b14" id="0012b14">法。與異生性成就得俱滅。苦法智忍。與異</a><a name="0012b15" id="0012b15">生性不成就得俱生。得聖性者。謂此心心</a><a name="0012b16" id="0012b16">所法。能得苦法智忍。以能任持一切聖法。</a><a name="0012b17" id="0012b17">故且說彼以為聖性。又餘聖道雖亦聖性</a><a name="0012b18" id="0012b18">攝。然非此所得故不說之。有說。見道皆是</a><a name="0012b19" id="0012b19">聖性。有餘師說。一切聖道皆是聖性。若不</a><a name="0012b20" id="0012b20">爾者。修道無學道中應不成就聖性。是則</a><a name="0012b21" id="0012b21">不應名為聖者。問世第一法。唯能引得苦</a><a name="0012b22" id="0012b22">法智忍。於苦法智尚不能得。況能得餘。云</a><a name="0012b23" id="0012b23">何乃言此得聖性。答一切聖道能成聖者。</a><a name="0012b24" id="0012b24">皆名聖性。種類同故世第一法得彼一分。亦</a><a name="0012b25" id="0012b25">名為得。如說燒衣</a><a name="0012b26" id="0012b26"><p>捨邪性者。謂此心心所法。能捨三種邪性。</a><a name="0012b27" id="0012b27">一業邪性。二趣邪性。三見邪性。業邪性者。謂</a><a name="0012b28" id="0012b28">五無間業。趣邪性者。謂三惡趣。見邪性者。謂</a><a name="0012b29" id="0012b29">五顛倒見。問於此位中。業趣邪性先不成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270012a.htm'><img src='up.gif' border=0></a>
<a href='T270012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>