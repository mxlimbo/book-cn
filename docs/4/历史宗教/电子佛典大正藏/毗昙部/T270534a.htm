<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0534a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷103)</font> 智蘊第三中他心智納息第三之一 <font face='Arial'>T27, p0534a</h2></font><hr>
<span class='old'>
</a><a name="0533c28" id="0533c28">緣獨覺菩薩無漏法者。是不雜緣法證淨攝。</a><a name="0533c29" id="0533c29">若有唯緣聲聞身中學無學法名僧證淨。</span><a name="0534a01" id="0534a01">若有雜緣佛及獨覺菩薩身中無漏法者。若</a><a name="0534a02" id="0534a02">有雜緣佛及聲聞無漏法者。若有雜緣獨覺</a><a name="0534a03" id="0534a03">菩薩聲聞身中無漏法者。若有雜緣佛及獨</a><a name="0534a04" id="0534a04">覺菩薩聲聞無漏法者。皆是雜緣法證淨攝。</a><a name="0534a05" id="0534a05">現在未來信隨轉戒是戒證淨。如見道位道</a><a name="0534a06" id="0534a06">現觀時三剎那頃。道類智時應知亦爾。有差</a><a name="0534a07" id="0534a07">別者。三剎那時。唯修緣道諸信及戒。道類</a><a name="0534a08" id="0534a08">智時。修緣四諦諸信及戒</a><a name="0534a09" id="0534a09"><p>問滅道二諦是清淨事是可信處。現觀此時</a><a name="0534a10" id="0534a10">可得證淨。苦集二諦是雜染事非可信處。</a><a name="0534a11" id="0534a11">是諸煩惱顛倒惡行所依止故。現觀彼時如</a><a name="0534a12" id="0534a12">何亦得證淨。答由二緣故而得證淨。一由</a><a name="0534a13" id="0534a13">可信。二由可求。於滅道諦具由二緣而得</a><a name="0534a14" id="0534a14">證淨。於苦集諦但由一緣而得證淨。謂是</a><a name="0534a15" id="0534a15">可信而非可求。如人掘鑿有寶等處。彼於</a><a name="0534a16" id="0534a16">是處有信有求。若人掘鑿無寶等處。彼於</a><a name="0534a17" id="0534a17">是處有信無求。是處雖無寶水等物。然有</a><a name="0534a18" id="0534a18">所為而掘鑿之。此亦如是故無有失。尊者</a><a name="0534a19" id="0534a19">妙音作如是說。諸瑜伽師。先見苦集有過</a><a name="0534a20" id="0534a20">患故。後於滅道見有勝利。謂此滅道極為</a><a name="0534a21" id="0534a21">淨妙。永息能除如是穢惡苦集諦故。由此</a><a name="0534a22" id="0534a22">行者於苦集諦雖無所求亦得證淨。脅尊</a><a name="0534a23" id="0534a23">者曰。諸瑜伽師。為苦集諦之所逼惱。故於</a><a name="0534a24" id="0534a24">滅道見有勝利。譬如有人風雨所逼。便</a><a name="0534a25" id="0534a25">見室蓋是可歸依。故於苦集雖無所求</a><a name="0534a26" id="0534a26">亦得證淨</a><a name="0534a27" id="0534a27"><p>諸瑜伽師。皆於滅諦由二緣故而得證淨。</a><a name="0534a28" id="0534a28">一由可信。二由可求。非於道諦皆由二緣</a><a name="0534a29" id="0534a29">而得證淨。謂隨信行者於隨信行。隨法行道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270533c.htm'><img src='up.gif' border=0></a>
<a href='T270534b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>