<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0301a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷40)</font> 使犍度十門品第四之一 <font face='Arial'>T28, p0301a</h2></font><hr>
<span class='old'>
</a><a name="0300c28" id="0300c28">次以愛欲故。得未來有身。以欲故追求故得。</a><a name="0300c29" id="0300c29">復次以愛潤故。令生死不萎枯。譬如藥果樹</span><a name="0301a01" id="0301a01">木。以水潤故。而不萎枯。彼亦如是。復次以愛</a><a name="0301a02" id="0301a02">潤故。後有牙生。以愛故父母精氣。在母胎</a><a name="0301a03" id="0301a03">中。為揵闥婆作所依。復次如愛行所依所緣</a><a name="0301a04" id="0301a04">故而生。餘煩惱行所依所緣亦生。如大魚去</a><a name="0301a05" id="0301a05">處小魚亦隨。彼亦如是。以是事故。說愛眾</a><a name="0301a06" id="0301a06">生煩惱王。復次若身中有愛著。餘煩惱亦著。</a><a name="0301a07" id="0301a07">如衣膩塵垢亦著。彼亦如是。復次若身中有</a><a name="0301a08" id="0301a08">愛水。諸煩惱則樂著此身。譬如有水處魚等</a><a name="0301a09" id="0301a09">水性則生樂著。彼亦如是。復次愛如鹹水難</a><a name="0301a10" id="0301a10">可止足。猶如渴人飲於鹹水。飲已轉渴。如是</a><a name="0301a11" id="0301a11">未離欲眾生得於境界。轉生渴愛。復次以</a><a name="0301a12" id="0301a12">愛故。別異眾生能令合會。如以水故能令別</a><a name="0301a13" id="0301a13">異土沙而得合會。彼亦如是。復次以愛故。能</a><a name="0301a14" id="0301a14">令眾生善根不熟。亦作潤濕。令自身相著。譬</a><a name="0301a15" id="0301a15">如蠅著酥油蜜濕草之上則不能飛騰虛空。</a><a name="0301a16" id="0301a16">彼亦如是。復次愛因時所行異。果時所行異。</a><a name="0301a17" id="0301a17">因時所行如親愛。果時所行如怨家。猶如商</a><a name="0301a18" id="0301a18">人入海與羅剎交。初所行異。後所行異。初作</a><a name="0301a19" id="0301a19">是言。善來賢善。善來大仙願為我等作主。乃</a><a name="0301a20" id="0301a20">至廣說。後若交會。得其意時。擲鐵城中。食其</a><a name="0301a21" id="0301a21">血肉。唯有餘骨。愛亦如是。因時所行猶如親</a><a name="0301a22" id="0301a22">愛。果時所行猶如怨家。眾生以愛故。造諸惡</a><a name="0301a23" id="0301a23">業。墮惡趣中。受無量苦。復次愛說是受生</a><a name="0301a24" id="0301a24">因。如說業是取生因。愛是受生因。復次愛難</a><a name="0301a25" id="0301a25">斷難卻。此中應說喻。如有人。為二羅剎所</a><a name="0301a26" id="0301a26">持。一作母形。二作怨形。作母形者。難除難</a><a name="0301a27" id="0301a27">卻。作怨形者。易除易卻。如是未離欲眾生。</a><a name="0301a28" id="0301a28">為二結所因。謂恚結。愛結。恚結易斷易卻。愛</a><a name="0301a29" id="0301a29">結難斷難卻。復次以愛結數數微細行。愛行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280300c.htm'><img src='up.gif' border=0></a>
<a href='T280301b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>