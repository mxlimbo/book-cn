<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0498b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷28)</font> 辯緣起品第三之一 <font face='Arial'>T29, p0498b</h2></font><hr>
<span class='old'>
</a><a name="0498a28" id="0498a28">依此無彼無。無生滅故。體常有故。諸無為法。</a><a name="0498a29" id="0498a29">能作所緣。無障礙住。於有為法。成能作因。然</span><a name="0498b01" id="0498b01">於有為。無取與力。闕於因相。由此佛說。諸因</a><a name="0498b02" id="0498b02">諸緣。能生識者。皆無常故。有餘師說。無明</a><a name="0498b03" id="0498b03">名緣起。行名緣已生。如是展轉。乃至生名緣</a><a name="0498b04" id="0498b04">起。老死名緣已生。如是所說。不順經義。以契</a><a name="0498b05" id="0498b05">經中說無明等皆名緣起緣已生故。有說。無</a><a name="0498b06" id="0498b06">明唯說名緣起。最後老死唯名緣已生。中間</a><a name="0498b07" id="0498b07">十支。俱通二義。非老死位定生諸惑。是故老</a><a name="0498b08" id="0498b08">死唯名緣已生。無明定能發起諸行。故無明</a><a name="0498b09" id="0498b09">位唯說名緣起。諸對法者。有作是言。前際二</a><a name="0498b10" id="0498b10">支。說名緣起。此二意說。為因性故。後際兩</a><a name="0498b11" id="0498b11">位。名緣已生。中際八支。皆通二義。如是二</a><a name="0498b12" id="0498b12">說。俱不順經。經說諸支皆通二故。如是二</a><a name="0498b13" id="0498b13">句。決定義者頌曰</a><a name="0498b14" id="0498b14"><p class='lg'>　　此中意正說　　　因起果已生　</p></a><a name="0498b15" id="0498b15"><p>論曰。諸支因分說名緣起。所以者何。由此為</a><a name="0498b16" id="0498b16">緣。能起果故。以於因果相繫屬中說緣起故。</a><a name="0498b17" id="0498b17">此緣起義。但以緣聲而成立故。如契經說。云</a><a name="0498b18" id="0498b18">何緣起。謂依此有彼有。及此生故彼生。即無</a><a name="0498b19" id="0498b19">明緣行。至生緣老死。如是說已。復作是言。此</a><a name="0498b20" id="0498b20">中法性。乃至最後無顛倒性。是名緣起。何等</a><a name="0498b21" id="0498b21">名為此中法性。謂於因果相繫屬中。有因功</a><a name="0498b22" id="0498b22">能。皆名法性。要有因故因果方有。更相繫屬。</a><a name="0498b23" id="0498b23">非無有因。如是性言。顯能生義。唯有為法性。</a><a name="0498b24" id="0498b24">得此法性名。雖此經中非正顯示。於因果相</a><a name="0498b25" id="0498b25">屬因性名緣起。而以緣聲。顯緣起義。故知因</a><a name="0498b26" id="0498b26">性得緣起名。以緣聲但於能顯義轉故因能</a><a name="0498b27" id="0498b27">顯果。故說名緣。由是阿羅漢最後心心所。非</a><a name="0498b28" id="0498b28">等無間緣。無所顯果故。即由此義。證緣起名</a><a name="0498b29" id="0498b29">定於因果相屬中立。故佛於彼勝義空經說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290498a.htm'><img src='up.gif' border=0></a>
<a href='T290498c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>