<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0415b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷14)</font> 辯差別品第二之一 <font face='Arial'>T29, p0415b</h2></font><hr>
<span class='old'>
</a><a name="0415a28" id="0415a28">復自難言。若爾最後位聲乃生名。但聞最後</a><a name="0415a29" id="0415a29">聲。應能<span class='corr'>了</span>義。若作是執。語能生文。文復生名。</span><a name="0415b01" id="0415b01">名方顯義此中過難。應同前說。以諸念文不</a><a name="0415b02" id="0415b02">可集故。語顯名過。應例如生。又文由語。若</a><a name="0415b03" id="0415b03">顯若生。准語於名。皆不應理。此難違害自所</a><a name="0415b04" id="0415b04">稟宗。彼說去來。皆無自體。聲前後念。不可頓</a><a name="0415b05" id="0415b05">生。如何成文成名成句。若前前念。轉轉相資。</a><a name="0415b06" id="0415b06">最後剎那。成文名句。但聞最後。應了義成。又</a><a name="0415b07" id="0415b07">無相資。去來無故。既恒一念。如何相資。既</a><a name="0415b08" id="0415b08">無相資。前後相似。後如初念。應不能詮。聞後</a><a name="0415b09" id="0415b09">如初。應不了義。故彼所執。前後相資。聲即能</a><a name="0415b10" id="0415b10">詮。理不成立。我宗三世皆有非無。故後待前。</a><a name="0415b11" id="0415b11">能生名等。雖最後念名等方生。而但聞彼。不</a><a name="0415b12" id="0415b12">能了義。由不具聞。如先共立名等契約。能發</a><a name="0415b13" id="0415b13">聲故。然聞一聲。亦有了者。由串習故。依此</a><a name="0415b14" id="0415b14">比餘。故經主言。破彼非此。毘婆沙說名句文</a><a name="0415b15" id="0415b15">三。各有三種。名三種者。謂名名身多名身。句</a><a name="0415b16" id="0415b16">文亦爾。名有多位。謂一字生。或二字生。或多</a><a name="0415b17" id="0415b17">字生。一字生者。說一字時。但可有名。說二字</a><a name="0415b18" id="0415b18">時。即謂名身。或作是說。說三字時。即謂多</a><a name="0415b19" id="0415b19">名身。或作是說。說四字時。方謂多名身。二</a><a name="0415b20" id="0415b20">字生者。說二字時。但可有名。說四字時。即謂</a><a name="0415b21" id="0415b21">名身。或作是說。說六字時。即謂多名身。或</a><a name="0415b22" id="0415b22">作是說說八字時。方謂多名身。多字生中。三</a><a name="0415b23" id="0415b23">字生者。說三字時。但可有名。說六字時。即謂</a><a name="0415b24" id="0415b24">名身。或作是說。說九字時。即謂多名身。或</a><a name="0415b25" id="0415b25">作是說。說十二字時。方謂多名身。此為門故。</a><a name="0415b26" id="0415b26">餘多字生。名身多身。如理應說。句亦多位。謂</a><a name="0415b27" id="0415b27">處中句。初句後句。短句長句。若八字生。名處</a><a name="0415b28" id="0415b28">中句。不長不短故。謂處中三十二字生於四</a><a name="0415b29" id="0415b29">句。如是四句。成室路迦。經論文章。多依此數。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290415a.htm'><img src='up.gif' border=0></a>
<a href='T290415c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>