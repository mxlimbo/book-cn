<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0134a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷25)</font> 分別賢聖品第六之一 <font face='Arial'>T29, p0134a</h2></font><hr>
<span class='old'>
</a><a name="0133c28" id="0133c28">何。有餘師說。由真智力遣貪瞋癡。即心離</a><a name="0133c29" id="0133c29">垢名解脫蘊。如是已說正解脫體。正智體</span><a name="0134a01" id="0134a01">者如前覺說。謂即前說盡無生智。心於何</a><a name="0134a02" id="0134a02">世正得解脫而言無學心解脫耶。頌曰</a><a name="0134a03" id="0134a03"><p class='lg'>　　無學心生時　　　正從障解脫　</p></a><a name="0134a04" id="0134a04"><p>論曰。如本論說。初無學心未來生時從障解</a><a name="0134a05" id="0134a05">脫。何謂為障。謂煩惱得。由彼能遮此心生</a><a name="0134a06" id="0134a06">故。金剛喻定正滅位中彼得正斷。初無學心</a><a name="0134a07" id="0134a07">於正生位正得解脫。金剛喻定已滅位中彼</a><a name="0134a08" id="0134a08">得已斷。初無學心於已生位名已解脫。未</a><a name="0134a09" id="0134a09">生無學及世俗心當於爾時亦名解脫。然</a><a name="0134a10" id="0134a10">今且說決定生者。以於爾時行身世故。諸</a><a name="0134a11" id="0134a11">世俗心從何解脫。亦即從彼遮心生障未</a><a name="0134a12" id="0134a12">解脫位此豈不生。雖有已生不似今者。</a><a name="0134a13" id="0134a13">彼何所似。與惑得俱。此後若生無俱惑得。</a><a name="0134a14" id="0134a14">道於何位令生障斷。頌曰</a><a name="0134a15" id="0134a15"><p class='lg'>　　道唯正滅位　　　能令彼障斷　</p></a><a name="0134a16" id="0134a16"><p>論曰。正滅位言顯居現在。正生言顯未來</a><a name="0134a17" id="0134a17">世故。道能斷障唯正滅時。餘位定無斷障</a><a name="0134a18" id="0134a18">用故。非如解脫通未生者。以生未生離障</a><a name="0134a19" id="0134a19">同故。經說三界謂斷離滅。以何為體。差別</a><a name="0134a20" id="0134a20">云何。頌曰</a><a name="0134a21" id="0134a21"><p class='lg'>　　無為說三界　　　離界唯離貪</a><br><a name="0134a22" id="0134a22">　　斷界斷餘結　　　滅界滅彼事　</p></a><a name="0134a23" id="0134a23"><p>論曰。斷等三界。即分前說無為解脫以為</a><a name="0134a24" id="0134a24">自體。言離界者。謂但離貪。言斷界者。謂</a><a name="0134a25" id="0134a25">斷餘結。言滅界者。謂滅所餘貪等隨眠所</a><a name="0134a26" id="0134a26">隨增事故。經說三界即無為解脫。若事能厭</a><a name="0134a27" id="0134a27">必能離耶。不爾。云何。頌曰</a><a name="0134a28" id="0134a28"><p class='lg'>　　厭緣苦集慧　　　離緣四能斷</a><br><a name="0134a29" id="0134a29">　　相對互廣陜　　　故應成四句　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290133c.htm'><img src='up.gif' border=0></a>
<a href='T290134b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>