<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0197b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷27)</font> 使揵度不善品第一之二 <font face='Arial'>T28, p0197b</h2></font><hr>
<span class='old'>
</a><a name="0197a28" id="0197a28">知見。斷欲愛所起之處。不名無使恚。乃至疑</a><a name="0197a29" id="0197a29">說亦如是</span><a name="0197b01" id="0197b01"><p>五上分結。色愛無色愛掉慢無明。問曰。五上</a><a name="0197b02" id="0197b02">分結體性是何。答曰。有八種。色愛色界修道</a><a name="0197b03" id="0197b03">所斷有一種。無色愛無色界修道所斷有一</a><a name="0197b04" id="0197b04">種。掉慢無明。是色無色界修道所斷有六種。</a><a name="0197b05" id="0197b05">此八種是色無色界修道所斷。乃至廣說。已</a><a name="0197b06" id="0197b06">說體性。所以今當說。何故名上分結。上分結</a><a name="0197b07" id="0197b07">有何義。答曰起上義是上分結義。向上義是</a><a name="0197b08" id="0197b08">上分結義。令上生相續義是上分結義。問</a><a name="0197b09" id="0197b09">曰。若趣上義。向上義。令上生相續義。是上分</a><a name="0197b10" id="0197b10">結義者。彼諸煩惱。不應立流。所以者何。漂義</a><a name="0197b11" id="0197b11">流下義是流義。漂諸眾生諸界諸趣諸生生</a><a name="0197b12" id="0197b12">死中故。答曰。流義異上分結義異。亦以界故。</a><a name="0197b13" id="0197b13">立上分結。此諸煩惱。令眾生趣上向上。令上</a><a name="0197b14" id="0197b14">生相續。以無解脫正智無漏聖道善法故立</a><a name="0197b15" id="0197b15">流。此諸煩惱眾生。雖生有頂。猶為流所漂。不</a><a name="0197b16" id="0197b16">至解脫正智無漏聖道善法中故。是故尊者</a><a name="0197b17" id="0197b17">瞿沙。作如是說。眾生雖久生在上。猶為流所</a><a name="0197b18" id="0197b18">漂。問曰。愛何故立二上分結。掉慢無明各</a><a name="0197b19" id="0197b19">立一耶。答曰。掉慢無明。亦應說如愛立二上</a><a name="0197b20" id="0197b20">分結。而不說者。當知此說有餘。復次欲以種</a><a name="0197b21" id="0197b21">種文種種說莊嚴於義。若以種種文種種說</a><a name="0197b22" id="0197b22">莊嚴於義。義則易解。復次欲現二種門。如愛</a><a name="0197b23" id="0197b23">立二種。掉慢無明。亦應立二種。如掉慢無</a><a name="0197b24" id="0197b24">明立一種。愛亦應說一種。如是上分結體或</a><a name="0197b25" id="0197b25">四或八。如二門二俱通亦如是。復次以愛故。</a><a name="0197b26" id="0197b26">界別地別種別。能生諸煩惱。廣說如解愛</a><a name="0197b27" id="0197b27">處</a><a name="0197b28" id="0197b28"><p>此上分結修道所斷。問曰。何故上分結。唯</a><a name="0197b29" id="0197b29">修道所斷。答曰。上分結。能令趣上不墮下。見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280197a.htm'><img src='up.gif' border=0></a>
<a href='T280197c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>