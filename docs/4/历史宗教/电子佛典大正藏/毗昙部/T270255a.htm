<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0255a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷49)</font> 結蘊第二中不善納息第一之一 <font face='Arial'>T27, p0255a</h2></font><hr>
<span class='old'>
</a><a name="0254c28" id="0254c28">此見既邪又是顛倒云何名視。答雖邪顛</a><a name="0254c29" id="0254c29">倒而性是慧能見所緣故亦名視。如人見</span><a name="0255a01" id="0255a01">境若明若昧俱名視故。推度故者。謂能推度</a><a name="0255a02" id="0255a02">故名為見。問一剎那頃如何推度。答性猛利</a><a name="0255a03" id="0255a03">故亦能推度。堅執故者。謂能堅執故名為見。</a><a name="0255a04" id="0255a04">此見於境僻執堅牢非聖慧刀無由令捨。</a><a name="0255a05" id="0255a05">佛佛弟子執聖慧刀截彼見芽方令捨故。</a><a name="0255a06" id="0255a06">如有海獸名室首魔羅。彼所嚙物非刀不</a><a name="0255a07" id="0255a07">能解。謂彼若嚙諸草木等要截其芽方</a><a name="0255a08" id="0255a08">令捨故。如有頌言</a><a name="0255a09" id="0255a09"><p class='lg'>　　愚人所受持　　　鱣魚所銜物</a><br><a name="0255a10" id="0255a10">　　室首魔羅嚙　　　非刀不能解　</p></a><a name="0255a11" id="0255a11"><p>深入所緣故者。謂性猛利深入所緣。如針</a><a name="0255a12" id="0255a12">墮泥故名為見。復次以二事故名見。一觀</a><a name="0255a13" id="0255a13">視故。二決度故。復次以三事故名見。一有</a><a name="0255a14" id="0255a14">見相故。二成所作故。三於境無礙故。復次</a><a name="0255a15" id="0255a15">以三事故名見。一意樂故。二執著故。三推</a><a name="0255a16" id="0255a16">究故。復次以三事故名見。一意樂故。二加</a><a name="0255a17" id="0255a17">行故。三無知故。意樂故者。謂意樂壞者。加行</a><a name="0255a18" id="0255a18">故者。謂加行壞者。無知故者。謂俱壞者。復次</a><a name="0255a19" id="0255a19">意樂故者。謂邪修定者。加行故者。謂邪推求</a><a name="0255a20" id="0255a20">者。無知故者。謂邪聞法者</a><a name="0255a21" id="0255a21"><p>已釋諸見總義。一一別義今當釋。問何故</a><a name="0255a22" id="0255a22">名有身見。答此見於有身轉故名有身見。</a><a name="0255a23" id="0255a23">問餘見亦有於有身轉。彼應名有身見。答</a><a name="0255a24" id="0255a24">此見於自身轉非他身。於有身轉非無身</a><a name="0255a25" id="0255a25">故名有身見。餘見於自身轉或於他身轉。</a><a name="0255a26" id="0255a26">於有身轉。或於無身轉故不名有身見。</a><a name="0255a27" id="0255a27">於自身轉者。謂自界地緣。於他身轉者。謂</a><a name="0255a28" id="0255a28">他界地緣。於有身轉者。謂有漏緣或有為</a><a name="0255a29" id="0255a29">緣。於無身轉者。謂無漏緣或無為緣。問邊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270254c.htm'><img src='up.gif' border=0></a>
<a href='T270255b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>