<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0166b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0166b</h2></font><hr>
<span class='old'>
</a><a name="0166a28" id="0166a28">身緣四大。或緣所造。或復俱緣。偈曰。餘遠</a><a name="0166a29" id="0166a29">急明事。釋曰。餘者謂前四根。此次第前說。</span><a name="0166b01" id="0166b01">由遠急明事故眼耳緣遠境。於後二前說。於</a><a name="0166b02" id="0166b02">前二中。眼事最遠。遠見江河。不聞聲故。故</a><a name="0166b03" id="0166b03">眼在前。後有急緩事。如先見人擊鼓後方</a><a name="0166b04" id="0166b04">聞聲。鼻舌無遠事。鼻事急故前說。如飲食未</a><a name="0166b05" id="0166b05">到舌。鼻已知香故。又鼻事明了。能緣味細香</a><a name="0166b06" id="0166b06">故。舌則不爾。偈曰。復隨處次第。釋曰。復次</a><a name="0166b07" id="0166b07">於身中。眼根依止在上。耳根次下。鼻又下</a><a name="0166b08" id="0166b08">耳。舌又下鼻。身多下舌。意根依止其中。無</a><a name="0166b09" id="0166b09">有的處。故如處所。立彼次第。復次何因十</a><a name="0166b10" id="0166b10">入皆色陰所攝。於中唯一入名色入。一切入</a><a name="0166b11" id="0166b11">皆法為自性。於中唯一入名法入。偈曰。為簡</a><a name="0166b12" id="0166b12">別勝故。攝多勝法故。唯一入名色。及一入名</a><a name="0166b13" id="0166b13">法。釋曰。云何為簡別欲令知。如此十法。各</a><a name="0166b14" id="0166b14">得入名。由成立為根塵故。不須聚集更由眼</a><a name="0166b15" id="0166b15">等差別。是色不得眼等名。亦是色性。應知是</a><a name="0166b16" id="0166b16">色入故。不立此別名。復次色入於中勝故。何</a><a name="0166b17" id="0166b17">以故。有礙強故。若手等物觸。即便變壞。復</a><a name="0166b18" id="0166b18">次體相顯現於此彼處。易指示故。有似影故。</a><a name="0166b19" id="0166b19">復次世間同知說此入為色。非知餘入。為簡</a><a name="0166b20" id="0166b20">別故。說一入名法入。不說餘入。復次於法入</a><a name="0166b21" id="0166b21">中。攝受等多法。為說多法故立通名。又涅槃</a><a name="0166b22" id="0166b22">是最勝法入此中攝。非於餘入。故偏受法名。</a><a name="0166b23" id="0166b23">復有餘師說。二十種品類。多餘色故。肉天聖</a><a name="0166b24" id="0166b24">慧三眼境故。復有餘法陰入界同名。於餘經</a><a name="0166b25" id="0166b25">中已顯。由此三門攝。彼皆盡為不盡。由此攝</a><a name="0166b26" id="0166b26">盡無餘。此中偈曰。如來說法陰。其數八十</a><a name="0166b27" id="0166b27">千。此但言及名。色行陰所攝。釋曰。有諸師</a><a name="0166b28" id="0166b28">執。佛正教言音為性。於彼師入色陰攝。復有</a><a name="0166b29" id="0166b29">諸師執。文句為性。於彼師入行陰攝。此法陰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290166a.htm'><img src='up.gif' border=0></a>
<a href='T290166c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>