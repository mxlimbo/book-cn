<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0359b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷5)</font> 辯本事品第一之一 <font face='Arial'>T29, p0359b</h2></font><hr>
<span class='old'>
</a><a name="0359a28" id="0359a28">熟者。立長養等諸門差別。又彼所說。非異熟</a><a name="0359a29" id="0359a29">生為所長養。如所纏裹周匝護持者。此非宗</span><a name="0359b01" id="0359b01">所許。但許身中有所長養異熟生色。長養相</a><a name="0359b02" id="0359b02">續常能護持。異熟相續。令不間斷。豈不一切</a><a name="0359b03" id="0359b03">皆唯異熟勢力所引。隨力勝劣。故有相續。或</a><a name="0359b04" id="0359b04">有間斷。此非佛教說一切果皆宿因造。同外</a><a name="0359b05" id="0359b05">道故。無同彼失。亦許現在眾緣功能助引生</a><a name="0359b06" id="0359b06">故。若爾不應說彼一切皆唯異熟勢力所引。</a><a name="0359b07" id="0359b07">又異熟力。一業所引。不應或時有勝有劣。不</a><a name="0359b08" id="0359b08">應計度一業力勢。或時增勝。或時微劣。異熟</a><a name="0359b09" id="0359b09">勢力。隨業所引。不應或時有勝有劣。又於憂</a><a name="0359b10" id="0359b10">喜勇怯等位。種種色相差別而生。此不可為</a><a name="0359b11" id="0359b11">異熟生性。以非相似相續轉故。此色與心。俱</a><a name="0359b12" id="0359b12">起俱滅。依心轉故。名所長養。又現見身。增減</a><a name="0359b13" id="0359b13">可得。異熟不應隨緣增減。若遇現緣而增益</a><a name="0359b14" id="0359b14">者。此所增益。非業所生。現緣生故。定非異</a><a name="0359b15" id="0359b15">熟。若雖有業勢力所隨。由闕資緣。而損減</a><a name="0359b16" id="0359b16">者。此所損減。非業所生。亦非異熟。由此道</a><a name="0359b17" id="0359b17">理。應決定知。若有增減。則非異熟。若是異</a><a name="0359b18" id="0359b18">熟。則無增減。由有此二。知所長養。離異</a><a name="0359b19" id="0359b19">熟體。別有義成。亦不應言異熟生色離極</a><a name="0359b20" id="0359b20">微增而有增益。離極微減而有損減。彼極</a><a name="0359b21" id="0359b21">微聚。繫屬現緣暫時體生。還即滅故。用增</a><a name="0359b22" id="0359b22">非體。理相違故。極微用增。過如前說。若執一</a><a name="0359b23" id="0359b23">切唯異熟生。即一切果皆宿因造。便同宿作</a><a name="0359b24" id="0359b24">外道論失。又言一身眼等應有二種類者。此</a><a name="0359b25" id="0359b25">無所妨。事聚種類。二差別故。謂異熟生。與所</a><a name="0359b26" id="0359b26">長養。事種類別。因有異故。由此眼等。無別等</a><a name="0359b27" id="0359b27">流。離前二因。無別因故。依聚種類。說一無</a><a name="0359b28" id="0359b28">失。二事成一。聚種類故。又言不見。二所作</a><a name="0359b29" id="0359b29">者。應見為依。發生眼識及相應法。是二所作。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290359a.htm'><img src='up.gif' border=0></a>
<a href='T290359c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>