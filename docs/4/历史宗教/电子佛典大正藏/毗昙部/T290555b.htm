<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0555b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷37)</font> 辯業品第四之一 <font face='Arial'>T29, p0555b</h2></font><hr>
<span class='old'>
</a><a name="0555a28" id="0555a28">邪徒所作業故。又若近事禮敬天神。則應愛</a><a name="0555a29" id="0555a29">重讚天邪論。便與愛樂敬天邪徒同稟尸羅</span><a name="0555b01" id="0555b01">作諸勞侶。由此方便習近邪師。墮惡趣因漸</a><a name="0555b02" id="0555b02">堅增盛。從此展轉乃至多生亦樂多行如是</a><a name="0555b03" id="0555b03">邪行。又若禮敬諸邪天神。因此便憎如來</a><a name="0555b04" id="0555b04">聖教。以無不敬邪天神者。聞佛功德生憤恚</a><a name="0555b05" id="0555b05">心。乍可處中心無憎愛。又於過失禮敬持心</a><a name="0555b06" id="0555b06">必定怨嫌敬功德者。何緣信奉大力天神而</a><a name="0555b07" id="0555b07">說名為敬過失者。以彼禮敬恒樂於他。摧伏</a><a name="0555b08" id="0555b08">背恩害諂誑等。有過失境為增上故。由此唯</a><a name="0555b09" id="0555b09">有無聞愚夫。於彼天神深生敬愛。若諸賢聖</a><a name="0555b10" id="0555b10">唯於斷滅遠離寂靜。大智悲等眾德集成。諸</a><a name="0555b11" id="0555b11">佛世尊深生敬愛。依如是義故有。頌言</a><a name="0555b12" id="0555b12"><p class='lg'>　　貧賤有希怖　　　愚類敬天神</a><br><a name="0555b13" id="0555b13">　　富貴無悕求　　　智人唯敬佛　</p></a><a name="0555b14" id="0555b14"><p>又若近事禮敬天神。引多有情作大衰損。謂</a><a name="0555b15" id="0555b15">事天者咸作是言。鄔波索迦深閑佛教。現來</a><a name="0555b16" id="0555b16">禮敬我所事天。必於天神有懷敬信。善哉我</a><a name="0555b17" id="0555b17">等無倒歸依。又諸世間樂觀察者。推尋佛教</a><a name="0555b18" id="0555b18">未究其真。睹此便生如是僻執。佛教應似世</a><a name="0555b19" id="0555b19">間書傳。不能決定辯真義理。乃令如是解佛</a><a name="0555b20" id="0555b20">教人。還來歸依諸天神眾。引如是等無量有</a><a name="0555b21" id="0555b21">情。令增邪執名大衰損。近事如是禮敬天神。</a><a name="0555b22" id="0555b22">違淨順穢佛所遮止。故不應言不遮止故。又</a><a name="0555b23" id="0555b23">不遮止非應作因。如佛不遮苾芻捨戒。以曾</a><a name="0555b24" id="0555b24">無處佛作是言。苾芻不應捨所學戒。非於捨</a><a name="0555b25" id="0555b25">戒佛曾不遮。則諸苾芻法應捨戒。故不應說</a><a name="0555b26" id="0555b26">鄔波索迦應禮天神。佛不遮故言有恩故應</a><a name="0555b27" id="0555b27">禮天者亦不應理聞有怨故。傳聞熱病老死</a><a name="0555b28" id="0555b28">等苦。亦有是彼天神所作。不應定說於世有</a><a name="0555b29" id="0555b29">恩。又婆羅門長者居士。於苾芻眾佛說有恩。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290555a.htm'><img src='up.gif' border=0></a>
<a href='T290555c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>