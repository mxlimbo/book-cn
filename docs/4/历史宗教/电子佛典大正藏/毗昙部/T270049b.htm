<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0049b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷10)</font> 雜蘊第一中智納息第二之一 <font face='Arial'>T27, p0049b</h2></font><hr>
<span class='old'>
</a><a name="0049a28" id="0049a28">有情。不依果謗因者。如說。無有妙行惡</a><a name="0049a29" id="0049a29">行</span><a name="0049b01" id="0049b01"><p>問緣有四種。此中何故但說因及所緣。非</a><a name="0049b02" id="0049b02">餘二耶。答是作論者意欲爾故。乃至廣說。有</a><a name="0049b03" id="0049b03">說。應說而不說者。當知此義有餘。有說。</a><a name="0049b04" id="0049b04">彼二亦在此所說中。謂若說因緣。應知已</a><a name="0049b05" id="0049b05">說等無間緣。如無二心展轉為因。亦無二</a><a name="0049b06" id="0049b06">心展轉為等無間故。若說所緣緣。當知已</a><a name="0049b07" id="0049b07">說增上緣。如有二心展轉為所緣。亦有二</a><a name="0049b08" id="0049b08">心展轉為增上故。何故無一補特伽羅。乃</a><a name="0049b09" id="0049b09">至廣說。問何故復作此論。答為止他宗顯</a><a name="0049b10" id="0049b10">己義故。謂或有執。等無間緣。體非實有。為</a><a name="0049b11" id="0049b11">遮彼意。欲顯實有等無間緣。或有執。一補</a><a name="0049b12" id="0049b12">特伽羅二心俱生為重遮彼顯唯一心。有</a><a name="0049b13" id="0049b13">說。此文是傍生論。前說無一補特伽羅。非</a><a name="0049b14" id="0049b14">前非後。二心俱生。未說所以。今欲說之。故</a><a name="0049b15" id="0049b15">作斯論。何故無一補特伽羅。非前非後二心</a><a name="0049b16" id="0049b16">俱生。答無第二等無間緣故。謂心心所法生</a><a name="0049b17" id="0049b17">必依止等無間緣。既無第二等無間緣。故必</a><a name="0049b18" id="0049b18">無一補特伽羅。非前非後二心俱生。此復應</a><a name="0049b19" id="0049b19">問。何故無第二等無間緣。故復答言。有情</a><a name="0049b20" id="0049b20">一一心相續轉故。謂有情心。法爾一一相續</a><a name="0049b21" id="0049b21">而轉。無二無多。此是展轉更相答義。有說。</a><a name="0049b22" id="0049b22">此文重答前問謂先問言。何故無一補特伽</a><a name="0049b23" id="0049b23">羅。非前非後二心俱生。今重答言。有情一</a><a name="0049b24" id="0049b24">一心相續轉。謂一一有情由法爾力。但有一</a><a name="0049b25" id="0049b25">心相續而轉。所以者何。未來心聚。必由現在</a><a name="0049b26" id="0049b26">和合故生。不和合則不生。現在但有一和</a><a name="0049b27" id="0049b27">合故。令未來心一一而起。猶如多人經於</a><a name="0049b28" id="0049b28">狹路。一一而過尚無二並。何況有多。又</a><a name="0049b29" id="0049b29">如牛羊圈門狹小一一而出。無二無多。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270049a.htm'><img src='up.gif' border=0></a>
<a href='T270049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>