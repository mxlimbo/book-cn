<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0559b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷38)</font> 辯業品第四之一 <font face='Arial'>T29, p0559b</h2></font><hr>
<span class='old'>
</a><a name="0559a28" id="0559a28">果。或此四種如其次第。顯三界愛斷及永般</a><a name="0559a29" id="0559a29">涅槃。或愛盡者。三界愛斷所言離者。除愛所</span><a name="0559b01" id="0559b01">餘諸煩惱斷。所言滅者。顯有餘依般涅槃界。</a><a name="0559b02" id="0559b02">言涅槃者。顯無餘依般涅槃界。有餘師說。歸</a><a name="0559b03" id="0559b03">依法者。謂通歸依諸佛世尊。所說雜染及清</a><a name="0559b04" id="0559b04">淨法。彼說非理。所以者何。佛說涅槃名最</a><a name="0559b05" id="0559b05">上法。又有經說滅為最上。是故唯應歸依此</a><a name="0559b06" id="0559b06">法。此中何法是所歸依。能歸是何。歸依何</a><a name="0559b07" id="0559b07">義。所歸依者。謂滅諦全道諦一分。除獨覺乘</a><a name="0559b08" id="0559b08">菩薩學位無漏功德。何緣彼法非所歸依。彼</a><a name="0559b09" id="0559b09">不能救生死怖故。謂諸獨覺不能說法教誡。</a><a name="0559b10" id="0559b10">諸有情令離生死怖。菩薩學位不起期心故。</a><a name="0559b11" id="0559b11">亦無能教誡他義故。彼身中學無學法不能</a><a name="0559b12" id="0559b12">救護非所歸依。有餘師言。不和合故不顯了</a><a name="0559b13" id="0559b13">故。如其次第。獨覺菩薩非所歸依。緣彼亦</a><a name="0559b14" id="0559b14">生無漏意淨。故彼亦是證淨境攝。此中能歸</a><a name="0559b15" id="0559b15">語表為體。自立誓限為自性故。若并眷屬五</a><a name="0559b16" id="0559b16">蘊為體。以能歸依所有言說。由心等起非離</a><a name="0559b17" id="0559b17">於心。如是歸依救濟為義。他身聖法及善無</a><a name="0559b18" id="0559b18">為。如何能為自身救濟。以歸依彼。能息無</a><a name="0559b19" id="0559b19">邊生死苦輪大怖畏故。非如牧豎防護諸牛。</a><a name="0559b20" id="0559b20">提婆達多守餘人等。但令不散非所歸依。不</a><a name="0559b21" id="0559b21">能令息生死畏故。雖復亦有歸佛法僧。然彼</a><a name="0559b22" id="0559b22">不蒙現救濟者。以彼違越佛教理故。如有依</a><a name="0559b23" id="0559b23">王而違王敕。王不救濟此亦應然。有餘師說。</a><a name="0559b24" id="0559b24">彼亦能與後邊善根為種子故。歸依但作正</a><a name="0559b25" id="0559b25">行種子。非即由此能息苦輪。故有歸依未蒙</a><a name="0559b26" id="0559b26">救者。有餘師說。彼雖歸依未能奉行歸所為</a><a name="0559b27" id="0559b27">故。歸依所為其體是何。謂見四諦故。伽他</a><a name="0559b28" id="0559b28">說</a><a name="0559b29" id="0559b29"><p class='lg'>　　諸有歸依佛　　　及歸依法僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290559a.htm'><img src='up.gif' border=0></a>
<a href='T290559c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>