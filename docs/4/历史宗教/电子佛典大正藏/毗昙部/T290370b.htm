<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0370b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷7)</font> 辯本事品第一之一 <font face='Arial'>T29, p0370b</h2></font><hr>
<span class='old'>
</a><a name="0370a28" id="0370a28">見故。謂如明燈。於油炷等極鄰逼物。能燒能</a><a name="0370a29" id="0370a29">照。眼則不然。於眼藥等極鄰逼境。不能見故。</span><a name="0370b01" id="0370b01">又如明燈。於諸遠近所照之物。無間撤照眼</a><a name="0370b02" id="0370b02">則不爾。或越中間樹林等色見山等故。由茲</a><a name="0370b03" id="0370b03">燈喻。與眼不同。前所立因。遠近二境俱時取</a><a name="0370b04" id="0370b04">故。證眼唯取非至境者。理無傾動。又眼不應</a><a name="0370b05" id="0370b05">至境方取。以不能取鄰逼境故。又亦能取頗</a><a name="0370b06" id="0370b06">胝迦等所障色故。又於所見有猶豫故。若取</a><a name="0370b07" id="0370b07">至境。因何猶豫。非於至處猶豫應理。又不審</a><a name="0370b08" id="0370b08">知人杌異故。既言至彼審知豎相不審差別。</a><a name="0370b09" id="0370b09">此有何因。又眼無容至遠境故。無容住此眼</a><a name="0370b10" id="0370b10">越多千踰繕那量。至月輪境眼有明故。無斯</a><a name="0370b11" id="0370b11">過者。理亦不然。眼有火明。非極成故。眼性非</a><a name="0370b12" id="0370b12">火。寧有火明。耳根亦唯取非至境。方維遠近</a><a name="0370b13" id="0370b13">可了知故。謂可了知此南北等方維遠近差</a><a name="0370b14" id="0370b14">別音聲。聲至耳根方得聞者。應如味等。此事</a><a name="0370b15" id="0370b15">皆無。豈不鼻根亦見能了方維遠近香差別</a><a name="0370b16" id="0370b16">耶。雖見但由順方迴轉。取香明了比知差別。</a><a name="0370b17" id="0370b17">眼耳見聞方維遠近。不假迴轉而能了知。故</a><a name="0370b18" id="0370b18">與鼻根取境非類。又近遠聲。取有明了不明</a><a name="0370b19" id="0370b19">了故。若至乃聞並應明了。又近遠聲。取有決</a><a name="0370b20" id="0370b20">了猶豫別故。若至乃聞至無別故。如近決了。</a><a name="0370b21" id="0370b21">於諸遠聲。應無猶豫。如遠猶豫。於諸近聲。應</a><a name="0370b22" id="0370b22">無決了。由此等證。不至能聞。意根亦唯取非</a><a name="0370b23" id="0370b23">至境。不取俱有相應法故。若言如鼻雖不能</a><a name="0370b24" id="0370b24">取自俱生香而取至境意亦爾者。理必不然。</a><a name="0370b25" id="0370b25">由外覺發。內俱生香鼻方能取。義極成故。如</a><a name="0370b26" id="0370b26">說唯內食能作食事故。非不取時能為食事。</a><a name="0370b27" id="0370b27">又無色故非能有至。是故意根取非至境。設</a><a name="0370b28" id="0370b28">有難言。三根能取非至境者。理必不成。應皆</a><a name="0370b29" id="0370b29">能取一切處時所有一切不至物故。謂若三根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290370a.htm'><img src='up.gif' border=0></a>
<a href='T290370c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>