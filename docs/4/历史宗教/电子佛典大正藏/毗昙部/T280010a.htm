<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0010a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷2)</font> 雜犍度世第一法品之二 <font face='Arial'>T28, p0010a</h2></font><hr>
<span class='old'>
</a><a name="0009c28" id="0009c28">唯在未至禪。餘上地則不應有。答曰。對治有</a><a name="0009c29" id="0009c29">二種。一斷對治。二過患對治。若依未至禪。斷</span><a name="0010a01" id="0010a01">欲界欲。有二種對治道。餘上地雖無斷對治。</a><a name="0010a02" id="0010a02">有過患對治。尊者瞿沙說曰。六地中盡有斷</a><a name="0010a03" id="0010a03">欲界欲二種對治道。所謂斷對治。過患對治。</a><a name="0010a04" id="0010a04">何以故依未至禪。斷欲界欲。其餘諸地而不</a><a name="0010a05" id="0010a05">斷者。先已斷故。猶如日光於一切時與闇相</a><a name="0010a06" id="0010a06">妨。日初出時已破夜闇。其餘日分。雖與闇相</a><a name="0010a07" id="0010a07">違。而不破者。先已破故。亦如六人同一怨家</a><a name="0010a08" id="0010a08">而共議言。隨於何處獲便害之。猶如有人次</a><a name="0010a09" id="0010a09">持六燈入於闇室。初燈破闇。其餘諸燈。雖與</a><a name="0010a10" id="0010a10">闇相違。而不破者。先已破故。如是六地中。盡</a><a name="0010a11" id="0010a11">有斷欲界欲二種對治道。乃至廣說。復次云</a><a name="0010a12" id="0010a12">何知六地中盡有斷欲界欲二種對治耶。若</a><a name="0010a13" id="0010a13">當六地中無斷欲界欲二種對治者。行者依</a><a name="0010a14" id="0010a14">上地。得正決定。不應分別欲界。亦不作證。然</a><a name="0010a15" id="0010a15">能分別作證。以是緣故。知六地中盡有斷欲</a><a name="0010a16" id="0010a16">界欲二種對治。若以欲界道。能斷蓋制纏。亦</a><a name="0010a17" id="0010a17">能除欲界結。乃至廣說。問曰。世第一法。不能</a><a name="0010a18" id="0010a18">斷結。何以言若當以欲界道得斷蓋制纏。乃</a><a name="0010a19" id="0010a19">至廣說。答曰。世第一法。雖不能斷結。而此</a><a name="0010a20" id="0010a20">善根妙勝第一。在深遠處。宜應與彼地離欲</a><a name="0010a21" id="0010a21">界道同在一處。是故以道證之。問曰。以何等</a><a name="0010a22" id="0010a22">故。世第一法不能斷結耶。答曰。彼善根微小</a><a name="0010a23" id="0010a23">法身未長。雖爾有大威勢。以善根微小法身</a><a name="0010a24" id="0010a24">未長。不能斷結。有大威勢故。不為諸結之所</a><a name="0010a25" id="0010a25">毀壞。如師子子身小未長。不能害狩。有大</a><a name="0010a26" id="0010a26">威勢。一切諸狩不能侵害。或有說者。世第</a><a name="0010a27" id="0010a27">一法。是一剎那故不能斷結。問曰。苦法忍亦</a><a name="0010a28" id="0010a28">一剎那。何以能斷結耶。答曰。彼雖一剎那。後</a><a name="0010a29" id="0010a29">有同性相續故。是以能斷。或有說者。彼是方<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280009c.htm'><img src='up.gif' border=0></a>
<a href='T280010b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>