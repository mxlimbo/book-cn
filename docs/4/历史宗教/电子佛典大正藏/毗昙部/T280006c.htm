<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0006c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷1)</font> 雜犍度世第一法品第一 <font face='Arial'>T28, p0006c</h2></font><hr>
<span class='old'>
</a><a name="0006b28" id="0006b28">第。而能隨順作次第法。譬如比丘布薩時。不</a><a name="0006b29" id="0006b29">在僧中。而與僧欲名得布薩。僧事亦成。如</span><a name="0006c01" id="0006c01">是彼在未來世中。為現在得如與欲者。若未</a><a name="0006c02" id="0006c02">來世中。無現在得不與欲者。今現在者。亦不</a><a name="0006c03" id="0006c03">能作次第。若作次第。當知皆是未來者力。何</a><a name="0006c04" id="0006c04">以故彼未來者。不與聖道作障礙故。復次若</a><a name="0006c05" id="0006c05">彼未來非世第一法者。與智犍度經文相違。</a><a name="0006c06" id="0006c06">所以者何。如未曾得道。今現在前。彼未來世</a><a name="0006c07" id="0006c07">中。相似種修。若彼未來不作世第一法者。云</a><a name="0006c08" id="0006c08">何名彼種相似修。以是事故。彼未來者亦是</a><a name="0006c09" id="0006c09">世第一法。問曰。若未來是世第一法者。經文</a><a name="0006c10" id="0006c10">何故不說耶。答曰。若能與次第緣者經文則</a><a name="0006c11" id="0006c11">說。彼不能與次第緣。是故不說。復次若流轉</a><a name="0006c12" id="0006c12">三世者則說。未來不爾。或有說者。從因而生。</a><a name="0006c13" id="0006c13">成就此法。住在身中。是故說之。彼未來者。雖</a><a name="0006c14" id="0006c14">從因生成就此法。不住身中。是故不說。問曰。</a><a name="0006c15" id="0006c15">若然者。云何非是眾多心耶。答曰。此中唯說</a><a name="0006c16" id="0006c16">現在剎那能成事者。故非眾多心。或有說者。</a><a name="0006c17" id="0006c17">若能令未來世中修者則說。未來不爾。或有</a><a name="0006c18" id="0006c18">說者。若心彼因彼心此果。是以故說。未來不</a><a name="0006c19" id="0006c19">爾。或有說者。能與因能取果住身中。能有所</a><a name="0006c20" id="0006c20">緣。是以故說。未來不爾。或有說者。有二修義。</a><a name="0006c21" id="0006c21">是以故說。彼未來者。唯有得修無有行修。是</a><a name="0006c22" id="0006c22">故不說。問曰。彼世第一法。俱生色心不相應</a><a name="0006c23" id="0006c23">行。為是世第一法不耶。答曰。或有說者。如經</a><a name="0006c24" id="0006c24">本說。彼非世第一法。所以者何。彼不能與次</a><a name="0006c25" id="0006c25">第緣故。評曰。應作是說。彼亦是世第一法。問</a><a name="0006c26" id="0006c26">曰。彼不能與次第緣。云何名世第一法耶。答</a><a name="0006c27" id="0006c27">曰。彼雖不能與次第緣。而能隨順次第緣義。</a><a name="0006c28" id="0006c28">所以者何。彼與世第一法。俱生住滅。同一果</a><a name="0006c29" id="0006c29">一依一報。是以故說。問曰。彼若是世第一法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280006b.htm'><img src='up.gif' border=0></a>
<a href='T280007a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>