<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0154a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷29)</font> 破執我品第九之一 <font face='Arial'>T29, p0154a</h2></font><hr>
<span class='old'>
</a><a name="0153c28" id="0153c28">六識所識。眼識識故應異聲等。猶如色。耳</a><a name="0153c29" id="0153c29">識識故。應異色等。譬如聲。餘識所識為難</span><a name="0154a01" id="0154a01">准此。又立此為六識所識。便違經說。如</a><a name="0154a02" id="0154a02">契經言。梵志當知。五根行處境界各別。各唯</a><a name="0154a03" id="0154a03">受用自所行處及自境界。非有異根亦能</a><a name="0154a04" id="0154a04">受用異根行處及異境界。五根謂眼耳鼻舌</a><a name="0154a05" id="0154a05">身。意兼受用五根行處及彼境界。彼依意</a><a name="0154a06" id="0154a06">故。或不應執補特伽羅是五根境。如是便</a><a name="0154a07" id="0154a07">非五識所識。有違宗過。若爾意根境亦應</a><a name="0154a08" id="0154a08">別。如六生喻契經中言。如是六根行處境</a><a name="0154a09" id="0154a09">界各有差別。各別樂求自所行處及自境界。</a><a name="0154a10" id="0154a10">非此中說眼等六根。眼等五根及所生識無</a><a name="0154a11" id="0154a11">有勢力樂見等故。但說眼等增上勢力所</a><a name="0154a12" id="0154a12">引意識名眼等根。獨行意根增上勢力所</a><a name="0154a13" id="0154a13">引意識不能樂求眼等五根所行境界。故</a><a name="0154a14" id="0154a14">此經義無違前失。又世尊說。苾芻當知。</a><a name="0154a15" id="0154a15">吾今為汝具足演說一切所達所知法門。其</a><a name="0154a16" id="0154a16">體是何。謂諸眼色眼識眼觸。眼觸為緣內所</a><a name="0154a17" id="0154a17">生受。或樂或苦不苦不樂。廣說乃至。意觸為</a><a name="0154a18" id="0154a18">緣內所生受。或樂或苦不苦不樂。是名一切</a><a name="0154a19" id="0154a19">所達所知。由此經文決判一切所達知法。</a><a name="0154a20" id="0154a20">唯有爾所。此中無有補特伽羅。故補特伽</a><a name="0154a21" id="0154a21">羅亦應非所識。以慧與識境必同故。諸謂</a><a name="0154a22" id="0154a22">眼見補特伽羅。應知眼根見此所有於見</a><a name="0154a23" id="0154a23">非我謂見我故。彼便蹎墜惡見深坑。故佛</a><a name="0154a24" id="0154a24">經中自決此義。謂唯於諸蘊說補特伽羅。</a><a name="0154a25" id="0154a25">如人契經作如是說。眼及色為緣生於眼</a><a name="0154a26" id="0154a26">識。三和合觸俱起受想思。於中後四是無色</a><a name="0154a27" id="0154a27">蘊。初眼及色名為色蘊。唯由此量說名為</a><a name="0154a28" id="0154a28">人。即於此中隨義差別假立名想。或謂</a><a name="0154a29" id="0154a29">有情不悅意生儒童養者命者生者補特伽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290153c.htm'><img src='up.gif' border=0></a>
<a href='T290154b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>