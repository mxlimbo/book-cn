<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0683a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷131)</font> 大種蘊第五中緣納息第二之一 <font face='Arial'>T27, p0683a</h2></font><hr>
<span class='old'>
</a><a name="0682c28" id="0682c28">軟等異。答應言大種體有增減。問若爾云</a><a name="0682c29" id="0682c29">何名不相離。答雖有增減而不相離。以展</span><a name="0683a01" id="0683a01">轉相資同作所作故。如堅物中雖地微多</a><a name="0683a02" id="0683a02">水火風少。然離水等地微不能作所作事。</a><a name="0683a03" id="0683a03">乃至動物說亦如是。如多村邑共營一事。</a><a name="0683a04" id="0683a04">雖有人數多少不同。而互相須不可相離。</a><a name="0683a05" id="0683a05">問心心所體亦有增減。如何乃言則不如是。</a><a name="0683a06" id="0683a06">謂心所法於三界。三性。有漏。無漏。諸心聚</a><a name="0683a07" id="0683a07">中有多有少。答由事等故不名增減。若一</a><a name="0683a08" id="0683a08">心中有二想一受等可名增減。然一心中一</a><a name="0683a09" id="0683a09">想一受等故異大種。有說。大種體無增減。問</a><a name="0683a10" id="0683a10">石等云何堅軟等異。答大種勢力有增微故。</a><a name="0683a11" id="0683a11">如堅物中四大極微。體數雖等而其勢力地</a><a name="0683a12" id="0683a12">極微增。乃至動物說亦如是。如一兩鹽和</a><a name="0683a13" id="0683a13">一兩糗置於舌上。鹽生識猛糗生識微。此亦</a><a name="0683a14" id="0683a14">如是。水酢均和生舌識喻。針鋒鳥翮生身</a><a name="0683a15" id="0683a15">識喻。廣說亦爾。問心心所法亦用有增微。</a><a name="0683a16" id="0683a16">如指鬘利根。蛇奴根鈍。如何言不如是</a><a name="0683a17" id="0683a17">耶。答如四大種勢力麤顯。增微易了是以說</a><a name="0683a18" id="0683a18">之。心心所法則不如是。由此大種不說相</a><a name="0683a19" id="0683a19">應。又心心所法皆有所緣。四大種無所緣。</a><a name="0683a20" id="0683a20">非無所緣法可說相應。所以者何。心心所</a><a name="0683a21" id="0683a21">法。有所依。有行相。有發悟故。必有所緣。</a><a name="0683a22" id="0683a22">有所緣故恒相應不相離。四大種與此相</a><a name="0683a23" id="0683a23">違。故無所緣無所緣故。雖不相離而不</a><a name="0683a24" id="0683a24">相應。不相離有二種。一大種不相離共造</a><a name="0683a25" id="0683a25">一色故。二心心所法不相離共緣一境故。</a><a name="0683a26" id="0683a26">五蘊雖復同在一身。無此二事非不相離。</a><a name="0683a27" id="0683a27">是故大種不說相應</a><a name="0683a28" id="0683a28"><p>問云何得知此四大種恒不相離。答自相作</a><a name="0683a29" id="0683a29">業一切聚中皆可得故。謂堅聚中地界自相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270682c.htm'><img src='up.gif' border=0></a>
<a href='T270683b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>