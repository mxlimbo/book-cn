<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0669c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷59)</font> 辯賢聖品第六之一 <font face='Arial'>T29, p0669c</h2></font><hr>
<span class='old'>
</a><a name="0669b28" id="0669b28">二種差別云何。謂於已得妙多衣等。恨不得</a><a name="0669b29" id="0669b29">此倍妙倍多。即於此中顯等倍勝。更欣欲故</span><a name="0669c01" id="0669c01">名不喜足。若於未得妙多衣等。求得故名</a><a name="0669c02" id="0669c02">大欲。諸所有物足能治苦。若更多求便越善</a><a name="0669c03" id="0669c03">品是此中義。如契經言。隨有所得身安樂</a><a name="0669c04" id="0669c04">者。令心易定及能說法。故有希求治苦物</a><a name="0669c05" id="0669c05">者。是為助道非為過失。故經主言。應作</a><a name="0669c06" id="0669c06">是說於所已得。不妙不多悵望不歡名不喜</a><a name="0669c07" id="0669c07">足。於所未得衣服等事。求妙求多名為大欲</a><a name="0669c08" id="0669c08">不應正理。所以者何。若已得物未能治苦悵</a><a name="0669c09" id="0669c09">望不歡。若都未得能治苦物。希求得者此不</a><a name="0669c10" id="0669c10">障定有何過失。又彈對法所辯相言。豈不更</a><a name="0669c11" id="0669c11">求亦緣未得。此二差別便應不成。理亦不然</a><a name="0669c12" id="0669c12">非對法者。言於已得妙多衣等。更別欣求餘</a><a name="0669c13" id="0669c13">所未得。妙多衣等名不喜足。如何說二差別</a><a name="0669c14" id="0669c14">不成。若爾所言有何意趣。謂於已得足能治</a><a name="0669c15" id="0669c15">苦妙多衣等。即於此中顯等倍勝。更生欣欲</a><a name="0669c16" id="0669c16">恨先不得。此衣服等倍妙倍多名不喜足。於</a><a name="0669c17" id="0669c17">已獲得足能治苦。更倍希求方能障定。非於</a><a name="0669c18" id="0669c18">已得未能治苦。更倍希求便能障定。故對法</a><a name="0669c19" id="0669c19">者所說無失。或不喜足雖更希求與大欲殊</a><a name="0669c20" id="0669c20">故無有失。謂先已得諸資生具無所乏少。而</a><a name="0669c21" id="0669c21">更希求如是希求。從於已得心不喜足。所引</a><a name="0669c22" id="0669c22">生故果受因名名不喜足。於先未得諸資生</a><a name="0669c23" id="0669c23">具。心無所顧過量希求。如是希求名為大欲。</a><a name="0669c24" id="0669c24">二種差別其相如是。喜足少欲能治此故。與</a><a name="0669c25" id="0669c25">此相違應知相別。謂治不喜足不喜足相。違</a><a name="0669c26" id="0669c26">是喜足相能治大欲。大欲相違是少欲相是</a><a name="0669c27" id="0669c27">於已得能治苦物。不更希求名為喜足。於所</a><a name="0669c28" id="0669c28">未得能治苦物。不過量求名少欲義。喜足少</a><a name="0669c29" id="0669c29">欲界繫通三。亦有越三無漏攝者。謂欲界繫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290669b.htm'><img src='up.gif' border=0></a>
<a href='T290670a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>