<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0437c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷18)</font> 辯差別品第二之一 <font face='Arial'>T29, p0437c</h2></font><hr>
<span class='old'>
</a><a name="0437b28" id="0437b28">生故。亦增上果。彼受用故。對唯受者。唯增上</a><a name="0437b29" id="0437b29">果。非彼力生。彼受用故。工匠所成。對諸工匠。</span><a name="0437c01" id="0437c01">及對非匠。二果一果。准上應知。餘例皆爾。於</a><a name="0437c02" id="0437c02">上所說六種因中。何位何因取果與果。頌曰</a><a name="0437c03" id="0437c03"><p class='lg'>　　五取果唯現　　　二與果亦然</a><br><a name="0437c04" id="0437c04">　　過現與二因　　　一與唯過去　</p></a><a name="0437c05" id="0437c05"><p>論曰。五因取果。唯於現在。定非過去。彼已取</a><a name="0437c06" id="0437c06">故。亦非未來。彼無用故。言取果者。是能引義。</a><a name="0437c07" id="0437c07">謂引未來令其生等。於同體類。能為種子。於</a><a name="0437c08" id="0437c08">異體類。由同一果。於非一果。由同性類。於異</a><a name="0437c09" id="0437c09">性類。而由有是自聚相續。是故一切皆名能引。</a><a name="0437c10" id="0437c10">如是能引名為取果。此取果用。唯現在有。非</a><a name="0437c11" id="0437c11">於去來。唯此可名有為作用。於六因內簡去</a><a name="0437c12" id="0437c12">何因。而言五因。唯現取果。謂六因內。除能作</a><a name="0437c13" id="0437c13">因。此能作因何緣被簡。有餘師說。此能作因。</a><a name="0437c14" id="0437c14">取果與果時無決定。故取與中。俱不分別。彼</a><a name="0437c15" id="0437c15">說非理。所以者何。此因取果。無非現在。又非</a><a name="0437c16" id="0437c16">不取而有與義。如何乃言時無決定。然能作</a><a name="0437c17" id="0437c17">因。能取果者。定唯現在。與通過現。應如同類。</a><a name="0437c18" id="0437c18">遍行二因。但非一切有增上果。可取或與。故</a><a name="0437c19" id="0437c19">此不說。豈不此因能取果用亦通過去。如何</a><a name="0437c20" id="0437c20">乃言能取果者。定唯現在。故本論中作如是</a><a name="0437c21" id="0437c21">說。過去諸法。為等無間。能生二心。若出無</a><a name="0437c22" id="0437c22">想滅盡定心。由入定心。現在取者。則應二定</a><a name="0437c23" id="0437c23">永不現前。又非不取而有與義。故應取果亦</a><a name="0437c24" id="0437c24">通過去。無如是事。入二定心。唯現在時。能取</a><a name="0437c25" id="0437c25">二定及出心果。然由二定是正所求。必應先</a><a name="0437c26" id="0437c26">起。由此為障。令出定心非於入心無間即起。</a><a name="0437c27" id="0437c27">此義於後當更分別。故上所言。此因取果。無</a><a name="0437c28" id="0437c28">非現在。又非不取而有與義。其理極成。然毘</a><a name="0437c29" id="0437c29">婆沙。有如是說。其能作因。取果與果。俱通過<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290437b.htm'><img src='up.gif' border=0></a>
<a href='T290438a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>