<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0657a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷20)</font> 非問分煩惱品第十一之一 <font face='Arial'>T28, p0657a</h2></font><hr>
<span class='old'>
</a><a name="0656c28" id="0656c28">其中眾生。不增不減。常聚不散。我以此智。我</a><a name="0656c29" id="0656c29">及世間是常。此實餘虛妄。此是三見。諸沙門</span><a name="0657a01" id="0657a01">婆羅門。因此於本劫本見。計我及世間是常。</a><a name="0657a02" id="0657a02">於四見中無有能過。或有沙門婆羅門。有捷</a><a name="0657a03" id="0657a03">疾相智。善能觀察。以捷疾相智方便觀察。謂</a><a name="0657a04" id="0657a04">為審諦。以己所見。以己辯才。作是說言。我及</a><a name="0657a05" id="0657a05">世間是常。此實餘虛妄。此是四見。諸沙門婆</a><a name="0657a06" id="0657a06">羅門。因此於本劫本見。計我及世間是常。於</a><a name="0657a07" id="0657a07">四見中無有能過。此沙門婆羅門。於本劫本</a><a name="0657a08" id="0657a08">見。計我及世間是常。如是一切盡入四見中。</a><a name="0657a09" id="0657a09">我及世間是常。於此四見中無有能過。唯有</a><a name="0657a10" id="0657a10">如來。知是見處。如是持。如是執。亦知報應。</a><a name="0657a11" id="0657a11">如來所知。又復過是。雖知不著。以不著則得</a><a name="0657a12" id="0657a12">寂滅。知愛集滅味過出要。以平等觀無餘解</a><a name="0657a13" id="0657a13">脫故名如來。是名餘甚深微妙大法光明。使</a><a name="0657a14" id="0657a14">賢聖弟子。真實平等讚歎如來</a><a name="0657a15" id="0657a15"><p>復有餘甚深微妙大法光明。使賢聖弟子。真</a><a name="0657a16" id="0657a16">實平等讚歎如來。何等法是。諸沙門婆羅門。</a><a name="0657a17" id="0657a17">於本劫本見起論言。我及世間。亦常亦無常。</a><a name="0657a18" id="0657a18">諸沙門婆羅門。因此於本劫本見。計我及世</a><a name="0657a19" id="0657a19">間。半常半無常。於四見中無有能過。或有</a><a name="0657a20" id="0657a20">是時。此劫始成。有餘眾生。福盡命盡行盡。</a><a name="0657a21" id="0657a21">從光音命終。生空梵宮中。便於彼處。生愛著</a><a name="0657a22" id="0657a22">心。復願餘眾生共生此處。此眾生。既生愛著</a><a name="0657a23" id="0657a23">願已。復有餘眾生。命行福盡。於光音命終。</a><a name="0657a24" id="0657a24">來生此空梵宮中。其先生眾生。便作是念我</a><a name="0657a25" id="0657a25">於此處。是梵大梵。我自然有。無能造我者。我</a><a name="0657a26" id="0657a26">盡知諸義。典千世界。於中自在最為尊貴。能</a><a name="0657a27" id="0657a27">為變化微妙第一。為眾生父。我獨先有。餘眾</a><a name="0657a28" id="0657a28">生後來。後來眾生我所化成。其後眾生。復作</a><a name="0657a29" id="0657a29">是念。彼是大梵。彼能自造無造彼者。盡知諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280656c.htm'><img src='up.gif' border=0></a>
<a href='T280657b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>