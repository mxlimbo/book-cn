<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0361b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷70)</font> 結蘊第二中有情納息第三之一 <font face='Arial'>T27, p0361b</h2></font><hr>
<span class='old'>
</a><a name="0361a28" id="0361a28">時故轉生驢中。牛於夏時欲心增盛餘時</a><a name="0361a29" id="0361a29">不爾。野牛恒時欲心增盛。應生牛中者以</span><a name="0361b01" id="0361b01">非時故轉生野牛中。狗於秋時欲心增盛</a><a name="0361b02" id="0361b02">餘時不爾。野干恒時欲心增盛。應生狗中</a><a name="0361b03" id="0361b03">者以非時故轉生野干中。熊於冬時欲心</a><a name="0361b04" id="0361b04">增盛餘時不爾。羆一切時欲心增盛。應生</a><a name="0361b05" id="0361b05">熊中者以非時故轉生羆中。雖彼形相與</a><a name="0361b06" id="0361b06">餘相似而眾同分如本不轉。以諸中有不</a><a name="0361b07" id="0361b07">可轉故。如是中有住經少時。必往結生速</a><a name="0361b08" id="0361b08">求生故。尊者設摩達多說曰。中有極多住七</a><a name="0361b09" id="0361b09">七日。四十九日定結生故。尊者世友作如是</a><a name="0361b10" id="0361b10">說。中有極多住經七日。彼身羸劣不久住</a><a name="0361b11" id="0361b11">故。問若七日內生緣和合彼可結生。若爾所</a><a name="0361b12" id="0361b12">時生緣未合彼豈斷壞。答彼不斷壞。謂彼中</a><a name="0361b13" id="0361b13">有乃至生緣未和合位。數死數生無斷壞</a><a name="0361b14" id="0361b14">故。大德說曰。此無定限。謂彼生緣速和合</a><a name="0361b15" id="0361b15">者。此中有身即少時住。若彼生緣多時未合。</a><a name="0361b16" id="0361b16">此中有身即多時住。乃至緣合方得結生。故</a><a name="0361b17" id="0361b17">中有身住無定限。問中有形量大小云何。答</a><a name="0361b18" id="0361b18">欲界中有如五六歲小兒形量。色界中有如</a><a name="0361b19" id="0361b19">本有時形量圓滿。問若欲界中有如五六歲</a><a name="0361b20" id="0361b20">小兒形量。云何於父母起顛倒想生愛恚</a><a name="0361b21" id="0361b21">耶。答形量雖小而諸根猛利。如本有時能</a><a name="0361b22" id="0361b22">作諸事業。如壁等上畫老人形。其量雖小</a><a name="0361b23" id="0361b23">而有老相。問菩薩中有其量云何。答如住</a><a name="0361b24" id="0361b24">本有盛年時量。三十二相莊嚴其身。八十隨</a><a name="0361b25" id="0361b25">好式滯。身真金色圓光一尋。由此菩薩</a><a name="0361b26" id="0361b26">住中有時。照百俱胝四大洲等。如百千日</a><a name="0361b27" id="0361b27">一時俱照。梵音深妙令人樂聞。如美音鳥其</a><a name="0361b28" id="0361b28">聲清亮。智見無礙離諸雜染問菩薩中有若</a><a name="0361b29" id="0361b29">如是者法善現頌當云何通。如說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270361a.htm'><img src='up.gif' border=0></a>
<a href='T270361c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>