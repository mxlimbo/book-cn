<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0166a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷22)</font> 雜揵度無義品第七上 <font face='Arial'>T28, p0166a</h2></font><hr>
<span class='old'>
</a><a name="0165c28" id="0165c28">在十一地。無漏在九地。依者。依三界身初者</a><a name="0165c29" id="0165c29">依欲界。行者行十六行。亦行餘行。緣者緣一</span><a name="0166a01" id="0166a01">切法。念處者是四念處。智者與十智相應。定</a><a name="0166a02" id="0166a02">者與三定相應。根者與三根相應。謂喜樂捨</a><a name="0166a03" id="0166a03">根。世者。在三世。緣者。緣過去未來現在。亦</a><a name="0166a04" id="0166a04">緣非世法。善不善無記者。是善緣善。不善無</a><a name="0166a05" id="0166a05">記者。緣三種。三界繫者如先說。有漏是三界</a><a name="0166a06" id="0166a06">繫。無漏是不繫。緣三界繫及不繫者。緣三界</a><a name="0166a07" id="0166a07">繫。亦緣不繫。是學無學非學非無學者。是三</a><a name="0166a08" id="0166a08">種。緣學無學非學非無學者。三種盡緣。見道</a><a name="0166a09" id="0166a09">斷修道斷無斷者。是修道斷無斷。緣見道修</a><a name="0166a10" id="0166a10">道無斷者。緣三種。緣自身他身非身法者。緣</a><a name="0166a11" id="0166a11">三種。緣名緣義者。緣名緣義。問曰。為是意</a><a name="0166a12" id="0166a12">地。為是六識身。答曰。是意地非五識身。所</a><a name="0166a13" id="0166a13">以者何。五識身是生得法故。復有說者。是五</a><a name="0166a14" id="0166a14">識身。所以者何。一切善心。是聖種故。評曰。</a><a name="0166a15" id="0166a15">不應作是說。如前說者好。為是生得善。為是</a><a name="0166a16" id="0166a16">方便善。答曰。是方便善。非生得善。所以者何。</a><a name="0166a17" id="0166a17">一切聞思修善。皆為解脫。故是聖種。復有說</a><a name="0166a18" id="0166a18">者。是生得善。評曰。不應作是說。所以者何。</a><a name="0166a19" id="0166a19">乃至蟻子。有生得善。可是聖種耶。問曰。若是</a><a name="0166a20" id="0166a20">方便者。外道禪解脫勝處。一切處。為是聖種</a><a name="0166a21" id="0166a21">不耶。答曰不是。所以者何。如先說。聞思修善</a><a name="0166a22" id="0166a22">為解脫。故是聖種。外道不知足。為增長有及</a><a name="0166a23" id="0166a23">有具。故非聖種。問曰。一切善心中盡有少欲</a><a name="0166a24" id="0166a24">知足。所以者何。是對貪無貪善根故。何以說</a><a name="0166a25" id="0166a25">知足是聖種。不說少欲耶。答曰。或有說者。少</a><a name="0166a26" id="0166a26">欲猶是欲名。又是無所欲異名。若說少欲</a><a name="0166a27" id="0166a27">時。猶有所欲。不名無所欲。知足更無所欲。亦</a><a name="0166a28" id="0166a28">無異名。故說是聖種。復有說者。少欲於未得</a><a name="0166a29" id="0166a29">少欲於未來。知足者知足於已得知足於現<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280165c.htm'><img src='up.gif' border=0></a>
<a href='T280166b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>