<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0098c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷19)</font> 分別隨眠品第五之一 <font face='Arial'>T29, p0098c</h2></font><hr>
<span class='old'>
</a><a name="0098b28" id="0098b28">不能越自界地故。由此隨眠能為有本。</a><a name="0098b29" id="0098b29">故業因此有感有能。此略應知差別有六。</span><a name="0098c01" id="0098c01">謂貪瞋慢無明見疑。頌說亦言。意顯慢等亦</a><a name="0098c02" id="0098c02">由貪力於境隨增。由貪隨增義如後辯。及</a><a name="0098c03" id="0098c03">聲顯六體各不同。若諸隨眠體唯有六。何緣</a><a name="0098c04" id="0098c04">經說有七隨眠。頌曰</a><a name="0098c05" id="0098c05"><p class='lg'>　　六由貪異七　　　有貪上二界</a><br><a name="0098c06" id="0098c06">　　於內門轉故　　　為遮解脫想　</p></a><a name="0098c07" id="0098c07"><p>論曰。即前所說六隨眠中分貪為二。故經</a><a name="0098c08" id="0098c08">說七。何等為七。一欲貪隨眠。二瞋隨眠。三</a><a name="0098c09" id="0098c09">有貪隨眠。四慢隨眠。五無明隨眠。六見隨眠。</a><a name="0098c10" id="0098c10">七疑隨眠。欲貪隨眠依何義釋。為欲貪體</a><a name="0098c11" id="0098c11">即是隨眠。為是欲貪之隨眠義。於餘六義</a><a name="0098c12" id="0098c12">徵問亦爾。<span class='corr'>若</span>爾何失。二俱有過。若欲貪體</a><a name="0098c13" id="0098c13">即是隨眠。便違契經。如契經說。若有一類。</a><a name="0098c14" id="0098c14">非於多時為欲貪纏纏心而住。設心暫爾</a><a name="0098c15" id="0098c15">起欲貪纏尋如實知出離方便。彼由此故</a><a name="0098c16" id="0098c16">於欲貪纏能正遣除并隨眠斷。若是欲貪之</a><a name="0098c17" id="0098c17">隨眠義。隨眠應是心不相應。便違對法。如</a><a name="0098c18" id="0098c18">本論說。欲貪隨眠三根相應。毘婆沙師作如</a><a name="0098c19" id="0098c19">是說。欲貪等體即是隨眠。豈不違經。無違</a><a name="0098c20" id="0098c20">經失。并隨眠者并隨縛故。或經於得假說</a><a name="0098c21" id="0098c21">隨眠。如火等中立苦等想。阿毘達磨依實</a><a name="0098c22" id="0098c22">相說。即諸煩惱說名隨眠。由此隨眠是相</a><a name="0098c23" id="0098c23">應法。何理為證知定相應。以諸隨眠染惱</a><a name="0098c24" id="0098c24">心故。覆障心故。能違善故。謂隨眠力能染</a><a name="0098c25" id="0098c25">惱心。未生善不生。已生善退失。故隨眠體</a><a name="0098c26" id="0098c26">非不相應。若不相應能為此事。則諸善法應</a><a name="0098c27" id="0098c27">無起時。以不相應恒現前故。既諸善法容</a><a name="0098c28" id="0098c28">有起時。故知隨眠是相應法。此皆非證。所</a><a name="0098c29" id="0098c29">以者何。若許隨眠非相應者。不許上三事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290098b.htm'><img src='up.gif' border=0></a>
<a href='T290099a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>