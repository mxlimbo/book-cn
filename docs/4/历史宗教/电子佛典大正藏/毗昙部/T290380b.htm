<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0380b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷9)</font> 辯差別品第二之一 <font face='Arial'>T29, p0380b</h2></font><hr>
<span class='old'>
</a><a name="0380a28" id="0380a28">二。不苦不樂。唯立一根。已釋樂等諸受根</a><a name="0380a29" id="0380a29">體。三無漏根。今次應釋。不可一一別說其體。</span><a name="0380b01" id="0380b01">應就三道依九總立。意樂喜捨信等五根。此</a><a name="0380b02" id="0380b02">九三道中。即是三無漏。謂在見道。意等九法。</a><a name="0380b03" id="0380b03">即是未知當知根體。未知當知行相轉故。若</a><a name="0380b04" id="0380b04">在修道。意等九法。即是第二。已知根體。為</a><a name="0380b05" id="0380b05">欲斷除餘隨眠故。於已知境。數復了知。在無</a><a name="0380b06" id="0380b06">學道。意等九法。即是第三。具知根體。知已已</a><a name="0380b07" id="0380b07">知。故名為知。習知成性故。或能護知故。名為</a><a name="0380b08" id="0380b08">具知。九根相應。合成此事。故意等八。亦得此</a><a name="0380b09" id="0380b09">名。如是根名。雖二十二。而諸根體。但有十</a><a name="0380b10" id="0380b10">七。女男二根。身根攝故。三無漏根。九根攝</a><a name="0380b11" id="0380b11">故。如是已釋根體不同。當辯諸門義類差別。</a><a name="0380b12" id="0380b12">此二十二根中。幾有漏幾無漏。頌曰</a><a name="0380b13" id="0380b13"><p class='lg'>　　唯無漏後三　　　有色命憂苦</a><br><a name="0380b14" id="0380b14">　　當知唯有漏　　　通二餘九根　</p></a><a name="0380b15" id="0380b15"><p>論曰。次前所說。最後三根。體唯無漏。是無</a><a name="0380b16" id="0380b16">垢義。垢之與漏。名異體同。七有色根。命及憂</a><a name="0380b17" id="0380b17">苦。一向有漏。七有色者。眼耳鼻舌身女男根。</a><a name="0380b18" id="0380b18">色蘊攝故。九通二者。即前所說三無漏攝。意</a><a name="0380b19" id="0380b19">等九根。名為無漏。餘意等九。是名有漏。有餘</a><a name="0380b20" id="0380b20">師說。信等五根。亦唯無漏。契經唯說聖所有</a><a name="0380b21" id="0380b21">故。又世尊說。若全無此信等五根。我說彼住</a><a name="0380b22" id="0380b22">外異生品。此非誠證。依無漏根說此言故。云</a><a name="0380b23" id="0380b23">何知然。先依無漏信等五根。建立諸聖位差</a><a name="0380b24" id="0380b24">別已。說此言故。全無此者。此即此前所說。無</a><a name="0380b25" id="0380b25">漏信等根義。若不爾者。唯應說言無信等根。</a><a name="0380b26" id="0380b26">不應言此。或諸異生。略有二種。一內二外。內</a><a name="0380b27" id="0380b27">謂不斷善根。外謂善根已斷。依外異生。作如</a><a name="0380b28" id="0380b28">是說。若全無此信等五根。我說彼住外異生</a><a name="0380b29" id="0380b29">品。為有契經證信等五通有漏不。亦有。云何。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290380a.htm'><img src='up.gif' border=0></a>
<a href='T290380c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>