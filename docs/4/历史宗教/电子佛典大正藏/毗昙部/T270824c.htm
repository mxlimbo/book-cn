<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0824c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷163)</font> 定蘊第七中緣納息第二之一 <font face='Arial'>T27, p0824c</h2></font><hr>
<span class='old'>
</a><a name="0824b28" id="0824b28">染污無覆無記法。有法具有四修。謂善有漏</a><a name="0824b29" id="0824b29">法。有法俱無四修。謂無為法。問何故名修。</span><a name="0824c01" id="0824c01">答遍修故名修。數習故名修。熏故名修。學</a><a name="0824c02" id="0824c02">故名修。令光淨故名修。應知此中現在</a><a name="0824c03" id="0824c03">習修所顯。未來得修所顯。復次現在習故名</a><a name="0824c04" id="0824c04">修。未來得故名修。復次現在受用故名修。</a><a name="0824c05" id="0824c05">未來引發故名修。復次現在辦事故名修。未</a><a name="0824c06" id="0824c06">來與欲故名修。復次現在身中故名修。未</a><a name="0824c07" id="0824c07">來得自在故名修。復次現在現前故名修。</a><a name="0824c08" id="0824c08">未來成就故名修。問何故已得善法現在前</a><a name="0824c09" id="0824c09">時不修未來耶。答已衰歇故。已受用故。已</a><a name="0824c10" id="0824c10">作事故。已與果故。復次已修故。已息故。勢用</a><a name="0824c11" id="0824c11">減故。復次已得法現前受用時。唯有漸盡</a><a name="0824c12" id="0824c12">更無餘勢。云何能修未來。如人受用先所</a><a name="0824c13" id="0824c13">積財。唯有漸減更無增益。復次作功用</a><a name="0824c14" id="0824c14">起者能修未來。非起曾得法。須作功用</a><a name="0824c15" id="0824c15">故不修未來。復次若已得法現在前。復能</a><a name="0824c16" id="0824c16">修未來者。則佛般涅槃時。現起一切靜慮</a><a name="0824c17" id="0824c17">解脫等持等至。爾時亦應更修未來。如此</a><a name="0824c18" id="0824c18">則盡智時。應不具得一切功德。云何得名</a><a name="0824c19" id="0824c19">所作究竟。勿有此過故已得法現在前時。</a><a name="0824c20" id="0824c20">不修未來諸餘功德。若修淨初靜慮。彼亦</a><a name="0824c21" id="0824c21">修無漏耶。設修無漏初靜慮。彼亦修淨耶。</a><a name="0824c22" id="0824c22">答應作四句。有修淨初靜慮。非無漏。謂已</a><a name="0824c23" id="0824c23">得淨初靜慮現在前。若未得淨初靜慮現在</a><a name="0824c24" id="0824c24">前。而不修無漏。若未得非初靜慮世俗智</a><a name="0824c25" id="0824c25">現在前。而修淨初靜慮非無漏。已得淨初</a><a name="0824c26" id="0824c26">靜慮現在前者。謂異生及聖者。或學或無學。</a><a name="0824c27" id="0824c27">或聲聞。或獨覺。或如來。或為現法樂住故。</a><a name="0824c28" id="0824c28">或為觀本所作故。或為遊戲功德故。或為</a><a name="0824c29" id="0824c29">受用聖財故。起曾得世俗初靜慮現在前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270824b.htm'><img src='up.gif' border=0></a>
<a href='T270825a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>