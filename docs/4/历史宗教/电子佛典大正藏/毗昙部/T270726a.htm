<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0726a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷141)</font> 大種蘊第五中執受納息第四之一 <font face='Arial'>T27, p0726a</h2></font><hr>
<span class='old'>
</a><a name="0725c28" id="0725c28">慮。迴向於捨者。謂第四靜慮</a><a name="0725c29" id="0725c29"><p>如契經說苾芻當知。何等名壽。謂四神足。</span><a name="0726a01" id="0726a01">問何故神足說名為壽。答由此為依壽不</a><a name="0726a02" id="0726a02">斷故。謂在定位壽必無斷。有說。依此離壽</a><a name="0726a03" id="0726a03">災故。謂在定位遠離壽災。有說。依此壽自</a><a name="0726a04" id="0726a04">在故。如契經說。若有苾芻苾芻尼等。於四</a><a name="0726a05" id="0726a05">神足若習若修若多修習。彼若希求住壽一</a><a name="0726a06" id="0726a06">劫或一劫餘。隨意自在。由此故說神足為</a><a name="0726a07" id="0726a07">壽</a><a name="0726a08" id="0726a08"><p>如契經說。有一梵志。來詣具壽阿難陀所。</a><a name="0726a09" id="0726a09">種種愛語歡喜問訊。已退坐一面。問阿難</a><a name="0726a10" id="0726a10">曰。何故於沙門喬答摩所勤修梵行。問何</a><a name="0726a11" id="0726a11">故梵志作是問耶。答彼是阿難昔時朋友。委</a><a name="0726a12" id="0726a12">知尊者是愛行人。於五欲中先恒耽著故。來</a><a name="0726a13" id="0726a13">試驗為求愛斷而修梵行。為求勝欲修</a><a name="0726a14" id="0726a14">梵行耶故作斯問。阿難答言。我為愛斷故</a><a name="0726a15" id="0726a15">在佛所勤修梵行。問勤修梵行。斷七隨眠。</a><a name="0726a16" id="0726a16">何故但言我為愛斷。答尊者慶喜。亦知梵志</a><a name="0726a17" id="0726a17">是愛行人耽著諸欲。為汲引故。意云若汝</a><a name="0726a18" id="0726a18">為愛所纏欲求離者。宜捨家法來世尊</a><a name="0726a19" id="0726a19">所。隨我勤修清淨梵行。故方便答我為愛</a><a name="0726a20" id="0726a20">斷。婆羅門曰。沙門喬答摩實有道跡能斷</a><a name="0726a21" id="0726a21">愛不。阿難陀曰。實有勿疑。汝若來修定能</a><a name="0726a22" id="0726a22">斷愛。梵志請曰。願為說之令我心開必當</a><a name="0726a23" id="0726a23">依命。尊者告曰。惟我世尊。如實知見說四</a><a name="0726a24" id="0726a24">神足。依之修習速離愛纏。問若有能於四</a><a name="0726a25" id="0726a25">念住等。三十七種菩提分法。隨一修習皆能</a><a name="0726a26" id="0726a26">斷愛。何故但言修四神足。答此是愛結近對</a><a name="0726a27" id="0726a27">治故。謂有愛者馳散諸緣。等持能為彼近對</a><a name="0726a28" id="0726a28">治。梵志復曰。如仁所言神足無邊修何能</a><a name="0726a29" id="0726a29">盡。問梵志何故作是語耶。答梵志意言。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270725c.htm'><img src='up.gif' border=0></a>
<a href='T270726b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>