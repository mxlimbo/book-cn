<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0874a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷1)</font> 界品第一 <font face='Arial'>T28, p0874a</h2></font><hr>
<span class='old'>
</a><a name="0873c27" id="0873c27">等生二。身舌生一。如佛世尊雖說種種界。悉</a><a name="0873c28" id="0873c28">入十八界中。今當次第說</span><a name="0874a01" id="0874a01"><p class='lg'>　　若有諸餘界　　　世尊契經說</a><br><a name="0874a02" id="0874a02">　　各隨其自性　　　悉入十八界　</p></a><a name="0874a03" id="0874a03"><p>若世尊說餘界悉入十八界中。以三事故。依</a><a name="0874a04" id="0874a04">故。依者故。緣故。如世尊說。憍尸迦。世有種</a><a name="0874a05" id="0874a05">種界。謂諸見以界名說。彼悉入法界中。若彼</a><a name="0874a06" id="0874a06">說六十二界。如多界經說及餘契經。以界名</a><a name="0874a07" id="0874a07">說者。各隨其義入十八界中。問界入陰何差</a><a name="0874a08" id="0874a08">別。答</a><a name="0874a09" id="0874a09"><p class='lg'>　　界說一切法　　　彼即十二入</a><br><a name="0874a10" id="0874a10">　　除三無為法　　　餘則說五陰　</p></a><a name="0874a11" id="0874a11"><p>一切法說十八界。以不離依故。依者故緣</a><a name="0874a12" id="0874a12">故。彼一切法即說十二入。七心界為意入。此</a><a name="0874a13" id="0874a13">即義差別。除三無為餘法說五陰。積聚勢故。</a><a name="0874a14" id="0874a14">問若一切法說界。界即是入。除三無為說陰。</a><a name="0874a15" id="0874a15">何故世尊三種說。答</a><a name="0874a16" id="0874a16"><p class='lg'>　　牟尼觀眾生　　　欲解根不同</a><br><a name="0874a17" id="0874a17">　　性行愚差別　　　故說陰界入　</p></a><a name="0874a18" id="0874a18"><p>眾生三種欲解。廣略中。廣者為說界。中者為</a><a name="0874a19" id="0874a19">說入。略者為說陰。軟中上根亦如是。恃性憍</a><a name="0874a20" id="0874a20">逸為說界。性義是界義。恃財憍逸為說入。輸</a><a name="0874a21" id="0874a21">門義是入義。恃命憍逸為說陰。以陰死法故。</a><a name="0874a22" id="0874a22">始行者為說界。少行者為說入。已行者為說</a><a name="0874a23" id="0874a23">陰。愚於色心為說界。愚於色為說入。愚於</a><a name="0874a24" id="0874a24">心法為說陰。問陰入界有何義。答</a><a name="0874a25" id="0874a25"><p class='lg'>　　聚積是陰義　　　輸門義說入</a><br><a name="0874a26" id="0874a26">　　種性義說界　　　是三種差別　</p></a><a name="0874a27" id="0874a27"><p>十一種無量色等。總說色陰。如庫藏如軍眾。</a><a name="0874a28" id="0874a28">譬如四種軍其類各別名為軍眾。色亦如是。</a><a name="0874a29" id="0874a29">雖有十一同一色相名為色陰。如阿毘曇說。</a><a name="0874a30" id="0874a30">善觀色陰者。一極微攝一界一入一陰少分。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280873c.htm'><img src='up.gif' border=0></a>
<a href='T280874b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>