<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0627a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷120)</font> 業蘊第四中害生納息第三之一 <font face='Arial'>T27, p0627a</h2></font><hr>
<span class='old'>
</a><a name="0626c28" id="0626c28">世羅。大者名世羅。又如毘舍佉母生三十</a><a name="0626c29" id="0626c29">二卵。般遮羅王妃生五百卵等。人胎生者</span><a name="0627a01" id="0627a01">如今世人。濕生者。如曼馱多遮盧。鄔波遮</a><a name="0627a02" id="0627a02">盧。鴿鬘菴羅衛等。人化生者。如劫初人。四</a><a name="0627a03" id="0627a03">生有情皆受生已。容得聖法。得聖法已。</a><a name="0627a04" id="0627a04">必更不受卵濕二生。問何故爾耶。答卵濕</a><a name="0627a05" id="0627a05">二生性多愚昧。聖者聰慧故不受彼生。有</a><a name="0627a06" id="0627a06">說。濕卵二生法爾與聖性相違故。聖者不</a><a name="0627a07" id="0627a07">受。有餘師說。彼二生類多惡意樂多害意</a><a name="0627a08" id="0627a08">樂。聖者不爾。意樂唯善。有說。彼二生類多</a><a name="0627a09" id="0627a09">行惡戒沈溺苦海。聖者已得聖所愛戒堅</a><a name="0627a10" id="0627a10">固浮囊能越度彼。有說。卵濕二生是傍生</a><a name="0627a11" id="0627a11">類。聖者已得彼非擇滅。有說。卵濕二生多</a><a name="0627a12" id="0627a12">相迫迮。聖者不爾。多寬太業。由如此義</a><a name="0627a13" id="0627a13">聖者不受彼二生類。有餘師說。聖樂獨處</a><a name="0627a14" id="0627a14">厭怖重生。而濕生者類多繁雜。諸卵生者類</a><a name="0627a15" id="0627a15">經再生。謂出母胎及出卵[<a href='javascript:showpic("images/016693.gif")'>穀-禾+卵</a>]。故世間說梵</a><a name="0627a16" id="0627a16">志沙門。鳥名再生。象名再飲。是以聖者不</a><a name="0627a17" id="0627a17">受彼生。有餘師說。卵濕二生多無依怙。聖</a><a name="0627a18" id="0627a18">者成就勝依怙法故不受彼生。由此有如</a><a name="0627a19" id="0627a19">是說。若菴羅衛有勝依怙則不應為摩</a><a name="0627a20" id="0627a20">健地迦之所陵辱。尊者妙音說曰。父所生</a><a name="0627a21" id="0627a21">趣子還生中。此說意言。如近佛地諸大菩</a><a name="0627a22" id="0627a22">薩。是眾聖之父。彼定不受卵濕二生。得果</a><a name="0627a23" id="0627a23">聖子亦復如是。由此所說諸因緣故。聖必</a><a name="0627a24" id="0627a24">不受卵濕二生</a><a name="0627a25" id="0627a25"><p>問如是四生何者最廣。有作是說。卵生最</a><a name="0627a26" id="0627a26">廣如聞。外國諸山谷中。隨所在處卵皆充</a><a name="0627a27" id="0627a27">滿。象等踐蹋都不覺知。有餘師言。胎生最</a><a name="0627a28" id="0627a28">廣。如聞。外國有一蝦蟆生七畦子。一魚遊</a><a name="0627a29" id="0627a29">歷七陂池中生子充滿。有餘師說。濕生最<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270626c.htm'><img src='up.gif' border=0></a>
<a href='T270627b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>