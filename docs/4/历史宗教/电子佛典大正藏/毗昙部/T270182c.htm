<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0182c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷35)</font> 雜蘊第一中無慚愧納息第五之一 <font face='Arial'>T27, p0182c</h2></font><hr>
<span class='old'>
</a><a name="0182b29" id="0182b29">性。謂由邪見善根斷故。或有說者。以斷善</a><a name="0182b30" id="0182b30">時諸煩惱纏為自性。謂由彼力善根斷故。</span><a name="0182c01" id="0182c01">復有說者。以一切法為自性。謂斷善根時</a><a name="0182c02" id="0182c02">一切法皆隨順故。譬喻者言。無實自性。謂彼</a><a name="0182c03" id="0182c03">相續先有善根。今時斷滅有何自性。所引現</a><a name="0182c04" id="0182c04">喻如頂中說。評曰應作是說。諸善根斷以</a><a name="0182c05" id="0182c05">不成就為自性。是無覆無記心不相應行蘊</a><a name="0182c06" id="0182c06">所攝。此即說在復有所餘如是類法不相應</a><a name="0182c07" id="0182c07">中。問何界趣處能斷善根。答在欲界。非色</a><a name="0182c08" id="0182c08">無色界。人趣非餘趣。三洲除北洲。尊者瞿</a><a name="0182c09" id="0182c09">沙伐摩說曰。唯贍部洲能斷善根。以此洲</a><a name="0182c10" id="0182c10">人於善惡業所作猛利非餘洲故。問若爾</a><a name="0182c11" id="0182c11">根蘊所說當云何通。如說贍部洲人極多成</a><a name="0182c12" id="0182c12">就十九根。極少成就八根。如贍部洲。東勝</a><a name="0182c13" id="0182c13">身洲西牛貨洲亦爾。答彼文應說東西洲人</a><a name="0182c14" id="0182c14">極多成就十九根極少成就十三根。而不</a><a name="0182c15" id="0182c15">作是說者應知是誦者錯謬。評曰彼不應</a><a name="0182c16" id="0182c16">作是說。一切所誦皆無異故。三洲所作皆猛</a><a name="0182c17" id="0182c17">利故應知前說於理為善。問何等補特伽羅</a><a name="0182c18" id="0182c18">能斷善根。答唯見行者能斷善根。非愛行</a><a name="0182c19" id="0182c19">者。以見行者意樂堅固於善惡業所作猛</a><a name="0182c20" id="0182c20">利。愛行輕動於染淨品俱不猛故。於見行</a><a name="0182c21" id="0182c21">中男子女人俱能斷善。尊者瞿沙伐摩說曰。</a><a name="0182c22" id="0182c22">唯男子能斷善根以志性強故。如施設論</a><a name="0182c23" id="0182c23">說。男子造業勝非女人。男子練根勝非女</a><a name="0182c24" id="0182c24">人。男子意樂勝非女人。故知女人不能斷</a><a name="0182c25" id="0182c25">善。問若爾根蘊所說復云何通。如說若成</a><a name="0182c26" id="0182c26">就女根定成就八根男根亦爾。答彼文應</a><a name="0182c27" id="0182c27">說若成就女根定成就十三根。若成就男</a><a name="0182c28" id="0182c28">根定成就八根。而不作是說者應知是誦</a><a name="0182c29" id="0182c29">者錯謬。評曰彼不應作是說一切所誦皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270182b.htm'><img src='up.gif' border=0></a>
<a href='T270183a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>