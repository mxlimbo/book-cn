<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0388b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷75)</font> 結蘊第二中十門納息第四之一 <font face='Arial'>T27, p0388b</h2></font><hr>
<span class='old'>
</a><a name="0388a28" id="0388a28">為一聚總名風界</a><a name="0388a29" id="0388a29"><p>問空界云何。答如契經說。有眼穴空。有耳</span><a name="0388b01" id="0388b01">穴空。有鼻穴空。有面門空。有咽喉空。有心</a><a name="0388b02" id="0388b02">中空有心邊空。有通飲食處空。有貯飲食</a><a name="0388b03" id="0388b03">處空。有棄飲食處空。有諸支節毛孔等空。</a><a name="0388b04" id="0388b04">是名空界。阿毘達磨作如是說。云何空界。</a><a name="0388b05" id="0388b05">謂鄰礙色。礙謂積聚即牆壁等有色。近此名</a><a name="0388b06" id="0388b06">鄰礙色。如牆壁間空。叢林間空。樹葉間空。窗</a><a name="0388b07" id="0388b07">牖間空。往來處空。指間等空。是名空界。有</a><a name="0388b08" id="0388b08">作是說此文應言云何空界謂鄰難除色。</a><a name="0388b09" id="0388b09">然色有二種。一者易除謂有情數。二者難除</a><a name="0388b10" id="0388b10">謂無情數。此空界色多近非情牆壁樹等。而</a><a name="0388b11" id="0388b11">施設故名鄰難除色。舊對法者及此國師。俱</a><a name="0388b12" id="0388b12">說空界處處皆有。謂骨肉筋脈皮血身分。晝</a><a name="0388b13" id="0388b13">夜明闇形顯等處皆有此色。問緣空界色</a><a name="0388b14" id="0388b14">眼識生不。有說緣此眼識不生。謂空界色</a><a name="0388b15" id="0388b15">雖眼識境而此眼識畢竟不生。復有說者。</a><a name="0388b16" id="0388b16">緣空界色眼識亦生。問若爾何故見不明</a><a name="0388b17" id="0388b17">了。答此空界色晝為明所覆。夜為闇所覆。</a><a name="0388b18" id="0388b18">故眼雖見而不明了</a><a name="0388b19" id="0388b19"><p>問虛空空界有何差別。答虛空非色空界是</a><a name="0388b20" id="0388b20">色。虛空無見空界有見。虛空無對空界有對。</a><a name="0388b21" id="0388b21">虛空無漏空界有漏。虛空無為空界有為。問</a><a name="0388b22" id="0388b22">若此虛空是無為者。契經所說當云何通。如</a><a name="0388b23" id="0388b23">契經說。世尊以手摩捫虛空告苾芻眾。豈</a><a name="0388b24" id="0388b24">佛以手摩捫無為而告弟子。答彼於空界</a><a name="0388b25" id="0388b25">說虛空聲。非謂虛空手可摩捫。餘經亦說。</a><a name="0388b26" id="0388b26">佛告苾芻。若有畫師或彼弟子持諸彩色</a><a name="0388b27" id="0388b27">來作是言。我能彩畫虛空。作種種文像有</a><a name="0388b28" id="0388b28">是事不。苾芻白佛無有是事。彼亦於空</a><a name="0388b29" id="0388b29">界說虛空聲又伽他說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270388a.htm'><img src='up.gif' border=0></a>
<a href='T270388c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>