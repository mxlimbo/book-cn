<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0369b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷71)</font> 結蘊第二中十門納息第四之一 <font face='Arial'>T27, p0369b</h2></font><hr>
<span class='old'>
</a><a name="0369a28" id="0369a28">嘗味界餘不能嘗。若一有情所覺觸界餘</a><a name="0369a29" id="0369a29">不能覺。問若一觸界二有情身各在一邊</span><a name="0369b01" id="0369b01">共所逼觸。豈非勝義如色界說。答如是觸</a><a name="0369b02" id="0369b02">界有多極微和集一處。二身逼觸各得一</a><a name="0369b03" id="0369b03">邊無共得者。故勝義理如眼界說。香味觸</a><a name="0369b04" id="0369b04">界准此應知。復有欲令亦嗅嘗覺他及非</a><a name="0369b05" id="0369b05">情諸香味觸。彼作是說。香味觸界若已受用</a><a name="0369b06" id="0369b06">及受用時。依世俗理如色界說。謂諸世間</a><a name="0369b07" id="0369b07">說共得故。依勝義理如眼界說。一所受用</a><a name="0369b08" id="0369b08">餘不得故。若未受用香味觸界。依勝義理</a><a name="0369b09" id="0369b09">亦有共得如色界說義。謂在未來當至</a><a name="0369b10" id="0369b10">現在。有多人等共得義故。若依前義應作</a><a name="0369b11" id="0369b11">是說。香味觸界依世俗理如色界說。依勝</a><a name="0369b12" id="0369b12">義理如眼界說。若依後義應作是說。香味</a><a name="0369b13" id="0369b13">觸界若已受用及受用時。依世俗理如色界</a><a name="0369b14" id="0369b14">說。依勝義理如眼界說。若未受用依勝義</a><a name="0369b15" id="0369b15">理。亦可得言如色界說。是故諸論皆作是</a><a name="0369b16" id="0369b16">說。如色界聲香味觸界亦爾。以香味觸可</a><a name="0369b17" id="0369b17">共得故</a><a name="0369b18" id="0369b18"><p>問眼識界云何。答眼及色為緣所生眼識是</a><a name="0369b19" id="0369b19">名眼識界。問眼識生時除自性餘一切法皆</a><a name="0369b20" id="0369b20">作緣。何故但眼色為緣。答此中且說增勝</a><a name="0369b21" id="0369b21">緣故。謂若法是眼識所依所緣者。此中說之</a><a name="0369b22" id="0369b22">眼。是眼識所依色是眼識所緣。是故偏說。餘</a><a name="0369b23" id="0369b23">法不爾。復次若法是眼識近增上緣者此中</a><a name="0369b24" id="0369b24">說之眼。及色與眼識作近增上緣。勝眼識</a><a name="0369b25" id="0369b25">上生住異滅。是故偏說。復次若法是眼識不</a><a name="0369b26" id="0369b26">共勝緣者此中說之眼。及色與眼識作不</a><a name="0369b27" id="0369b27">共勝緣。勝眼識生住異滅。是故偏說。問眼識</a><a name="0369b28" id="0369b28">亦以色為緣生。何故名眼識不名色識</a><a name="0369b29" id="0369b29">耶。答亦有經說此名色識。如說。色界為緣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270369a.htm'><img src='up.gif' border=0></a>
<a href='T270369c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>