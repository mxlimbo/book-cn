<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0464b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷90)</font> 結蘊第二中十門納息第四之一 <font face='Arial'>T27, p0464b</h2></font><hr>
<span class='old'>
</a><a name="0464a28" id="0464a28">離第二靜慮染。彼成就何地樂根。答彼成</a><a name="0464a29" id="0464a29">就第三靜慮染污樂根。若彼已離第二靜慮</span><a name="0464b01" id="0464b01">染。復得第三靜慮無染樂根。是故若生遍</a><a name="0464b02" id="0464b02">淨以下皆成就樂根。此遍淨言總顯自地</a><a name="0464b03" id="0464b03">舉後顯前。餘皆准此。問頗有聖者生在第</a><a name="0464b04" id="0464b04">四靜慮以上不成就樂根耶。有說亦有。謂</a><a name="0464b05" id="0464b05">已離第三靜慮染。依第二靜慮及下三地</a><a name="0464b06" id="0464b06">入正性離生。得不還果已不起後向。命終</a><a name="0464b07" id="0464b07">往生第四靜慮以上諸地。彼不成就樂根。</a><a name="0464b08" id="0464b08">評曰。彼不應作是說。若已離上地染依下</a><a name="0464b09" id="0464b09">地入正性離生者。彼得果已必起勝果道。</a><a name="0464b10" id="0464b10">修上地無漏得上地滅然後命終。如已離</a><a name="0464b11" id="0464b11">欲界三四品。或七八品染。入正性離生。彼得</a><a name="0464b12" id="0464b12">果已必起勝果道。修勝品無漏得勝品滅</a><a name="0464b13" id="0464b13">然後命終。問若已離第三靜慮染。依第二靜</a><a name="0464b14" id="0464b14">慮及下三地。信勝解練根作見至。彼不起</a><a name="0464b15" id="0464b15">後向命終往生第四靜慮以上諸地。彼成就</a><a name="0464b16" id="0464b16">何樂根。答彼於上地若得自在當練根時。</a><a name="0464b17" id="0464b17">亦能修上無漏樂根。設於上地不得自在。</a><a name="0464b18" id="0464b18">彼得果已亦必起勝果道修上無漏然後命</a><a name="0464b19" id="0464b19">終是故聖者生遍淨上。決定成就無漏樂根。</a><a name="0464b20" id="0464b20">成就喜根准此應說。苦根欲界成就。色無</a><a name="0464b21" id="0464b21">色界不成就者。欲界有情乃至佛亦成就苦</a><a name="0464b22" id="0464b22">根。違境逼時不由分別而生苦故。色無色</a><a name="0464b23" id="0464b23">界無苦根者。由勝定力所滋潤故。無違</a><a name="0464b24" id="0464b24">境故。無有不善業煩惱故。又色無色是勝</a><a name="0464b25" id="0464b25">界故。謂劣界中勝身亦有苦受。如欲界聲聞</a><a name="0464b26" id="0464b26">及獨覺大覺。若勝界中劣身亦無苦受。如色</a><a name="0464b27" id="0464b27">無色界異生。如有災秋時嘉苗。亦遭蟲食</a><a name="0464b28" id="0464b28">等事。無災秋時穢草亦無蟲食等事。憂根未</a><a name="0464b29" id="0464b29">離欲染成就。已離欲染不成就者。憂根必由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270464a.htm'><img src='up.gif' border=0></a>
<a href='T270464c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>