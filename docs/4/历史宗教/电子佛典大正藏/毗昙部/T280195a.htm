<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0195a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷26)</font> 使揵度不善品第一之二 <font face='Arial'>T28, p0195a</h2></font><hr>
<span class='old'>
</a><a name="0194c28" id="0194c28">瞿沙說曰。佛知此五蓋。乃至障眾生聖道及</a><a name="0194c29" id="0194c29">聖道方便善根非餘煩惱。復次此蓋亦障因</span><a name="0195a01" id="0195a01">時。亦障果時。因時障者。五蓋一一蓋現在前</a><a name="0195a02" id="0195a02">時。則不得生有漏善心及不隱沒無記心。何</a><a name="0195a03" id="0195a03">況聖道及聖道方便善根。果時障者。以五蓋</a><a name="0195a04" id="0195a04">果故。生惡趣中。則障一切諸善功德。復次此</a><a name="0195a05" id="0195a05">五蓋欲界眾生數行。數行時微細。欲界所有</a><a name="0195a06" id="0195a06">眾生。行慢者甚少。如生地獄中。能起是慢。我</a><a name="0195a07" id="0195a07">受苦勝他耶。畜生中。如蝦蟆等以愚癡。故不</a><a name="0195a08" id="0195a08">能起諸見。是故尊者瞿沙作如是說。一切煩</a><a name="0195a09" id="0195a09">惱。盡障聖道。與聖道相違。但五蓋數行。數</a><a name="0195a10" id="0195a10">行時微細。世尊立蓋。復次此蓋為定及為定</a><a name="0195a11" id="0195a11">果。而作留難。復次此蓋障三界離欲法。障九</a><a name="0195a12" id="0195a12">斷知無漏果。障四沙門果。復次欲愛蓋。遠離</a><a name="0195a13" id="0195a13">欲愛寂滅法。恚蓋遠離恚寂滅法。睡眠蓋遠</a><a name="0195a14" id="0195a14">離慧法。掉悔蓋遠離定法。遠離欲愛恚寂滅</a><a name="0195a15" id="0195a15">定慧故。令疑箭在心中生。為有善惡業報。為</a><a name="0195a16" id="0195a16">無耶。復次愛恚壞於戒身。睡眠壞於慧身。掉</a><a name="0195a17" id="0195a17">悔壞於定身。壞三種身故。疑心猶豫。為有善</a><a name="0195a18" id="0195a18">惡業報不耶。如壞三戒。害三戒亦如是。如三</a><a name="0195a19" id="0195a19">戒三修三淨亦如是。復次此現門現略現始</a><a name="0195a20" id="0195a20">入。此諸煩惱。或一種斷。或四種斷。或五種</a><a name="0195a21" id="0195a21">斷。若說悔。當知已說一種斷者。若說疑。當知</a><a name="0195a22" id="0195a22">已說四種斷者。若說餘者。當知已說五種斷</a><a name="0195a23" id="0195a23">者。復次此諸煩惱。或見道斷。或修道斷。或</a><a name="0195a24" id="0195a24">見道修道斷。若說疑。當知已說見道斷者。若</a><a name="0195a25" id="0195a25">說悔。當知已說修道斷者。若說餘。當知已說</a><a name="0195a26" id="0195a26">見道修道斷者。問曰。蓋名有五。體有幾耶。答</a><a name="0195a27" id="0195a27">曰。名有五體有七。欲愛蓋。名有一體有一。恚</a><a name="0195a28" id="0195a28">蓋疑蓋亦如是。睡眠蓋。名有一體有二。掉悔</a><a name="0195a29" id="0195a29">亦爾。是為五蓋名有五體有七。如名體數體。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280194c.htm'><img src='up.gif' border=0></a>
<a href='T280195b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>