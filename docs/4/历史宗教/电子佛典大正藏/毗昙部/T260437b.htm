<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0437b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷17)</font> 七法品第八之一 <font face='Arial'>T26, p0437b</h2></font><hr>
<span class='old'>
</a><a name="0437a28" id="0437a28">知時者。謂不了知是時非時。謂此時應修止</a><a name="0437a29" id="0437a29">相。此時應修舉相。此時應修捨相等。是名不</span><a name="0437b01" id="0437b01">知時。不知量者。謂不了知種種分量。謂所飲</a><a name="0437b02" id="0437b02">所食所嘗所噉。若行若住若坐若臥。若睡</a><a name="0437b03" id="0437b03">若覺若語若默。若解勞悶等所有分量。是名</a><a name="0437b04" id="0437b04">不知量。不自知者。謂不了知自德多少。謂自</a><a name="0437b05" id="0437b05">所有若信若戒。若聞若捨若慧若教。若證若</a><a name="0437b06" id="0437b06">念若族姓若辯才等。是名不自知。不知眾者。</a><a name="0437b07" id="0437b07">謂不了知眾會勝劣。謂此是剎帝利眾。此是</a><a name="0437b08" id="0437b08">婆羅門眾。此是長者眾。此是居士眾。此是</a><a name="0437b09" id="0437b09">沙門眾。此是外道眾。我於此中應如是行。</a><a name="0437b10" id="0437b10">應如是住。應如是坐。應如是語。應如是默</a><a name="0437b11" id="0437b11">等。是名不知眾。不知補特伽羅有勝有劣</a><a name="0437b12" id="0437b12">者。謂不了知補特伽羅德行勝劣。謂如是</a><a name="0437b13" id="0437b13">如是補特伽羅。有如是如是德行或勝或劣。</a><a name="0437b14" id="0437b14">是名不知補特伽羅有勝有劣。如是七種名</a><a name="0437b15" id="0437b15">非妙法。問何緣是七名非妙法。答非妙謂非</a><a name="0437b16" id="0437b16">善士。此是彼法名非妙法。謂此諸法非善士</a><a name="0437b17" id="0437b17">邊可獲可得。此是彼士所有現有故。說是七</a><a name="0437b18" id="0437b18">名非妙法。復有七妙法者。云何為七。答一知</a><a name="0437b19" id="0437b19">法。二知義。三知時。四知量。五自知。六知眾。</a><a name="0437b20" id="0437b20">七知補特伽羅有勝有劣。知法者。謂正了知</a><a name="0437b21" id="0437b21">如來教法。謂契經應誦記說伽他自說因緣</a><a name="0437b22" id="0437b22">譬喻本事本生方廣希法論議。是名知法。知</a><a name="0437b23" id="0437b23">義者。謂正了知彼彼語義。謂如是如是語。有</a><a name="0437b24" id="0437b24">如是如是義。是名知義。知時者。謂正了知是</a><a name="0437b25" id="0437b25">時非時。謂此時應修止相。此時應修舉相。此</a><a name="0437b26" id="0437b26">時應修捨相等。是名知時。知量者。謂正了知</a><a name="0437b27" id="0437b27">種種分量。謂所飲所食所嘗所噉。若行若住</a><a name="0437b28" id="0437b28">若坐若臥。若睡若覺若語若默。若解勞悶等</a><a name="0437b29" id="0437b29">所有分量是名知量。自知者。謂正了知自德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260437a.htm'><img src='up.gif' border=0></a>
<a href='T260437c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>