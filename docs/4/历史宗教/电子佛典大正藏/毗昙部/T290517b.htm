<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0517b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷31)</font> 辯緣起品第三之一 <font face='Arial'>T29, p0517b</h2></font><hr>
<span class='old'>
</a><a name="0517a28" id="0517a28">三。於中皆無獄卒防守。大叫號叫及眾合三。</a><a name="0517a29" id="0517a29">少有獄卒。琰魔王使。時時往來。巡檢彼故。其</span><a name="0517b01" id="0517b01">餘皆為獄卒防守。有情無情。異類獄卒。防守</a><a name="0517b02" id="0517b02">治罰。罪有情故。火不焚燒。有情卒者。彼身別</a><a name="0517b03" id="0517b03">稟異大種故。或由業力所遮隔故。一切地獄</a><a name="0517b04" id="0517b04">身形皆豎。初同聖語。曾聞有以聖語告言。汝</a><a name="0517b05" id="0517b05">在人中。不觀欲過。又不承敬梵志沙門。是故</a><a name="0517b06" id="0517b06">於今。受斯劇苦。彼聞領解。生慚悔心。後不分</a><a name="0517b07" id="0517b07">明。苦所逼故。諸地獄器。安布如是。傍生所</a><a name="0517b08" id="0517b08">止。謂水陸空。生類顯形。無邊差別。其身行</a><a name="0517b09" id="0517b09">相。少豎多傍。如水邏剎娑及緊奈落等。雖</a><a name="0517b10" id="0517b10">傍生攝。而形豎行。本住海中。後流五趣。初同</a><a name="0517b11" id="0517b11">聖語。後漸乖訛。諸鬼本住。琰魔王國。從此展</a><a name="0517b12" id="0517b12">轉。散趣餘方。此贍部洲。南邊直下。深過五</a><a name="0517b13" id="0517b13">百踰繕那量。有琰魔王都。縱廣量亦爾。鬼有</a><a name="0517b14" id="0517b14">三種。謂無少多財。無財復三。謂炬鍼臭口。炬</a><a name="0517b15" id="0517b15">口鬼者。此鬼口中。常吐猛焰。熾然無絕。身如</a><a name="0517b16" id="0517b16">被燎多羅樹形。此受極慳所招苦果。鍼口鬼</a><a name="0517b17" id="0517b17">者。此鬼腹大量如山谷。口如鍼孔。雖見種種</a><a name="0517b18" id="0517b18">上妙飲食。不能受用。飢渴難忍。臭口鬼者。此</a><a name="0517b19" id="0517b19">鬼口中。恒出極惡腐爛臭氣。過於糞穢沸溢</a><a name="0517b20" id="0517b20">廁門。惡氣自熏。恒空歐逆。設遇飲食。亦不</a><a name="0517b21" id="0517b21">能受。飢渴所惱。狂叫亂奔。少財亦有三。謂鍼</a><a name="0517b22" id="0517b22">臭毛癭。鍼毛鬼者。此鬼身毛。堅剛銛利。不可</a><a name="0517b23" id="0517b23">附近。內鑽自體。外射他身。如鹿箭中毒。晞</a><a name="0517b24" id="0517b24">狂走。時逢不淨。少濟飢渴。臭毛鬼者。此鬼身</a><a name="0517b25" id="0517b25">毛。臭甚常穢。熏爛肌骨。蒸坌腸胃。衝喉變</a><a name="0517b26" id="0517b26">歐。荼毒難忍。攫體拔毛。傷裂皮膚。轉加劇</a><a name="0517b27" id="0517b27">苦。時逢不淨。少濟飢渴。言癭鬼者。謂此鬼</a><a name="0517b28" id="0517b28">咽。惡業力故。生於大癭。如大癰腫。熱晞酸</a><a name="0517b29" id="0517b29">疼。更相[<a href='javascript:showpic("images/001913.gif")'>利-禾+皮</a>][<a href='javascript:showpic("images/074644.gif")'>(ㄇ@人)/齊</a>]。臭膿涌出。爭共取食。少得充<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290517a.htm'><img src='up.gif' border=0></a>
<a href='T290517c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>