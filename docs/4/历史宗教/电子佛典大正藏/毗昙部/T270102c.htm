<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0102c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷20)</font> 雜蘊第一中智納息第二之一 <font face='Arial'>T27, p0102c</h2></font><hr>
<span class='old'>
</a><a name="0102b28" id="0102b28">是故。問何故欲界中不善業有五趣異熟果。</a><a name="0102b29" id="0102b29">善業不爾耶。答前來所說皆是此因。謂欲</span><a name="0102c01" id="0102c01">界中不善業勝。此中復有一不共因。謂欲</a><a name="0102c02" id="0102c02">界是不善田故。如有惡田嘉苗難殖穢</a><a name="0102c03" id="0102c03">草易生。欲界亦爾。善業難茂不善易生。故</a><a name="0102c04" id="0102c04">不善業於一趣全四趣少分受異熟果。善</a><a name="0102c05" id="0102c05">業唯於四趣少分受異熟果。有餘師說。善</a><a name="0102c06" id="0102c06">與不善互有勝事故不應責。謂不善業五</a><a name="0102c07" id="0102c07">趣受果不遍三界。善業遍於三界受果不</a><a name="0102c08" id="0102c08">遍五趣。俱勝事者。謂善惡業俱遍四生</a><a name="0102c09" id="0102c09">受異熟果。又俱能受五蘊異熟</a><a name="0102c10" id="0102c10"><p>如契經說。業是眼因。阿毘達磨說大種是眼</a><a name="0102c11" id="0102c11">因。即彼復說眼是眼因。問如是三說。豈不</a><a name="0102c12" id="0102c12">相違。答無相違失。謂依異熟因故。契經中</a><a name="0102c13" id="0102c13">說。業是眼因。依生因。依因住因持因養因故。</a><a name="0102c14" id="0102c14">阿毘達磨說大種是眼因。依同類因故。即</a><a name="0102c15" id="0102c15">彼復說眼是眼因。問若大種及眼亦是眼因。</a><a name="0102c16" id="0102c16">何故契經唯說業是眼因。答業是本故。如</a><a name="0102c17" id="0102c17">說。由業種種差別勢力。施設諸趣種種差</a><a name="0102c18" id="0102c18">別。乃至由根種種差別勢力。施設補特伽羅</a><a name="0102c19" id="0102c19">種種差別。復次業是有情差別因故。謂由</a><a name="0102c20" id="0102c20">業故有情好醜貴賤差別。復次業是七眾差</a><a name="0102c21" id="0102c21">別因故。謂由業故有苾芻等軌範差別。復</a><a name="0102c22" id="0102c22">次業能分別愛非愛果有差別故。復次業是</a><a name="0102c23" id="0102c23">愚智能表相故。復次業印眾生令差別故。</a><a name="0102c24" id="0102c24">復次諸根差別由業別故。如芽差別由</a><a name="0102c25" id="0102c25">種別故。復次諸有情類壽量增減進退興</a><a name="0102c26" id="0102c26">衰皆由業故。復次諸界諸趣諸生差別皆由</a><a name="0102c27" id="0102c27">業故。由如是等種種因緣。契經但說業是</a><a name="0102c28" id="0102c28">眼因</a><a name="0102c29" id="0102c29"><p>如契經說。於殺生罪數習廣布。當墮地獄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270102b.htm'><img src='up.gif' border=0></a>
<a href='T270103a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>