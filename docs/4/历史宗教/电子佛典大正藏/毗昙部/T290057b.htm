<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0057b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷11)</font> 分別世品第三之一 <font face='Arial'>T29, p0057b</h2></font><hr>
<span class='old'>
</a><a name="0057a28" id="0057a28">數是同。謂徑十二億三千四百半。周圍其邊</a><a name="0057a29" id="0057a29">數成三倍。謂周圍量成三十六億一萬三百</span><a name="0057b01" id="0057b01">五十踰繕那。頌曰</a><a name="0057b02" id="0057b02"><p class='lg'>　　蘇迷盧處中　　　次踰健達羅</a><br><a name="0057b03" id="0057b03">　　伊沙馱羅山　　　朅地洛迦山</a><br><a name="0057b04" id="0057b04">　　蘇達梨舍那　　　頞濕縛羯拏</a><br><a name="0057b05" id="0057b05">　　毘那怛迦山　　　尼民達羅山</a><br><a name="0057b06" id="0057b06">　　於大洲等外　　　有鐵輪圍山</a><br><a name="0057b07" id="0057b07">　　前七金所成　　　蘇迷盧四寶</a><br><a name="0057b08" id="0057b08">　　入水皆八萬　　　妙高出亦然</a><br><a name="0057b09" id="0057b09">　　餘八半半下　　　廣皆等高量　</p></a><a name="0057b10" id="0057b10"><p>論曰。於金輪上有九大山。妙高山王處中</a><a name="0057b11" id="0057b11">而住。餘八周匝繞妙高山。於八山中前七</a><a name="0057b12" id="0057b12">名內。第七山外有大洲等。此外復有鐵輪</a><a name="0057b13" id="0057b13">圍山。周匝如輪圍一世界。持雙等七唯金</a><a name="0057b14" id="0057b14">所成。妙高山王四寶為體。謂如次四面北東</a><a name="0057b15" id="0057b15">南西金銀吠琉璃頗胝迦寶。隨寶威德色</a><a name="0057b16" id="0057b16">顯於空。故贍部洲空似吠琉璃色。如是寶</a><a name="0057b17" id="0057b17">等從何而生。亦諸有情業增上力。復大雲起</a><a name="0057b18" id="0057b18">雨金輪上滴如車軸。積水奔濤。其水即為</a><a name="0057b19" id="0057b19">眾寶種藏。由具種種威德猛風鑽擊變生</a><a name="0057b20" id="0057b20">眾寶類等。如是變水生寶等時。因滅果生。</a><a name="0057b21" id="0057b21">體不俱有。非如數論轉變所成。數論云何</a><a name="0057b22" id="0057b22">執轉變義。謂執有法自性常存有餘法生</a><a name="0057b23" id="0057b23">有餘法滅。如是轉變何理相違。謂必無容</a><a name="0057b24" id="0057b24">有法常住可執別有法滅法生。誰言法外</a><a name="0057b25" id="0057b25">別有有法。唯即此法於轉變時異相所依</a><a name="0057b26" id="0057b26">名為有法。此亦非理。非理者何。即是此物</a><a name="0057b27" id="0057b27">而不如此。如是言義曾所未聞。如是變</a><a name="0057b28" id="0057b28">生金寶等已。復由業力引起別風。簡別寶</a><a name="0057b29" id="0057b29">等。攝令聚集成山成洲。分水甘鹹令別<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290057a.htm'><img src='up.gif' border=0></a>
<a href='T290057c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>