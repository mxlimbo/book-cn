<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0210b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷29)</font> 使揵度不善品第一之二 <font face='Arial'>T28, p0210b</h2></font><hr>
<span class='old'>
</a><a name="0210a28" id="0210a28">不能與自體作緣。不名不相應者。等相敬義。</a><a name="0210a29" id="0210a29">是相應義。所以者何。諸法相敬。莫過敬自體</span><a name="0210b01" id="0210b01">者。為止如是說者意亦明不亂相應法。是故</a><a name="0210b02" id="0210b02">為止他義欲顯己義。乃至廣說。此三結。幾樂</a><a name="0210b03" id="0210b03">根相應。幾苦根相應。幾喜根相應。幾憂根相</a><a name="0210b04" id="0210b04">應。幾捨根相應。問曰。何故但問與受相應。不</a><a name="0210b05" id="0210b05">問與餘數法耶。答曰。彼作經者意欲爾。乃至</a><a name="0210b06" id="0210b06">廣說。復次受不妨成就。或妨現前行。云何</a><a name="0210b07" id="0210b07">不妨成就。如一人成就五受。云何妨現前行。</a><a name="0210b08" id="0210b08">無有二受一時現前行。復次以受一體有諸</a><a name="0210b09" id="0210b09">根相故。復次以受於緣起輪中。猶如車轂法</a><a name="0210b10" id="0210b10">故。復次以受受入一切法故。復次若不問受。</a><a name="0210b11" id="0210b11">更問何耶。若問命等八根。彼一向是不相應</a><a name="0210b12" id="0210b12">法。若問三無漏根。信等五根。彼一向是善。若</a><a name="0210b13" id="0210b13">作是說。何不問意根者。以意根故。名相應法。</a><a name="0210b14" id="0210b14">如以心故。名心相應法。身見戒取。與三根相</a><a name="0210b15" id="0210b15">應。除苦根憂根。所以除苦根者。苦根在五識</a><a name="0210b16" id="0210b16">地。此是意地所以不與憂根相應者。憂根是</a><a name="0210b17" id="0210b17">憂慼行。此是欣踊行。總而言之。與三根相應。</a><a name="0210b18" id="0210b18">此在三界。在欲界初禪二禪者。與二根相應。</a><a name="0210b19" id="0210b19">謂喜根捨根。在第三禪。與二根相應。謂樂根</a><a name="0210b20" id="0210b20">捨根。在第四禪及四無色。與一根相應。謂捨</a><a name="0210b21" id="0210b21">根。是故總而言之。與三根相應。除苦根憂根。</a><a name="0210b22" id="0210b22">疑與四根相應。除苦根。不與苦根相應者。以</a><a name="0210b23" id="0210b23">苦根在五識地。總而言之。與四根相應。疑</a><a name="0210b24" id="0210b24">在三界。在欲界者。與二根相應。謂憂根捨根。</a><a name="0210b25" id="0210b25">若在初禪二禪者。與二根相應。謂喜根捨根。</a><a name="0210b26" id="0210b26">在第三禪者。與二根相應。謂樂根捨根。在第</a><a name="0210b27" id="0210b27">四禪及四無色。與一根相應。謂捨根。是故總</a><a name="0210b28" id="0210b28">而言之。與四根相應。問曰。何故欲界疑。不與</a><a name="0210b29" id="0210b29">喜根相應。初禪二禪。則與相應。答曰。欲界疑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280210a.htm'><img src='up.gif' border=0></a>
<a href='T280210c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>