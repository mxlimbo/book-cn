<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0135a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷18)</font> 雜揵度愛敬品第四 <font face='Arial'>T28, p0135a</h2></font><hr>
<span class='old'>
</a><a name="0134c28" id="0134c28">其見真諦處。言我是彼佛弟子</a><a name="0134c29" id="0134c29"><p>問曰。若歸趣法者。為歸趣自身諸陰滅。為歸</span><a name="0135a01" id="0135a01">趣他身諸陰滅。為歸趣自他身諸陰滅耶。若</a><a name="0135a02" id="0135a02">歸趣自身諸陰滅者。云何不是分歸趣耶。若</a><a name="0135a03" id="0135a03">歸趣餘者。云何救護義是歸趣義。答曰。若</a><a name="0135a04" id="0135a04">歸趣者。歸趣自身他身。問曰。若然者。云何救</a><a name="0135a05" id="0135a05">護義是歸趣義耶。答曰。雖於我無救護。而性</a><a name="0135a06" id="0135a06">是救護。是故救護義是歸趣義。問曰。若歸趣</a><a name="0135a07" id="0135a07">僧者。為歸趣一佛僧。為歸趣諸佛僧。若歸趣</a><a name="0135a08" id="0135a08">一佛僧者。云何不是分歸趣耶。若歸趣諸佛</a><a name="0135a09" id="0135a09">僧者。何以言歸趣一佛僧耶。此經復云何通。</a><a name="0135a10" id="0135a10">如說。佛告賈客。汝當歸趣未來世僧。評曰。應</a><a name="0135a11" id="0135a11">作是說。歸趣諸佛僧。問曰。若然者。何以言歸</a><a name="0135a12" id="0135a12">趣一佛僧耶。答曰。此文應作是說。歸趣諸佛</a><a name="0135a13" id="0135a13">僧。而不說者。若歸趣一佛僧。則為歸趣諸佛</a><a name="0135a14" id="0135a14">僧。此經云何通者。以現前無僧寶故。復有說</a><a name="0135a15" id="0135a15">者。以僧寶難得故。所以者何。有佛出世而無</a><a name="0135a16" id="0135a16">僧寶</a><a name="0135a17" id="0135a17"><p>問曰。何處有此歸趣耶。答曰。若與戒俱者。</a><a name="0135a18" id="0135a18">唯人中有。若不與戒俱。餘趣悉有。問曰。有</a><a name="0135a19" id="0135a19">受戒而不受歸趣者。是人為得戒不。答曰。或</a><a name="0135a20" id="0135a20">有說者。不得。所以者何。若欲受戒。應先受歸</a><a name="0135a21" id="0135a21">趣故。復有說者。若以自大慢心。而不歸趣者。</a><a name="0135a22" id="0135a22">是人不得戒。若人不知。為先受戒。為先受</a><a name="0135a23" id="0135a23">歸趣。若不受歸趣而受戒。是人得戒。而與</a><a name="0135a24" id="0135a24">戒者得罪</a><a name="0135a25" id="0135a25"><p>問曰。若不求歸趣。為得歸趣不耶。答曰。不</a><a name="0135a26" id="0135a26">得。問曰。若不得者。或有在母腹中初生小者。</a><a name="0135a27" id="0135a27">而亦受歸趣。此云何通。答曰。此為隨順戒故。</a><a name="0135a28" id="0135a28">此人本前生時。能施他人受戒具。若在腹中。</a><a name="0135a29" id="0135a29">若初生小時。父母為其受歸趣。後若長大作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280134c.htm'><img src='up.gif' border=0></a>
<a href='T280135b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>