<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0041b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷8)</font> 分別世品第三之一 <font face='Arial'>T29, p0041b</h2></font><hr>
<span class='old'>
</a><a name="0041a28" id="0041a28">空無邊處。二識無邊處。三無所有處。四</a><a name="0041a29" id="0041a29">非想非非想處。如是四種名無色界。此四</span><a name="0041b01" id="0041b01">非由處有上下。但由生故勝劣有殊。復如</a><a name="0041b02" id="0041b02">何知彼無方處。謂於是處得彼定者。命終</a><a name="0041b03" id="0041b03">即於是處生故。復從彼沒生欲色時。即於</a><a name="0041b04" id="0041b04">是處中有起故。如有色界一切有情要依色</a><a name="0041b05" id="0041b05">身心等相續。於無色界受生有情。以何為</a><a name="0041b06" id="0041b06">依心等相續。對法諸師說。彼心等依眾同分</a><a name="0041b07" id="0041b07">及與命根而得相續。若爾有色有情心等何</a><a name="0041b08" id="0041b08">不但依此二相續。有色界生此二劣故。無</a><a name="0041b09" id="0041b09">色此二因何故強。彼界二從勝定生故。由</a><a name="0041b10" id="0041b10">彼等至能伏色想。若爾於彼心等相續。但</a><a name="0041b11" id="0041b11">依勝定何用別依。又今應說。如有色界受</a><a name="0041b12" id="0041b12">生有情同分命根依色而轉。無色此二以何</a><a name="0041b13" id="0041b13">為依。此二更互相依而轉。有色此二何不相</a><a name="0041b14" id="0041b14">依。有色界生此二劣故。無色此二因何故強。</a><a name="0041b15" id="0041b15">彼界此二種從勝定生故。前說彼定能伏色</a><a name="0041b16" id="0041b16">想。是則還同心相續難。或心心所唯互相依</a><a name="0041b17" id="0041b17">故。經部師說。無色界心等相續無別有依。</a><a name="0041b18" id="0041b18">謂若有因未離色愛引起心等。所引心等</a><a name="0041b19" id="0041b19">與色俱生。依色而轉。若因於色已得離愛。</a><a name="0041b20" id="0041b20">厭背色故。所引心等非色俱生不依色轉。</a><a name="0041b21" id="0041b21">何故名為欲等三界。能持自相故名為界。</a><a name="0041b22" id="0041b22">或種族義如前已釋。欲所屬界說名欲界。色</a><a name="0041b23" id="0041b23">所屬界說名色界。略去中言故作是說。如</a><a name="0041b24" id="0041b24">胡椒飲如金剛環。於彼界中色非有故名</a><a name="0041b25" id="0041b25">為無色。所言色者。是變礙義。或示現義。彼</a><a name="0041b26" id="0041b26">體非色立無色名。非彼但用色無為體。無</a><a name="0041b27" id="0041b27">色所屬界說名無色界。略去中言喻如前</a><a name="0041b28" id="0041b28">說。又欲之界名為欲界。此界力能任持欲</a><a name="0041b29" id="0041b29">故。色無色界應知亦然。此中欲言為說何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290041a.htm'><img src='up.gif' border=0></a>
<a href='T290041c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>