<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0942c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷188)</font> 見蘊第八中念住納息第一之一 <font face='Arial'>T27, p0942c</h2></font><hr>
<span class='old'>
</a><a name="0942b28" id="0942b28">彼亦不恚恨心無憂慼。唯住正捨正念正</a><a name="0942b29" id="0942b29">知。是名第二念住。若有聖者善習此時乃</span><a name="0942c01" id="0942c01">應御眾。復次如來為弟子說法時起深憐</a><a name="0942c02" id="0942c02">愍。乃至此為利益安樂。若一分弟子眾恭敬</a><a name="0942c03" id="0942c03">屬耳乃至受學學處。一分弟子眾不恭敬</a><a name="0942c04" id="0942c04">不屬耳乃至亦不受學學處。如來爾時於</a><a name="0942c05" id="0942c05">敬受者亦不歡喜心不踊悅。於不敬受者</a><a name="0942c06" id="0942c06">亦不恚恨心無憂慼。唯住正捨正念正知。</a><a name="0942c07" id="0942c07">是名第三念住。若有聖者善習此時乃應</a><a name="0942c08" id="0942c08">御眾。問若爾者。但應有二念住。謂於敬</a><a name="0942c09" id="0942c09">受及於不敬受。云何說三種耶。答隨眾會</a><a name="0942c10" id="0942c10">有三故說三種。謂有眾會一切敬受。有眾</a><a name="0942c11" id="0942c11">會一切不敬受。有眾會一分敬受。一分不</a><a name="0942c12" id="0942c12">敬受。是故隨彼說三念住。問若爾。便應說</a><a name="0942c13" id="0942c13">七念住。謂前四及此三種。答此中三種則</a><a name="0942c14" id="0942c14">入前四。以俱是前雜緣外法念住所攝故。</a><a name="0942c15" id="0942c15">問佛說法時若皆敬受便應無三念住。若</a><a name="0942c16" id="0942c16">有不敬受者。將無世尊於非田非器雨正</a><a name="0942c17" id="0942c17">法雨。如是佛說法則為唐捐。答世尊為人</a><a name="0942c18" id="0942c18">說法欲令人解。若當人不解者亦有天能</a><a name="0942c19" id="0942c19">解之。如是念住有三。亦非佛唐捐說法。所</a><a name="0942c20" id="0942c20">以者何。以人不解故念住有三。天能解故</a><a name="0942c21" id="0942c21">不於非田非器而雨法雨。有說。佛說法時</a><a name="0942c22" id="0942c22">欲令彼彼有情得阿羅漢果。彼不得阿羅</a><a name="0942c23" id="0942c23">漢果而得不還果。故念住有三。亦非佛唐</a><a name="0942c24" id="0942c24">捐說法。所以者何。以不得阿羅漢果故。念</a><a name="0942c25" id="0942c25">住有三。以得不還果故。不唐捐說法。復次</a><a name="0942c26" id="0942c26">佛說法時欲令彼彼有情得不還果。彼不</a><a name="0942c27" id="0942c27">得不還果而得一來果。廣說如前。如是欲</a><a name="0942c28" id="0942c28">令得一來果。預流果。順決擇分善根。順解</a><a name="0942c29" id="0942c29">脫分善根順福分善根。展轉次第廣說亦爾。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270942b.htm'><img src='up.gif' border=0></a>
<a href='T270943a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>