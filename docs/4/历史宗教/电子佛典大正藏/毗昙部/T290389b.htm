<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0389b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷10)</font> 辯差別品第二之一 <font face='Arial'>T29, p0389b</h2></font><hr>
<span class='old'>
</a><a name="0389a28" id="0389a28">間亦於不仁孝子說為非子。故非有言。未為</a><a name="0389a29" id="0389a29">定證。於境無欲心必不生。故此定應是大地</span><a name="0389b01" id="0389b01">法。慧別有體。諸經說故。心了境時。必有簡</a><a name="0389b02" id="0389b02">擇。用微劣者。便不覺知。故慧定應是大地法。</a><a name="0389b03" id="0389b03">然上座說。慧於無明疑俱心品。相用無故。非</a><a name="0389b04" id="0389b04">大地法。所以者何。智與無智。猶豫決定。理不</a><a name="0389b05" id="0389b05">應俱。此說不然。邪見心品。與無明俱。理極成</a><a name="0389b06" id="0389b06">故。非無癡心可有邪見。故邪見品。定有無明。</a><a name="0389b07" id="0389b07">不共無明。相應心品。云何有慧。且許無智與</a><a name="0389b08" id="0389b08">智相應。其理成立。此既成立。不共無明。相應</a><a name="0389b09" id="0389b09">心品。亦應有慧。但微劣故。相不明了。由此類</a><a name="0389b10" id="0389b10">釋。亦與疑俱。若疑相應全無慧者。云何得有</a><a name="0389b11" id="0389b11">二品推尋。於二品中。差別簡擇。推尋理趣。乃</a><a name="0389b12" id="0389b12">成疑故。念體別有。亦如經說。心了境時。必有</a><a name="0389b13" id="0389b13">明記。亦由微劣。有不覺知。故念定應是大地</a><a name="0389b14" id="0389b14">法。然上座言。此念決定。非大地法。契經說有</a><a name="0389b15" id="0389b15">失念心故。失謂亡失。又見多於過去境上。</a><a name="0389b16" id="0389b16">施設念故。然於彼境。即智行相明記而轉。故</a><a name="0389b17" id="0389b17">無別念。此說不然。如前說故。非巧便念名為</a><a name="0389b18" id="0389b18">失念。如狂亂心名為失心。或念微劣。名為失</a><a name="0389b19" id="0389b19">念。如迷悶等。名失想思。既見多於過去境上。</a><a name="0389b20" id="0389b20">施設有念。便於現在所緣境上。有念極成。非</a><a name="0389b21" id="0389b21">於現境曾無明記。後於過去有憶念生。言於</a><a name="0389b22" id="0389b22">彼境。即智行相明記而轉。無別念者。理亦不</a><a name="0389b23" id="0389b23">然。覺察明記。行相別故。於境覺察重審名智。</a><a name="0389b24" id="0389b24">不忘失因。明記名念。故有說言。於所受境。令</a><a name="0389b25" id="0389b25">心不忘。明記為念。若執如是明記行相。即智</a><a name="0389b26" id="0389b26">行相。無別念者。受等亦應無別有體。謂亦可</a><a name="0389b27" id="0389b27">言。即智行相。領納而轉。無別有受。餘亦應</a><a name="0389b28" id="0389b28">然。即為非理。又彼唯許心所有三。智體亦無。</a><a name="0389b29" id="0389b29">何獨無念。說念即智。但有虛言。又阿笈摩。證<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290389a.htm'><img src='up.gif' border=0></a>
<a href='T290389c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>