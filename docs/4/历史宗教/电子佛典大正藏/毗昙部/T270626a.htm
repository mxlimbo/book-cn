<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0626a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷120)</font> 業蘊第四中害生納息第三之一 <font face='Arial'>T27, p0626a</h2></font><hr>
<span class='old'>
</a><a name="0625c28" id="0625c28">功德。由此惡業必不復生。況墮惡趣。有說。</a><a name="0625c29" id="0625c29">由此善根增上力故。令彼行者住善意樂。</span><a name="0626a01" id="0626a01">見生死過涅槃勝德。不造惡業不墮惡趣。</a><a name="0626a02" id="0626a02">有說。由此善根增上力故。令彼行者其心</a><a name="0626a03" id="0626a03">調柔隨順涅槃信根深固。由此雖捨不墮</a><a name="0626a04" id="0626a04">惡趣。尊者妙音說曰。由此善根增上力故。</a><a name="0626a05" id="0626a05">令彼行者意樂殊勝。於般涅槃心常隨順趣</a><a name="0626a06" id="0626a06">向臨入。欲樂忍可希求敬愛。由此因緣不</a><a name="0626a07" id="0626a07">造惡業。是故雖捨不墮惡趣。問何故異生</a><a name="0626a08" id="0626a08">命終時捨所得忍法。聖者不捨。答異生無</a><a name="0626a09" id="0626a09">有無漏對治。以自持御故此善根命終時</a><a name="0626a10" id="0626a10">捨。聖有無漏對治。以自持御。是故不捨。有</a><a name="0626a11" id="0626a11">說異生定力羸劣勢不堅牢。以有漏故。如</a><a name="0626a12" id="0626a12">無膠水雜諸彩色隨所畫物。不得久住。</a><a name="0626a13" id="0626a13">是以故捨。聖者無漏定力堅強。持此善根命</a><a name="0626a14" id="0626a14">終不捨。所說譬喻翻上應知。有說。異生</a><a name="0626a15" id="0626a15">無勝止觀故命終捨。聖者相違命終不捨。</a><a name="0626a16" id="0626a16">有餘師說。異生命終亦不捨忍。問若爾此</a><a name="0626a17" id="0626a17">文及大種蘊何故不說。答應說而不說者。</a><a name="0626a18" id="0626a18">當知此義有餘。有說。已說在第三句中。謂</a><a name="0626a19" id="0626a19">諸聖者住胎臟中成身及業。聖有二種。一</a><a name="0626a20" id="0626a20">世俗。二勝義。得此善根名世俗聖。若入</a><a name="0626a21" id="0626a21">聖道名勝義聖。發心出家尚名聖者。況得</a><a name="0626a22" id="0626a22">忍法。有餘師說。此不決定異生命終有捨不</a><a name="0626a23" id="0626a23">捨。若於忍法恒時加行殷重。加行修習堅</a><a name="0626a24" id="0626a24">牢。彼命終時不捨忍法。若不爾者命終時</a><a name="0626a25" id="0626a25">捨。如所聽習。若極淳熟經久不忘不爾便</a><a name="0626a26" id="0626a26">忘。如慈授子於初生時便能唱言。結有二</a><a name="0626a27" id="0626a27">部乃至廣說。如是說者。異生命終定捨忍</a><a name="0626a28" id="0626a28">法。善根劣故異生依此地起此類善根。命</a><a name="0626a29" id="0626a29">終還生此地。捨同分故尚決定捨。況色界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270625c.htm'><img src='up.gif' border=0></a>
<a href='T270626b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>