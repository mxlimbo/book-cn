<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0067a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷12)</font> 分別世品第三之一 <font face='Arial'>T29, p0067a</h2></font><hr>
<span class='old'>
</a><a name="0066c28" id="0066c28">何緣下三定遭火水風災。初二三定中內災</a><a name="0066c29" id="0066c29">等彼故。謂初靜慮尋伺為內災。能燒惱心</span><a name="0067a01" id="0067a01">等外火災故。第二靜慮喜受為內災。與輕</a><a name="0067a02" id="0067a02">安俱潤身如水故。遍身麤重由此皆除故。</a><a name="0067a03" id="0067a03">經說苦根第二靜慮滅。第三靜慮動息為內</a><a name="0067a04" id="0067a04">災。息亦是風。等外風炎故。若入此靜慮有</a><a name="0067a05" id="0067a05">如是內災。生此靜慮時遭是外災壞。何緣</a><a name="0067a06" id="0067a06">不立地亦為災。以器世間即是地故。但可</a><a name="0067a07" id="0067a07">火等與地相違。不可說言地還違地。第四</a><a name="0067a08" id="0067a08">靜慮何為外災。彼無外災。離內災故。由此</a><a name="0067a09" id="0067a09">佛說彼名不動。內外三災所不及故。有說。</a><a name="0067a10" id="0067a10">彼地有淨居天故。彼不遭諸災所壞。由彼</a><a name="0067a11" id="0067a11">不可生無色天。亦復不應更往餘處。若爾</a><a name="0067a12" id="0067a12">彼地器應是常。不爾。與有情俱生俱滅故。</a><a name="0067a13" id="0067a13">謂彼天處無總地形。但如眾星居處各別。有</a><a name="0067a14" id="0067a14">情於彼生時死時。所住天宮隨起隨滅。是故</a><a name="0067a15" id="0067a15">彼器體亦非常。所說三災云何次第。要先無</a><a name="0067a16" id="0067a16">間起七火災。其次定應一水災起。此後無間</a><a name="0067a17" id="0067a17">復七火災。度七火災。還有一水。如是乃至</a><a name="0067a18" id="0067a18">滿七水災。復七火災。後風災起。如是總有</a><a name="0067a19" id="0067a19">八七火災一七水災一風災起。何緣如是。由</a><a name="0067a20" id="0067a20">彼有情所修定因於上漸勝故。感身壽其</a><a name="0067a21" id="0067a21">量漸長。由是所居亦漸久住。由此善釋施</a><a name="0067a22" id="0067a22">設足文遍淨天壽六十四劫</a><a name="0067a23" id="0067a23"><p class='juan'>
說一切有部俱舍論卷第十二</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290066c.htm'><img src='up.gif' border=0></a>
<a href='T290067b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>