<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0324a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷43)</font> 使犍度十門品第四之一 <font face='Arial'>T28, p0324a</h2></font><hr>
<span class='old'>
</a><a name="0323c28" id="0323c28">餘處亦有迦陵伽觸。曾聞世尊巡行房舍。至</a><a name="0323c29" id="0323c29">一房內。有一病比丘。不能起居。臥糞穢中。見</span><a name="0324a01" id="0324a01">佛世尊高聲而言世尊。我今無依無救。佛告</a><a name="0324a02" id="0324a02">病比丘。汝不以三界世尊故。而出家耶。答</a><a name="0324a03" id="0324a03">言。如是。佛告病比丘。汝以我故出家。何以言</a><a name="0324a04" id="0324a04">無依無救。病比丘。汝不病時。頗曾瞻養病比</a><a name="0324a05" id="0324a05">丘不。答言。不也。佛告病比丘。汝不瞻養他</a><a name="0324a06" id="0324a06">故。今使汝若此。爾時世尊自去身衣。從草敷</a><a name="0324a07" id="0324a07">中起。病比丘復以竹片。刮其身上糞穢以白</a><a name="0324a08" id="0324a08">土泥洗。帝釋注水。爾時世尊除其糞穢。更</a><a name="0324a09" id="0324a09">塗房舍。浣所污衣。更敷新草。以所食半食。而</a><a name="0324a10" id="0324a10">以飯之。復以迦陵伽觸手。摩其頂上。時病比</a><a name="0324a11" id="0324a11">丘苦痛即除。佛隨宜為其說法。即得阿羅漢</a><a name="0324a12" id="0324a12">果。世人皆言。世尊遍慈。乃至及病比丘。此中</a><a name="0324a13" id="0324a13">遍慈者。以迦陵伽觸</a><a name="0324a14" id="0324a14"><p>以安樂影覆者。曾聞佛共尊者舍利弗。一處</a><a name="0324a15" id="0324a15">經行。時有一鳥。為恐怖逼切故。趣舍利弗影。</a><a name="0324a16" id="0324a16">猶故恐怖。舉身戰慄。復趣佛影中。恐怖即</a><a name="0324a17" id="0324a17">除。止不戰慄。爾時尊者舍利弗。合十爪指</a><a name="0324a18" id="0324a18">掌而白佛言。世尊。此鳥在我影中。恐怖戰慄。</a><a name="0324a19" id="0324a19">在世尊影中。止不恐怖戰慄。佛告舍利弗。汝</a><a name="0324a20" id="0324a20">於六十劫中。習不殺心。我於三阿僧祇劫。習</a><a name="0324a21" id="0324a21">不殺心故。世人皆言。世尊遍慈。乃至及鳥。此</a><a name="0324a22" id="0324a22">中遍慈者。以安樂影覆。餘處亦以安樂影覆。</a><a name="0324a23" id="0324a23">曾聞愚癡毘琉璃王毀壞。如天宮迦毘羅城。</a><a name="0324a24" id="0324a24">斷諸釋命。將五百釋女。還舍衛國。共昇高</a><a name="0324a25" id="0324a25">樓。向諸釋女。而自歎譽。諸釋勇健。心懷憍</a><a name="0324a26" id="0324a26">慢。我已殺之。諸女答言。所以為汝殺者。為戒</a><a name="0324a27" id="0324a27">所縛故。時王瞋恚。諸釋慢心。而今猶有。即斷</a><a name="0324a28" id="0324a28">五百釋女手足。擲城塹中。極大苦惱。諸釋女</a><a name="0324a29" id="0324a29">等。各作是念。我等苦惱。世尊豈不憐我等。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280323c.htm'><img src='up.gif' border=0></a>
<a href='T280324b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>