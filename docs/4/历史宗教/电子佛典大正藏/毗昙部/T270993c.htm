<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0993c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷199)</font> 見蘊第八中見納息第五之一 <font face='Arial'>T27, p0993c</h2></font><hr>
<span class='old'>
</a><a name="0993b28" id="0993b28">無緣。此謗因邪見見集所斷。此謗因邪見者</a><a name="0993b29" id="0993b29">顯彼自性。見集所斷者顯彼對治廣說如</span><a name="0993c01" id="0993c01">前。彼等起云何。謂有外道見諸世間因果</a><a name="0993c02" id="0993c02">形相非定相似。諸有營求或不果遂便撥</a><a name="0993c03" id="0993c03">所受無因無緣。然諸所受非無因緣。現見</a><a name="0993c04" id="0993c04">諸法因緣生故非一切法一時生故。若無因</a><a name="0993c05" id="0993c05">緣應皆頓起應一切法無差別故。若無因</a><a name="0993c06" id="0993c06">緣。由何差別故諸所受非無因緣</a><a name="0993c07" id="0993c07"><p>諸有此見自作苦樂他作苦樂自他作苦</a><a name="0993c08" id="0993c08">樂。此非因計因戒禁取見苦所斷。諸有此見</a><a name="0993c09" id="0993c09">所受苦樂非自作非他作無因而生。此謗因</a><a name="0993c10" id="0993c10">邪見見集所斷。此非因計因戒禁取。及謗因</a><a name="0993c11" id="0993c11">邪見者顯彼自性。見苦及見集所斷者顯彼</a><a name="0993c12" id="0993c12">對治廣說如前。彼等起云何。謂無衣迦葉波</a><a name="0993c13" id="0993c13">因緣是此見等起。彼無衣迦葉波昔在家時</a><a name="0993c14" id="0993c14">曾為商主。數入海採寶最初入時逢諸海</a><a name="0993c15" id="0993c15">難辛苦得出便作是念。此難苦者是我自作</a><a name="0993c16" id="0993c16">坐入海時不洗浴故。彼於第二入時便自</a><a name="0993c17" id="0993c17">洗浴。既入海已遇難如前辛苦得還復作</a><a name="0993c18" id="0993c18">是念。此難苦者是他所作坐入海時不祠</a><a name="0993c19" id="0993c19">天故。彼於第三入時便自洗浴。及亦祠天</a><a name="0993c20" id="0993c20">既至海中如前遇難。困而得免。便作是</a><a name="0993c21" id="0993c21">念如是艱苦自作他作。坐入海時洗浴祠天</a><a name="0993c22" id="0993c22">不殷重故。彼於最後便極殷重洗浴祠天</a><a name="0993c23" id="0993c23">然後入海。入已遇難亦復如前僅得迴還</a><a name="0993c24" id="0993c24">便作是念。此所遭苦不由自他。但無因</a><a name="0993c25" id="0993c25">得。彼由此故便見居家攝受過失。即往無</a><a name="0993c26" id="0993c26">衣外道法中出家。後於王舍城見佛便問</a><a name="0993c27" id="0993c27">苦由誰作。爾時世尊以四記論法而調伏</a><a name="0993c28" id="0993c28">之。廣說如無衣迦葉波經。故彼因緣是此見</a><a name="0993c29" id="0993c29">等起。前來所說諸戒禁取皆見苦所斷者。依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270993b.htm'><img src='up.gif' border=0></a>
<a href='T270994a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>