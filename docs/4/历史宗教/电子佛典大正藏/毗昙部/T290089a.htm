<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0089a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷17)</font> 分別業品第四之一 <font face='Arial'>T29, p0089a</h2></font><hr>
<span class='old'>
</a><a name="0088c28" id="0088c28">無色善先不成故。施設足論當云何通。如</a><a name="0088c29" id="0088c29">彼論言。唯由此量是人已斷三界善根。依</span><a name="0089a01" id="0089a01">上善根得更遠說。令此相續非彼器故。何</a><a name="0089a02" id="0089a02">緣唯斷生得善根。加行善根先已退故。緣何</a><a name="0089a03" id="0089a03">邪見能斷善根。謂定撥無因果邪見。撥無</a><a name="0089a04" id="0089a04">因者。謂定撥無妙行惡行。撥無果者。謂定</a><a name="0089a05" id="0089a05">撥無彼果異熟。有餘師說。此二邪見猶如無</a><a name="0089a06" id="0089a06">間解脫道別。有餘師說。斷善邪見唯緣有漏。</a><a name="0089a07" id="0089a07">非無漏緣。唯自界緣不緣他界。由彼唯作</a><a name="0089a08" id="0089a08">相應隨眠。境不隨增。勢力劣故。如是說者</a><a name="0089a09" id="0089a09">通一切緣。隨因亦增。有強力故。有餘師說。</a><a name="0089a10" id="0089a10">九品善根由一剎那邪見頓斷。如見道斷</a><a name="0089a11" id="0089a11">見所斷惑。如是說者漸斷善根。謂九品善根</a><a name="0089a12" id="0089a12">由九品邪見逆順相對漸次而斷。如修道</a><a name="0089a13" id="0089a13">斷修所斷惑。即下下邪見。能斷上上善根。</a><a name="0089a14" id="0089a14">乃至下下善根。上上邪見所斷。若作是說</a><a name="0089a15" id="0089a15">符本論文。如本論言。云何名微俱行善根。</a><a name="0089a16" id="0089a16">謂斷善根時最後所捨者。由捨彼故名斷</a><a name="0089a17" id="0089a17">善根。若爾彼文何理復說云何上品諸不善</a><a name="0089a18" id="0089a18">根。謂諸不善根能斷善根者。彼依究竟密</a><a name="0089a19" id="0089a19">說此言。由此善根斷無餘故。謂若猶有一</a><a name="0089a20" id="0089a20">品善根。餘品善根因斯可起。未可說彼名</a><a name="0089a21" id="0089a21">斷善根。斷究竟時方名斷善。故唯說上品</a><a name="0089a22" id="0089a22">名能斷善根。有餘師言。斷九品善終無中</a><a name="0089a23" id="0089a23">出如見道中。如是說者通出不出。有餘師</a><a name="0089a24" id="0089a24">說先捨律儀後斷善根。未易捨故。如是說</a><a name="0089a25" id="0089a25">者若彼律儀是此品心所等起果。此品心斷</a><a name="0089a26" id="0089a26">捨彼律儀。以果與因品類同故。為在何處</a><a name="0089a27" id="0089a27">能斷善根。人趣三洲非在惡趣。亦非天趣。</a><a name="0089a28" id="0089a28">所以者何。以惡趣中染不染慧不堅牢故。</a><a name="0089a29" id="0089a29">以天趣中現見善惡諸業果故。言三洲者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290088c.htm'><img src='up.gif' border=0></a>
<a href='T290089b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>