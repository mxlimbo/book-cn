<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0352a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷46)</font> 智犍度八道品第一 <font face='Arial'>T28, p0352a</h2></font><hr>
<span class='old'>
</a><a name="0351c28" id="0351c28">未來現在。如此章及解章義。此中應廣說優</a><a name="0351c29" id="0351c29">波提舍。問曰。何故作此論。答曰。為止於世中</span><a name="0352a01" id="0352a01">愚言無過去未來世成就說現在世是無為法</a><a name="0352a02" id="0352a02">者意故。亦明過去未來行成就是實有法。若</a><a name="0352a03" id="0352a03">過去未來行。非實有者。則無成就不成就。過</a><a name="0352a04" id="0352a04">去未來行者。如第二頭第三手第六陰第十三</a><a name="0352a05" id="0352a05">入。無有成就不成就者。以有成就過去未來</a><a name="0352a06" id="0352a06">行故。知過去未來行是實有法。復有說所以</a><a name="0352a07" id="0352a07">作論者。或有說成就非實有法。如譬喻者。尊</a><a name="0352a08" id="0352a08">者佛陀提婆說。成就無體。非實有法。所以者</a><a name="0352a09" id="0352a09">何。若眾生不離彼法。名為成就。然不離是分</a><a name="0352a10" id="0352a10">別相待和合法。無有實體。如五指聚。名之</a><a name="0352a11" id="0352a11">為拳。散則非拳。若眾生不離彼法名為成就。</a><a name="0352a12" id="0352a12">若離彼法不名成就。問曰。彼何故作如是說。</a><a name="0352a13" id="0352a13">答曰。彼依佛經。佛經說轉輪王成就七寶。彼</a><a name="0352a14" id="0352a14">為成就他身法及非眾生數法耶。若轉輪王</a><a name="0352a15" id="0352a15">成就輪寶神珠寶者。則壞法體。所以者何。亦</a><a name="0352a16" id="0352a16">是眾生數。亦非眾生數故。若成就象馬寶者</a><a name="0352a17" id="0352a17">則壞趣。所以者何。亦是人趣。亦是畜生趣</a><a name="0352a18" id="0352a18">故。若成就玉女寶者則壞身。所以者何。亦是</a><a name="0352a19" id="0352a19">男身。亦是女身故。若成就主藏主兵臣者則</a><a name="0352a20" id="0352a20">壞業。所以者何。亦是尊貴。亦是卑賤故。欲令</a><a name="0352a21" id="0352a21">無如是過故。說成就無有實體。欲止如是說</a><a name="0352a22" id="0352a22">者意。亦明成就有實體。若成就無實體者。則</a><a name="0352a23" id="0352a23">違此經。如說學人成就八種學道跡。漏盡阿</a><a name="0352a24" id="0352a24">羅漢。梵行已立。成就十種無學道。聖人有</a><a name="0352a25" id="0352a25">漏心現在前時。成就過去未來現在。無無漏</a><a name="0352a26" id="0352a26">道故。則不成就。復違餘經。如說此人成就善</a><a name="0352a27" id="0352a27">法。亦成就不善無記法。若善法現在前時。則</a><a name="0352a28" id="0352a28">離不善。無記法。不應成就。不善法現在前</a><a name="0352a29" id="0352a29">時。則離善法。無記法。不應成就。無記法現在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280351c.htm'><img src='up.gif' border=0></a>
<a href='T280352b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>