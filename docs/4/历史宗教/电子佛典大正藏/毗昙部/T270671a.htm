<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0671a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷129)</font> 大種蘊第五中大造納息第一之一 <font face='Arial'>T27, p0671a</h2></font><hr>
<span class='old'>
</a><a name="0670c28" id="0670c28">何處永滅。爾時大梵知此苾芻非矯亂言</a><a name="0670c29" id="0670c29">卒能酬遣。便執兩手引出眾外。此是諂誑</span><a name="0671a01" id="0671a01">所發身業。出眾外已謝尊者言。我實不知</a><a name="0671a02" id="0671a02">大種滅處。然諸梵眾咸謂我是自在作者無</a><a name="0671a03" id="0671a03">不知見。若我眾中云不知者。是諸梵眾便</a><a name="0671a04" id="0671a04">見輕蔑。尊者自失近捨如來。遠勞見問致</a><a name="0671a05" id="0671a05">無所獲。今可速還詣佛請問。如佛所說</a><a name="0671a06" id="0671a06">應正受持。馬勝既聞梵王推佛。歡喜辭退</a><a name="0671a07" id="0671a07">復入等持。即以定心於梵世沒。欻然還出</a><a name="0671a08" id="0671a08">誓多林中。從定而起整理衣服。往世尊前</a><a name="0671a09" id="0671a09">恭敬作禮。問四大種何處永滅。爾時世尊為</a><a name="0671a10" id="0671a10">說不見邊際鳥喻云。汝亦然乃至梵宮遍請</a><a name="0671a11" id="0671a11">所問。不得邊際還至此中。猶如彼鳥不得</a><a name="0671a12" id="0671a12">邊際。然汝所問不合問儀。隨此而答亦乖</a><a name="0671a13" id="0671a13">答理。汝欲問者。當如是問</a><a name="0671a14" id="0671a14"><p class='lg'>　　四大與短長　　　細麤淨不淨</a><br><a name="0671a15" id="0671a15">　　於何處永棄　　　名色滅無餘　</p></a><a name="0671a16" id="0671a16"><p>此問隨順應如是答</a><a name="0671a17" id="0671a17"><p class='lg'>　　識不見無邊　　　周遍廣大性</a><br><a name="0671a18" id="0671a18">　　更無餘廣大　　　能映奪此者</a><br><a name="0671a19" id="0671a19">　　四大與短長　　　細麤淨不淨</a><br><a name="0671a20" id="0671a20">　　於是處永棄　　　名色滅無餘　</p></a><a name="0671a21" id="0671a21"><p>有說。此中佛說聖道。世尊於此說識聲故。</a><a name="0671a22" id="0671a22">有說。此中佛說涅槃。以說無邊識不見故。</a><a name="0671a23" id="0671a23">若無佛出世說正法者則雖梵王亦多愚</a><a name="0671a24" id="0671a24">惑。若佛出世宣說正法則八歲勤策亦能解</a><a name="0671a25" id="0671a25">了。設有來問長老知耶。諸四大種何處永</a><a name="0671a26" id="0671a26">滅。彼若誦持大種蘊者。即言依四定或依</a><a name="0671a27" id="0671a27">未至滅。世若無佛此等便無故。佛出世有</a><a name="0671a28" id="0671a28">大功德</a><a name="0671a29" id="0671a29"><p>諸四大種及所造色依何定滅。答依四定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270670c.htm'><img src='up.gif' border=0></a>
<a href='T270671b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>