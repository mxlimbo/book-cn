<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0463c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷90)</font> 結蘊第二中十門納息第四之一 <font face='Arial'>T27, p0463c</h2></font><hr>
<span class='old'>
</a><a name="0463b28" id="0463b28">續中。依得非得說有成就不成就法。由此</a><a name="0463b29" id="0463b29">因緣故作斯論</span><a name="0463c01" id="0463c01"><p>眼根色界及欲界已得不失。成就者。色界諸</a><a name="0463c02" id="0463c02">天皆具根故。決定成就眼等五根。此具根言</a><a name="0463c03" id="0463c03">依顯者說。女男根不顯無亦名具根。又容</a><a name="0463c04" id="0463c04">有者彼皆成就故說具根。非一切有勿憂</a><a name="0463c05" id="0463c05">苦等彼亦有故。及欲界已得者。謂缽羅奢佉</a><a name="0463c06" id="0463c06">位以彼不失者。謂不爛壞不墮落不蟲食</a><a name="0463c07" id="0463c07">不被害。無色界及欲界未得已失不成就者。</a><a name="0463c08" id="0463c08">無色界無色故不成就眼等根。及欲界未得</a><a name="0463c09" id="0463c09">者。謂羯刺藍頞部曇閉尸鍵南位。已失者。</a><a name="0463c10" id="0463c10">謂爛壞墮落蟲食被害耳鼻舌根亦爾者。如</a><a name="0463c11" id="0463c11">眼根說身根欲色界成就者。有色界生必</a><a name="0463c12" id="0463c12">有身根故。無色界不成就者彼無色故。女男</a><a name="0463c13" id="0463c13">根欲界已得不失成就者。如眼根說。色無色</a><a name="0463c14" id="0463c14">界及欲界。未得已失不成就者。色無色界無</a><a name="0463c15" id="0463c15">女男根無婬愛故。厭捨此根生彼界故。</a><a name="0463c16" id="0463c16">色無色界無段食故。必因段食有此根故。</a><a name="0463c17" id="0463c17">因無慚愧有此根故。又女男根彼無用故。</a><a name="0463c18" id="0463c18">問若爾。鼻舌彼亦應無。彼無嗅香嘗味事</a><a name="0463c19" id="0463c19">故。答鼻舌二根於彼有用。謂莊嚴身及起</a><a name="0463c20" id="0463c20">言說。女男二根令身醜陋。有慚愧者必隱覆</a><a name="0463c21" id="0463c21">之。尊者妙音作如是說。上二界無招彼業</a><a name="0463c22" id="0463c22">故。問色無色界既無男根應非丈夫。答色</a><a name="0463c23" id="0463c23">無色界有丈夫用故名丈夫。丈夫用者。謂</a><a name="0463c24" id="0463c24">能離欲能成善事故名丈夫。如契經說。四</a><a name="0463c25" id="0463c25">向四果皆名丈夫。非諸女人皆無向果。如</a><a name="0463c26" id="0463c26">契經說。此大生主。雖是女人而入聖道。得</a><a name="0463c27" id="0463c27">果盡漏亦名丈夫。於此義中應作四句。或</a><a name="0463c28" id="0463c28">有丈夫不成就男根。謂生色無色界等。或</a><a name="0463c29" id="0463c29">有成就男根而不名丈夫。如扇搋半擇迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270463b.htm'><img src='up.gif' border=0></a>
<a href='T270464a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>