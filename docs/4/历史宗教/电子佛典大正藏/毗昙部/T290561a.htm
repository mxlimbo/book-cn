<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0561a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷38)</font> 辯業品第四之一 <font face='Arial'>T29, p0561a</h2></font><hr>
<span class='old'>
</a><a name="0560c28" id="0560c28">未制戒故容有飲者。不受律儀在家諸聖何</a><a name="0560c29" id="0560c29">緣不飲。非離飲酒可是無漏律儀。自性如</span><a name="0561a01" id="0561a01">先已說。又若聖者定不行故是性罪攝。則應</a><a name="0561a02" id="0561a02">一切聖者所行皆非性罪。是則非梵行應非</a><a name="0561a03" id="0561a03">性罪攝。然非所許故。此非因由此亦遮。有作</a><a name="0561a04" id="0561a04">是說。以契經說。數習能令墮惡趣故如殺生</a><a name="0561a05" id="0561a05">等。故飲諸酒是性罪攝。以非梵行雖是性罪</a><a name="0561a06" id="0561a06">而說數行不墮惡趣故。彼所說非決定因。然</a><a name="0561a07" id="0561a07">說數習墮惡趣者顯數飲酒。能令身中諸不</a><a name="0561a08" id="0561a08">善法相續轉故。又能發引惡趣業故。或能令</a><a name="0561a09" id="0561a09">彼轉增盛故。亦見有說斷生草等令墮惡趣。</a><a name="0561a10" id="0561a10">故此無能證飲諸酒是性罪攝。有餘師釋。如</a><a name="0561a11" id="0561a11">說修慈以密意門說墮惡趣。謂契經說能修</a><a name="0561a12" id="0561a12">慈心得八勝利非修慈故。即能令其得不還</a><a name="0561a13" id="0561a13">果。但據得果修慈為先密作是說。飲酒亦爾。</a><a name="0561a14" id="0561a14">謂酒能損大種諸根便失正念尋生放逸。遂</a><a name="0561a15" id="0561a15">造惡業因墮惡趣依如是義故作是言。又彼</a><a name="0561a16" id="0561a16">所言離飲諸酒。世尊說是近事律儀。故此定</a><a name="0561a17" id="0561a17">應是性罪者。亦不應理以非定故。應如近住</a><a name="0561a18" id="0561a18">所受律儀。如八戒中非時食等。離殺等四立</a><a name="0561a19" id="0561a19">近住支。然彼定非性罪所攝。此亦應爾故非</a><a name="0561a20" id="0561a20">證因。雖彼謗言為貪飲酒矯立飲酒是遮罪</a><a name="0561a21" id="0561a21">攝。今應徵問。非時食等汝等許是性罪攝耶。</a><a name="0561a22" id="0561a22">彼答言非。豈亦汝等貪非時食。耽著博戲歌</a><a name="0561a23" id="0561a23">舞掘地斷生草等。矯立此等是遮罪耶。若謂</a><a name="0561a24" id="0561a24">不然法相爾故。是則汝等所設謗言無益自</a><a name="0561a25" id="0561a25">增非愛業道。如契經說。窣羅迷麗耶末陀放</a><a name="0561a26" id="0561a26">逸處。依何義說。言窣羅者。謂米麥等如法</a><a name="0561a27" id="0561a27">蒸煮。和麴孽汁投諸藥物。醞釀具成酒色</a><a name="0561a28" id="0561a28">香味飲已惛醉。迷麗耶者。謂諸根莖葉花果</a><a name="0561a29" id="0561a29">汁為前方便。不和麴孽醞釀具成酒色香味<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290560c.htm'><img src='up.gif' border=0></a>
<a href='T290561b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>