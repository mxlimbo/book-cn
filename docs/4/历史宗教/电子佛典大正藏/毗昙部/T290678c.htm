<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0678c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷61)</font> 辯賢聖品第六之一 <font face='Arial'>T29, p0678c</h2></font><hr>
<span class='old'>
</a><a name="0678b28" id="0678b28">踐四聖諦跡。後增進言顯從此後。下中上品</a><a name="0678b29" id="0678b29">次第數習。諸先所得後不現前。於彼不生欽</span><a name="0678c01" id="0678c01">重心故。以勝加行引此善根。故已得中不生</a><a name="0678c02" id="0678c02">欽重。然此頂法雖緣四諦。緣三寶信多分現</a><a name="0678c03" id="0678c03">行。此頂善根下中上品。漸次增長至成滿時。</a><a name="0678c04" id="0678c04">有修所成順決擇分。勝善根起名為忍法。是</a><a name="0678c05" id="0678c05">總緣共相法念住差別。於四諦理能忍可中</a><a name="0678c06" id="0678c06">此最勝故。又此位忍無退墮故名為忍法。世</a><a name="0678c07" id="0678c07">第一法雖於聖諦。亦能忍可無間必能入見</a><a name="0678c08" id="0678c08">道故。必無退墮而不具觀四聖諦理。此具觀</a><a name="0678c09" id="0678c09">故偏得忍名。故偏說此名順諦忍。此忍善根</a><a name="0678c10" id="0678c10">安足增進。皆法念住與前有別。此與見道漸</a><a name="0678c11" id="0678c11">相似故。以見道位中唯法念住故。然此忍法</a><a name="0678c12" id="0678c12">有下中上。下中二品與頂法同。謂具觀察四</a><a name="0678c13" id="0678c13">聖諦境。及能具修十六行相。上品有異唯觀</a><a name="0678c14" id="0678c14">欲苦。與世第一相鄰接故。由此能准煖等善</a><a name="0678c15" id="0678c15">根。皆時具緣三界苦等。義已成立無簡別</a><a name="0678c16" id="0678c16">故。忍下中上如何分別。旦下品忍具八類心。</a><a name="0678c17" id="0678c17">謂瑜伽師以四行相。觀欲界苦名一類心。如</a><a name="0678c18" id="0678c18">是次觀色無色苦。集滅道諦亦如是觀。成八</a><a name="0678c19" id="0678c19">類心名下品忍。中忍減略行相所緣。謂瑜伽</a><a name="0678c20" id="0678c20">師以四行相。觀欲界苦乃至具足。以四行相</a><a name="0678c21" id="0678c21">觀欲界道。於上界道減一行相。從此名曰中</a><a name="0678c22" id="0678c22">品忍初。如是次第漸減漸略行相所緣。乃至</a><a name="0678c23" id="0678c23">極少唯以二心觀欲界苦。如苦法忍苦法智</a><a name="0678c24" id="0678c24">位。齊此名為中品忍滿。上忍唯觀欲界苦諦。</a><a name="0678c25" id="0678c25">修一行相唯一剎那。此善根起不相續故。上</a><a name="0678c26" id="0678c26">忍無間有修所成。初開聖道門世功德中勝。</a><a name="0678c27" id="0678c27">是總緣共相法念住差別。順決擇分攝最上</a><a name="0678c28" id="0678c28">善根生。此即說名世第一法。此有漏故名為</a><a name="0678c29" id="0678c29">世間。是最勝故名。為第一。有士用力離同類<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290678b.htm'><img src='up.gif' border=0></a>
<a href='T290679a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>