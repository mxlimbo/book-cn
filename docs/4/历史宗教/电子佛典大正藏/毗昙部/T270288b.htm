<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0288b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷56)</font> 結蘊第二中一行納息第二之一 <font face='Arial'>T27, p0288b</h2></font><hr>
<span class='old'>
</a><a name="0288a28" id="0288a28">如品類足說。云何有事法。云何無事法。彼意</a><a name="0288a29" id="0288a29">說有因法無因法。又伽他說</span><a name="0288b01" id="0288b01"><p class='lg'>　　苾芻心寂靜　　　能永斷諸事</a><br><a name="0288b02" id="0288b02">　　彼生死盡故　　　不受於後有　</p></a><a name="0288b03" id="0288b03"><p>彼頌意說。一切生死皆依於因。有因故有</a><a name="0288b04" id="0288b04">生死。因斷故生死盡。由此不復受未來三</a><a name="0288b05" id="0288b05">有生攝受事者。如契經說。應捨田事宅事</a><a name="0288b06" id="0288b06">財事攝受之心。應離田事宅事財事攝受之</a><a name="0288b07" id="0288b07">業。又伽他說</a><a name="0288b08" id="0288b08"><p class='lg'>　　若於田事財　　　牛馬等僮僕</a><br><a name="0288b09" id="0288b09">　　男女親別欲　　　是人名極貪　</p></a><a name="0288b10" id="0288b10"><p>又在家者作如是言。我攝此事我持此事。</a><a name="0288b11" id="0288b11">諸如是等名攝受事。復有五事。一界事。二</a><a name="0288b12" id="0288b12">處事。三蘊事。四世事。五剎那事。於此十事。</a><a name="0288b13" id="0288b13">此中但依繫事作論。不依餘九</a><a name="0288b14" id="0288b14"><p>阿毘達磨諸論師言。所繫事是實能繫結亦</a><a name="0288b15" id="0288b15">實。補特伽羅是假。犢子部說。所繫事是實。能</a><a name="0288b16" id="0288b16">繫結亦實。補特伽羅亦是實。譬喻者說能繫</a><a name="0288b17" id="0288b17">結是實。所繫事是假補特伽羅亦假。問彼何</a><a name="0288b18" id="0288b18">故說所繫事是假耶。答彼說有染與無染</a><a name="0288b19" id="0288b19">境不決定故知境非實。謂如有一端正女</a><a name="0288b20" id="0288b20">人種種莊嚴來入眾會。有見起敬有見起</a><a name="0288b21" id="0288b21">貪。有見起瞋。有見起嫉。有見起厭有見</a><a name="0288b22" id="0288b22">起悲。有見生捨。應知此中子見起敬。諸</a><a name="0288b23" id="0288b23">耽欲者見而起貪。諸怨憎者見而起瞋。諸同</a><a name="0288b24" id="0288b24">夫者見而起嫉。諸有修習不淨觀者見而起</a><a name="0288b25" id="0288b25">厭。諸離欲仙見起悲愍。作如是念。此妙</a><a name="0288b26" id="0288b26">色相不久當為無常所滅。諸阿羅漢見而生</a><a name="0288b27" id="0288b27">捨。由此故知境無實體。彼說非理。所以者</a><a name="0288b28" id="0288b28">何。若境非實。應不作緣生心心所。若爾應</a><a name="0288b29" id="0288b29">無染淨品法。補特伽羅定非實有。佛說無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270288a.htm'><img src='up.gif' border=0></a>
<a href='T270288c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>