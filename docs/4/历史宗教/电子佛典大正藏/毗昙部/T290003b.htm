<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0003b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷1)</font> 分別界品第一 <font face='Arial'>T29, p0003b</h2></font><hr>
<span class='old'>
</a><a name="0003a28" id="0003a28"><p class='lg'>　　大種謂四界　　　即地水火風</a><br><a name="0003a29" id="0003a29">　　能成持等業　　　堅濕煖動性　</p></span><a name="0003b01" id="0003b01"><p>論曰。地水火風能持自相及所造色。故名為</a><a name="0003b02" id="0003b02">界。如是四界亦名大種。一切餘色所依性</a><a name="0003b03" id="0003b03">故。體寬廣故。或於地等增盛聚中。形相大</a><a name="0003b04" id="0003b04">故。或起種種大事用故。此四大種能成何</a><a name="0003b05" id="0003b05">業。如其次第能成持攝熟長四業。地界能</a><a name="0003b06" id="0003b06">持。水界能攝。火界能熟。風界能長。長謂增</a><a name="0003b07" id="0003b07">盛。或復流引。業用既爾。自性云何。如其次</a><a name="0003b08" id="0003b08">第即用堅濕煖動為性。地界堅性。水界濕</a><a name="0003b09" id="0003b09">性。火界煖性。風界動性。由此能引大種造</a><a name="0003b10" id="0003b10">色。令其相續生至餘方。如吹燈光。故名為</a><a name="0003b11" id="0003b11">動。品類足論及契經言。云何名風界。謂輕</a><a name="0003b12" id="0003b12">等動性。復說輕性為所造色。故應風界動</a><a name="0003b13" id="0003b13">為自性。舉業顯體故亦言輕。云何地等地</a><a name="0003b14" id="0003b14">等界別。頌曰</a><a name="0003b15" id="0003b15"><p class='lg'>　　地謂顯形色　　　隨世想立名</a><br><a name="0003b16" id="0003b16">　　水火亦復然　　　風即界亦爾　</p></a><a name="0003b17" id="0003b17"><p>論曰。地謂顯形。色處為體。隨世間想假立</a><a name="0003b18" id="0003b18">此名。由諸世間相示地者。以顯形色。而相</a><a name="0003b19" id="0003b19">示故。水火亦然。風即風界。世間於動立風</a><a name="0003b20" id="0003b20">名故或如地等隨世想名。風亦顯形。故言</a><a name="0003b21" id="0003b21">亦爾。如世間說黑風團風。此用顯形。表</a><a name="0003b22" id="0003b22">示風故。何故此蘊無表為後說為色耶。由</a><a name="0003b23" id="0003b23">變壞故。如世尊說。苾芻當知。由變壞故</a><a name="0003b24" id="0003b24">名色取蘊。誰能變壞。謂手觸故即便變壞。乃</a><a name="0003b25" id="0003b25">至廣說。變壞即是可惱壞義。故義品中作</a><a name="0003b26" id="0003b26">如是說</a><a name="0003b27" id="0003b27"><p class='lg'>　　趣求諸欲人　　　常起於希望</a><br><a name="0003b28" id="0003b28">　　諸欲若不遂　　　惱壞如箭中　</p></a><a name="0003b29" id="0003b29"><p>色復云何欲所惱壞。欲所擾惱變壞生故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290003a.htm'><img src='up.gif' border=0></a>
<a href='T290003c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>