<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0647b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷54)</font> 辯隨眠品第五之一 <font face='Arial'>T29, p0647b</h2></font><hr>
<span class='old'>
</a><a name="0647a26" id="0647a26">六中五如前辯。所餘十一唯欲界繫</a><a name="0647a27" id="0647a27"><p class='juan'>
說一切有部順正理論卷第五十四</p>
</span><a name="0647b01" id="0647b01"></a><a name="0647b02" id="0647b02"><p class='juan'>
阿毘達磨順正理論卷第五十五</a><a name="0647b03" id="0647b03"></a><a name="0647b04" id="0647b04"><p><span class='byline'>　　　　尊者眾賢造</span><br></a><a name="0647b05" id="0647b05"><p><span class='byline'>　　　　三藏法師玄奘奉　詔譯</span><br></a><a name="0647b06" id="0647b06"><p><b>　　<A NAME="n238"></A>辯隨眠品第五之十一</b></p>
</a><a name="0647b07" id="0647b07"><p>所辯隨眠及隨煩惱。於中有幾唯依意地。</a><a name="0647b08" id="0647b08">有幾通依六識地起。頌曰</a><a name="0647b09" id="0647b09"><p class='lg'>　　見所斷慢眠　　　自在隨煩惱</a><br><a name="0647b10" id="0647b10">　　皆唯意地起　　　餘通依六識　</p></a><a name="0647b11" id="0647b11"><p>論曰。略說應知諸見所斷。及修所斷一切慢</a><a name="0647b12" id="0647b12">眠隨煩惱中自在起者。如是一切皆依意識。</a><a name="0647b13" id="0647b13">依五識身無容起故。所餘一切通依六識。謂</a><a name="0647b14" id="0647b14">修所斷貪瞋無明。及彼相應諸隨煩惱。即無</a><a name="0647b15" id="0647b15">慚愧惛掉及餘大煩惱地法所攝隨煩惱。即</a><a name="0647b16" id="0647b16">是放逸懈怠不信。依六識身皆容起故。理應</a><a name="0647b17" id="0647b17">通說諸隨煩惱。今此且依麤顯者說。復應思</a><a name="0647b18" id="0647b18">擇如先所辯。樂等五受根。對今此中所辯一</a><a name="0647b19" id="0647b19">切煩惱隨煩惱。何煩惱等何根相應。於此先</a><a name="0647b20" id="0647b20">應辯諸煩惱。頌曰</a><a name="0647b21" id="0647b21"><p class='lg'>　　欲界諸煩惱　　　貪喜樂相應</a><br><a name="0647b22" id="0647b22">　　瞋憂苦癡遍　　　邪見憂及善</a><br><a name="0647b23" id="0647b23">　　疑憂餘五喜　　　一切捨相應</a><br><a name="0647b24" id="0647b24">　　上地皆隨應　　　遍自識諸受　</p></a><a name="0647b25" id="0647b25"><p>論曰。欲界所繫諸煩惱中。貪喜樂相應以歡</a><a name="0647b26" id="0647b26">行轉遍六識故。瞋憂苦相應以慼行轉遍六</a><a name="0647b27" id="0647b27">識故。無明遍與前四相應。歡慼行轉遍六識</a><a name="0647b28" id="0647b28">故。與餘煩惱遍相應故。邪見通與憂喜相應。</a><a name="0647b29" id="0647b29">歡慼行轉唯意地故。何緣邪見歡慼行轉。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290647a.htm'><img src='up.gif' border=0></a>
<a href='T290647c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>