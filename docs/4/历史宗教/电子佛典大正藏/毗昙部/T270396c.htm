<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0396c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷77)</font> 結蘊第二中十門納息第四之一 <font face='Arial'>T27, p0396c</h2></font><hr>
<span class='old'>
</a><a name="0396b28" id="0396b28"><p>復有三法。謂欲界色界無色界繫法。問欲界</a><a name="0396b29" id="0396b29">繫法云何。答欲界繫五蘊。問色界繫法云何。</span><a name="0396c01" id="0396c01">答色界繫五蘊。問無色界繫法云何。答無色</a><a name="0396c02" id="0396c02">界繫四蘊。餘義廣說亦如前不善納息。復有</a><a name="0396c03" id="0396c03">三法。謂學無學非學非無學法。問學法云何。</a><a name="0396c04" id="0396c04">答學五蘊。問無學法云何。答無學五蘊。問非</a><a name="0396c05" id="0396c05">學非無學法云何。答有漏五蘊及三無為。問</a><a name="0396c06" id="0396c06">學等三法其義云何。答以無貪瞋癡道學斷</a><a name="0396c07" id="0396c07">貪瞋癡是學義。以無貪瞋癡道不學斷貪</a><a name="0396c08" id="0396c08">瞋癡。已學斷故是無學義。與二相違是非學</a><a name="0396c09" id="0396c09">非無學義。復次以無愛道。學斷愛非愛事</a><a name="0396c10" id="0396c10">是學義。以無愛道學斷愛者。遮無學道。</a><a name="0396c11" id="0396c11">非愛事者。遮世俗道。以無愛道不學斷</a><a name="0396c12" id="0396c12">愛已學斷故。亦非愛事是無學義。以無愛</a><a name="0396c13" id="0396c13">道不學斷愛者。遮學道。非愛事者。遮世</a><a name="0396c14" id="0396c14">俗道。與二相違是非學非無學義。復次學斷</a><a name="0396c15" id="0396c15">煩惱學諦現觀是學義。不學斷煩惱已學</a><a name="0396c16" id="0396c16">斷故。亦不學諦現觀已學諦現觀故是無</a><a name="0396c17" id="0396c17">學義。與二相違是非學非無學義。復次學</a><a name="0396c18" id="0396c18">斷二求謂欲求有求。學滿一求。謂梵行求。</a><a name="0396c19" id="0396c19">是學義。不學斷二求已學斷故。不學滿一</a><a name="0396c20" id="0396c20">求。已學滿故是無學義。與二相違是非學非</a><a name="0396c21" id="0396c21">無學義。復次若相續中有煩惱得。亦有無漏</a><a name="0396c22" id="0396c22">道得。而學斷煩惱是學義。若相續中無煩</a><a name="0396c23" id="0396c23">惱得。而有無漏道得。不學斷煩惱已學斷</a><a name="0396c24" id="0396c24">故是無學義。與二相違是非學非無學義。復</a><a name="0396c25" id="0396c25">次若相續中未離貪愛。有無漏道得而學</a><a name="0396c26" id="0396c26">斷貪愛是學義。若相續中已離貪愛而有</a><a name="0396c27" id="0396c27">無漏道得。不學斷貪愛已學斷故是無學</a><a name="0396c28" id="0396c28">義。與二相違是非學非無學義。復次見修道</a><a name="0396c29" id="0396c29">攝是學義。無學道攝是無學義與二相違是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270396b.htm'><img src='up.gif' border=0></a>
<a href='T270397a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>