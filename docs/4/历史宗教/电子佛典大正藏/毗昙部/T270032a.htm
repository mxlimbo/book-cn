<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0032a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷7)</font> 雜蘊第一中世第一法納息第一之一 <font face='Arial'>T27, p0032a</h2></font><hr>
<span class='old'>
</a><a name="0031c28" id="0031c28">問修煖滿已將欲起頂。遂便命終。彼餘生</a><a name="0031c29" id="0031c29">中。為即起頂。為從本起。答若遇明師。隨</span><a name="0032a01" id="0032a01">彼應起。分齊說者。即能起頂。若不爾者還</a><a name="0032a02" id="0032a02">從本起。然能速起。非如初修。問若餘生中</a><a name="0032a03" id="0032a03">即起頂者。從何作意無間起耶。答如起煖</a><a name="0032a04" id="0032a04">時所有作意。如說從煖起頂。從頂起忍亦</a><a name="0032a05" id="0032a05">爾。問若爾何故。說煖無間起頂。頂無間起</a><a name="0032a06" id="0032a06">忍耶。答依一身中相續起者作如是說。然</a><a name="0032a07" id="0032a07">非一切。問若退煖已還生煖時。為得先時</a><a name="0032a08" id="0032a08">曾得煖不。答應言不得隨爾所度。退已還</a><a name="0032a09" id="0032a09">生。即爾所度。新新而得。所以者何。極難得</a><a name="0032a10" id="0032a10">故。未曾習故。用功成故。如別解脫戒。隨爾</a><a name="0032a11" id="0032a11">所度。捨已復受。即爾所度。新新而得。此亦如</a><a name="0032a12" id="0032a12">是。如說煖頂亦爾。依根本靜慮所起煖頂。</a><a name="0032a13" id="0032a13">亦必不退。以所依定自在堅牢故。依未至</a><a name="0032a14" id="0032a14">定靜慮中間所起煖頂。則不決定。以可退</a><a name="0032a15" id="0032a15">故。問煖頂忍位。依下生中。依中生上。中上</a><a name="0032a16" id="0032a16">品後。起下中不。答決定不起。所以者何。居</a><a name="0032a17" id="0032a17">勝進位於先所得不欣尚故。問起煖以後</a><a name="0032a18" id="0032a18">為離染不。有作是說。不樂離染。所以者</a><a name="0032a19" id="0032a19">何。彼寧起頂。不樂發起第一有思。況下地</a><a name="0032a20" id="0032a20">定。如是說者。此則不定。若彼行者。自知有</a><a name="0032a21" id="0032a21">力能生頂者。即便起頂。若知無力能生頂</a><a name="0032a22" id="0032a22">者。則求離染。所以者何。若得離染。當生勝</a><a name="0032a23" id="0032a23">處。離下界故</a><a name="0032a24" id="0032a24"><p>煖頂忍等。種類差別。有七十三。其事云何。</a><a name="0032a25" id="0032a25">謂於欲界染具離。有十具縛。為一離一品</a><a name="0032a26" id="0032a26">染。乃至離九。并前為十。於初靜慮染。離一</a><a name="0032a27" id="0032a27">乃至離九為九。無別具縛。即是欲界第十</a><a name="0032a28" id="0032a28">攝故。後位亦爾。如是乃至。於無所有處染。</a><a name="0032a29" id="0032a29">離一乃至離九為九。於此諸位。所起煖等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270031c.htm'><img src='up.gif' border=0></a>
<a href='T270032b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>