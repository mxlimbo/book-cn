<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0671b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷59)</font> 辯賢聖品第六之一 <font face='Arial'>T29, p0671b</h2></font><hr>
<span class='old'>
</a><a name="0671a28" id="0671a28">為如是等。非愛顯色所依止處。故於一切皆</a><a name="0671a29" id="0671a29">得離染。為欲伏治形色貪者。應別觀察諸內</span><a name="0671b01" id="0671b01">身支。是髮毛等三十六物。聚集安立和合</a><a name="0671b02" id="0671b02">所成。離此都無毛等形色。復以勝解分割身</a><a name="0671b03" id="0671b03">支。為二或多散擲於地。種種禽獸爭共食</a><a name="0671b04" id="0671b04">噉。骨肉零落支體分離。由此令心極生厭</a><a name="0671b05" id="0671b05">患。便能伏治緣形色貪。為欲伏治妙觸貪者。</a><a name="0671b06" id="0671b06">應以勝解除去皮肉。唯觀骸骨澀如瓦礫。</a><a name="0671b07" id="0671b07">由此令心極生厭患。便能伏治緣妙觸貪。為</a><a name="0671b08" id="0671b08">欲伏治供奉貪者。應以勝解觀察內身。如眠</a><a name="0671b09" id="0671b09">醉悶顛癇病等。不能自在運動身支。如老</a><a name="0671b10" id="0671b10">病時或至未至。被如是事纏縛其身。又觀內</a><a name="0671b11" id="0671b11">身不自在行。無不繫屬眾緣故生。於中都無</a><a name="0671b12" id="0671b12">少許身分。可為供奉威儀所依。徒妄執為能</a><a name="0671b13" id="0671b13">供奉者。彼決定有能供奉事。然供奉名所目</a><a name="0671b14" id="0671b14">義者。謂以彼彼身分為緣。決定能為舞歌笑</a><a name="0671b15" id="0671b15">睇。含啼戲等威儀事業。觀彼事業都無定性。</a><a name="0671b16" id="0671b16">如箜篌等所發音曲。一切皆類幻化所為。由</a><a name="0671b17" id="0671b17">此令心極生厭患。便能伏治緣供奉貪。是名</a><a name="0671b18" id="0671b18">利根初習業者。思所成慧觀察內身。能伏四</a><a name="0671b19" id="0671b19">貪令不現起。若鈍根者由根鈍故。煩惱猛利</a><a name="0671b20" id="0671b20">難可摧伏。藉外緣力方能伏治。故先明了觀</a><a name="0671b21" id="0671b21">察外屍。漸令自心煩惱摧伏。謂彼初欲觀外</a><a name="0671b22" id="0671b22">屍時。先起慈心往施身處。如世尊說。初修</a><a name="0671b23" id="0671b23">行者欲求方便速滅欲貪當起慈心之澹泊</a><a name="0671b24" id="0671b24">路。精勤修觀乃至廣說。至彼處已為欲伏治</a><a name="0671b25" id="0671b25">四種貪故。應如四種澹泊路經。修不淨觀觀</a><a name="0671b26" id="0671b26">外屍相。以況內身。彼相既然。此亦應爾。由此</a><a name="0671b27" id="0671b27">方便。漸能令心亦於內身深生厭患。便能伏</a><a name="0671b28" id="0671b28">治前說四貪。由於內身見自性故。為不淨觀</a><a name="0671b29" id="0671b29">速得成滿。應修八想伏治四貪。為欲伏治顯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290671a.htm'><img src='up.gif' border=0></a>
<a href='T290671c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>