<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0029a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷4)</font> 雜犍度世第一品之四 <font face='Arial'>T28, p0029a</h2></font><hr>
<span class='old'>
</a><a name="0028c28" id="0028c28">故言涅槃無常。彼常見無常者。此是邪見。是</a><a name="0028c29" id="0028c29">其自性。見滅所斷。是其對治。此見因滅生故。</span><a name="0029a01" id="0029a01">故見滅斷。如草上露。乃至廣說。問曰。為有邪</a><a name="0029a02" id="0029a02">見。能觀是無常行不。若有者波伽羅那經云</a><a name="0029a03" id="0029a03">何通。如說云何邪見使使。答曰。諸謗無因無</a><a name="0029a04" id="0029a04">作。是名邪見使。此中何以不說。若無者此文</a><a name="0029a05" id="0029a05">復云何通。如說常見無常。此是邪見。見滅所</a><a name="0029a06" id="0029a06">斷。答曰。有此邪見常見無常。問曰。若然者波</a><a name="0029a07" id="0029a07">伽羅那經何以不說耶。答曰。彼說邪見。行相</a><a name="0029a08" id="0029a08">不盡。自有諸結行相。彼中不盡說。復有說者</a><a name="0029a09" id="0029a09">雖有此見。悉入彼所說中。如謗言無因。當知</a><a name="0029a10" id="0029a10">謗集。如謗言無作。當知謗於三諦。復有說者。</a><a name="0029a11" id="0029a11">謗言無因。是說謗於三諦。謗言無作。是說謗</a><a name="0029a12" id="0029a12">於滅諦。復有說者。無有邪見。能謗常言無常。</a><a name="0029a13" id="0029a13">問曰。若然者此文復云何通。答曰。涅槃有常</a><a name="0029a14" id="0029a14">相。若言無涅槃。亦謗常相。猶如有人。謗人無</a><a name="0029a15" id="0029a15">指。亦謗指所依色香味觸彼亦如是。復有說</a><a name="0029a16" id="0029a16">者。彼外道言。五陰是常。釋種言涅槃是常非</a><a name="0029a17" id="0029a17">陰。彼作是說。除陰之外。更無有常。以是義</a><a name="0029a18" id="0029a18">故。豈非謗涅槃耶</a><a name="0029a19" id="0029a19"><p>苦作樂見者。乃至廣說。云何為苦。五受陰</a><a name="0029a20" id="0029a20">是實苦。彼諸外道。以何等故。言苦是樂。答</a><a name="0029a21" id="0029a21">曰。以少時樂故言樂。如人極時止息為樂。熱</a><a name="0029a22" id="0029a22">時涼為樂。寒時煖為樂。飢渴時得飲食為樂。</a><a name="0029a23" id="0029a23">以是事故。言陰是樂。如說以下法為最。名曰</a><a name="0029a24" id="0029a24">見取。是其自性見苦斷。是其對治。問曰。苦有</a><a name="0029a25" id="0029a25">樂見。名曰見取。以何等故無常見常。不名見</a><a name="0029a26" id="0029a26">取。答曰。彼無常常見者。勝不勝法。同為一</a><a name="0029a27" id="0029a27">體。自有法雖言常不勝。如計虛空非數緣滅。</a><a name="0029a28" id="0029a28">苦有樂見。以下法為最。名為見取。無常見常。</a><a name="0029a29" id="0029a29">不名見取。復有說者。陰中有大苦故。以小苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280028c.htm'><img src='up.gif' border=0></a>
<a href='T280029b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>