<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0986c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷2)</font> <font face='Arial'>T28, p0986c</h2></font><hr>
<span class='old'>
</a><a name="0986b28" id="0986b28">後俱得。善法得唯善。不善法得唯不善。無</a><a name="0986b29" id="0986b29">記法得唯無記。欲界法得唯欲界。色界法</span><a name="0986c01" id="0986c01">得唯色界。無色界法得唯無色界。無漏法</a><a name="0986c02" id="0986c02">得通三界及無漏法。無漏法者。謂道諦三無</a><a name="0986c03" id="0986c03">為。俱不繫故。道諦得唯無漏非擇滅得通三</a><a name="0986c04" id="0986c04">界。擇滅得色無色界。道力起者即墮彼界。</a><a name="0986c05" id="0986c05">無漏道力起者是無漏故。無漏法得總說有</a><a name="0986c06" id="0986c06">四種。學法得唯學。無學法得唯無學。非學</a><a name="0986c07" id="0986c07">非無學法得有三種。非學非無學法者。謂諸</a><a name="0986c08" id="0986c08">有漏及無為有漏。及非擇滅得唯非學非無</a><a name="0986c09" id="0986c09">學。擇滅得學道力起者唯學。無學道力起者</a><a name="0986c10" id="0986c10">唯無學。世間慣力起者。唯非學非無學。見</a><a name="0986c11" id="0986c11">所斷法得唯見所斷。修所斷法得唯修所</a><a name="0986c12" id="0986c12">斷。非所斷法得有三種。謂修所斷及非所</a><a name="0986c13" id="0986c13">斷。非所斷法者。謂道諦及無為。道諦得唯</a><a name="0986c14" id="0986c14">非所斷。非擇滅得唯修所斷。不染污故。是</a><a name="0986c15" id="0986c15">有漏故。故擇滅得。世間慣力起者。唯修所</a><a name="0986c16" id="0986c16">斷。無漏道力起者唯非所斷。一切非得皆唯</a><a name="0986c17" id="0986c17">無覆無記性攝。非如前得有差別義。然過去</a><a name="0986c18" id="0986c18">未來法一一各有三世非得。現在法無現在</a><a name="0986c19" id="0986c19">非得。得與非得性相違故。無有現在可成就</a><a name="0986c20" id="0986c20">法。不成就故。然有過去未來非得。欲色無色</a><a name="0986c21" id="0986c21">界及無漏法一一皆有三界非得。無有非得</a><a name="0986c22" id="0986c22">是無漏者。非得中有異生性故。如說。云何異</a><a name="0986c23" id="0986c23">生性。謂不獲聖法。不獲即是非得異名。又諸</a><a name="0986c24" id="0986c24">非得唯無記性。故非無漏</a><a name="0986c25" id="0986c25"><p>已離第三靜慮染。未離第四靜慮染。第四靜</a><a name="0986c26" id="0986c26">慮地心心所滅。有不相應法名無想定。雖滅</a><a name="0986c27" id="0986c27">一切心心所法而起此定。專為除想故名無</a><a name="0986c28" id="0986c28">想。如他心智。此無想定是善第四靜慮所攝。</a><a name="0986c29" id="0986c29">唯非聖者相續中起求解脫想。起此定故。聖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280986b.htm'><img src='up.gif' border=0></a>
<a href='T280987a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>