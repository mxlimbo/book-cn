<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1555 五事毘婆沙論 0995a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1555 五事毘婆沙論</font> <font face='Arial'>(卷2)</font> 分別心所法品第三 <font face='Arial'>T28, p0995a</h2></font><hr>
<span class='old'>
</a><a name="0994c28" id="0994c28">輕安。以無因故。如契經說。由有喜故身心輕</a><a name="0994c29" id="0994c29">安。若無輕安亦應無樂。展轉乃至應無涅槃</span><a name="0995a01" id="0995a01">無漸次因果非有故。彼師於此作救義言。如</a><a name="0995a02" id="0995a02">上地中雖無有喜。而非無有身心輕安。故引</a><a name="0995a03" id="0995a03">證言。非為決定。彼救非理。所以者何。以上地</a><a name="0995a04" id="0995a04">中都無喜故。應觀此義。如健達縛三事和合。</a><a name="0995a05" id="0995a05">食名色經。如契經言。父母交會有健達縛</a><a name="0995a06" id="0995a06">正現在前。而見有時無父母會。有健達縛亦</a><a name="0995a07" id="0995a07">現在前。如受濕生及化生者。非受胎卵二生</a><a name="0995a08" id="0995a08">有情離父母合有入胎義。又如經言。三事和</a><a name="0995a09" id="0995a09">合謂壽暖識。然無色界雖無有暖而有壽</a><a name="0995a10" id="0995a10">識。非欲色界壽識離暖。又如經說。身依食</a><a name="0995a11" id="0995a11">住。非上二界住由三食。欲界亦然。非欲界中</a><a name="0995a12" id="0995a12">住由四食。上界亦爾。又如經言。名色緣識識</a><a name="0995a13" id="0995a13">緣名色。非無色界雖無有色而名與識展轉</a><a name="0995a14" id="0995a14">相緣。令欲色中亦有此義。此中亦爾。若有喜</a><a name="0995a15" id="0995a15">處。由有喜故得有輕安。若處喜無輕安亦有。</a><a name="0995a16" id="0995a16">由餘緣故不應為責。何謂餘緣。謂先欲界有</a><a name="0995a17" id="0995a17">勝喜受。引未至定輕安令起。初二靜慮有勝</a><a name="0995a18" id="0995a18">喜受。引上地中輕安令起。若全無喜則無輕</a><a name="0995a19" id="0995a19">安。由此證知定有樂受。又如初果在上二界。</a><a name="0995a20" id="0995a20">雖不能得而彼能得阿羅漢果。先力引故。此</a><a name="0995a21" id="0995a21">亦應然不應為責。又如以杖先擊於輪。後捨</a><a name="0995a22" id="0995a22">杖時其輪猶轉。此亦應爾。由先喜力引後輕</a><a name="0995a23" id="0995a23">安。是故輕安定由有喜。喜即喜受樂受所攝。</a><a name="0995a24" id="0995a24">是故定知實有樂受。又由樂受有希望故。如</a><a name="0995a25" id="0995a25">契經說。若有樂者於法希望。樂受若無則應</a><a name="0995a26" id="0995a26">於法無希望者。是故定知實有樂受。又可愛</a><a name="0995a27" id="0995a27">業應無果故。若無樂受諸可愛業應空無果。</a><a name="0995a28" id="0995a28">諸可愛業定以樂受為其果故。亦不應言諸</a><a name="0995a29" id="0995a29">可愛業以諸樂具為異熟果。樂具但是增上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280994c.htm'><img src='up.gif' border=0></a>
<a href='T280995b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>