<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0941a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷188)</font> 見蘊第八中念住納息第一之一 <font face='Arial'>T27, p0941a</h2></font><hr>
<span class='old'>
</a><a name="0940c28" id="0940c28"><p>復次有三種念住。謂聞思修所成差別。此中</a><a name="0940c29" id="0940c29">有說。於佛所說十二分教。受持讀誦思量分</span><a name="0941a01" id="0941a01">別名聞所成念住。依聞起思。依思起修。</a><a name="0941a02" id="0941a02">依修能斷煩惱。如依金礦出金。依金</a><a name="0941a03" id="0941a03">出金剛。依金剛能壞石等堅物。脅尊者言。</a><a name="0941a04" id="0941a04">於佛所說十二分教。受持讀誦思量分別。是</a><a name="0941a05" id="0941a05">生得慧。依生得慧起聞所成念住。依聞起</a><a name="0941a06" id="0941a06">思。依思起修。依修能斷煩惱。如依種子</a><a name="0941a07" id="0941a07">生芽。依芽生莖。依莖生枝葉。依枝葉生</a><a name="0941a08" id="0941a08">花果。問此三念住何差別。有說。名則差別。</a><a name="0941a09" id="0941a09">謂此名聞所成念住。乃至此名修所成念</a><a name="0941a10" id="0941a10">住。有說。聞所成念住一切時依名於義轉。</a><a name="0941a11" id="0941a11">謂素怛纜說有何義。毘柰耶說有何義。阿毘</a><a name="0941a12" id="0941a12">達磨說有何義。鄔波拖耶說有何義。阿遮利</a><a name="0941a13" id="0941a13">耶說有何義。餘書論說有何義。思所成念住</a><a name="0941a14" id="0941a14">或依名。或不依名於義而轉。修所成念住</a><a name="0941a15" id="0941a15">一切時離名於義轉。譬如三人俱在池浴。</a><a name="0941a16" id="0941a16">初人未學浮。第二半學。第三善學。未學浮</a><a name="0941a17" id="0941a17">者一切時依岸浴。半學浮者或依岸或離岸</a><a name="0941a18" id="0941a18">而浴。善學浮者恒時離岸在中而浴。如第</a><a name="0941a19" id="0941a19">一人聞所成亦爾。如第二人。思所成亦爾。</a><a name="0941a20" id="0941a20">如第三人修所成亦爾。是謂此三念住差</a><a name="0941a21" id="0941a21">別</a><a name="0941a22" id="0941a22"><p>問此聞思修所成念住。何界有幾種。答欲界</a><a name="0941a23" id="0941a23">有二。謂聞思所成非修。所以者何。欲界是</a><a name="0941a24" id="0941a24">不定界非修地非離染地。作意修時便墮</a><a name="0941a25" id="0941a25">思中故。色界有二。謂聞修所成非思。所以</a><a name="0941a26" id="0941a26">者何。色界是定界是修地是離染地。作意思</a><a name="0941a27" id="0941a27">時便墮修中故。無色界有一。謂修所成。然</a><a name="0941a28" id="0941a28">修所成亦不墮界。有餘師說。欲界具有三</a><a name="0941a29" id="0941a29">種。餘如前說。有說。欲色界各具三種。餘如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270940c.htm'><img src='up.gif' border=0></a>
<a href='T270941b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>