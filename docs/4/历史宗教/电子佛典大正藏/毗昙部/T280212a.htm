<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0212a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷29)</font> 使揵度不善品第一之二 <font face='Arial'>T28, p0212a</h2></font><hr>
<span class='old'>
</a><a name="0211c28" id="0211c28">梵天不遠。而住其邊。爾時梵天。遙見如來。即</a><a name="0211c29" id="0211c29">便請之。而白佛言。善來大仙。此處是常不斷</span><a name="0212a01" id="0212a01">棄出寂滅。更無有常勝此處者。而汝能捨欲</a><a name="0212a02" id="0212a02">界煩惱亂種種苦事。而來此間。甚是快事。</a><a name="0212a03" id="0212a03">汝可於此安樂常住。爾時如來。告梵天言。</a><a name="0212a04" id="0212a04">此處非常。而汝說常。此處非是安樂寂靜棄</a><a name="0212a05" id="0212a05">出之處。而汝說是安樂寂靜棄出之處。汝為</a><a name="0212a06" id="0212a06">無明所覆故。作如是說。汝應憶念過去諸梵</a><a name="0212a07" id="0212a07">墮欲界者。如華果落。爾時梵天。復白佛言。</a><a name="0212a08" id="0212a08">善來大仙。此處常樂。廣說如上。第二第三。亦</a><a name="0212a09" id="0212a09">如是說。爾時如來。亦第二第三。告梵天言。此</a><a name="0212a10" id="0212a10">處無常。乃至廣說。無明覆。汝應憶念過去</a><a name="0212a11" id="0212a11">諸梵墮欲界者如華果落爾時梵天。心作是</a><a name="0212a12" id="0212a12">念。今者如來。難可親近。難共語論。然諸梵</a><a name="0212a13" id="0212a13">法。在離欲地。志意閑靜。不能與佛競於言論。</a><a name="0212a14" id="0212a14">復作是念。魔王波旬。常與如來共相違逆。必</a><a name="0212a15" id="0212a15">能與佛競於言論。是時梵王。即致波旬。到梵</a><a name="0212a16" id="0212a16">天上。化作欲界地。而以安止。爾時梵天。復</a><a name="0212a17" id="0212a17">白佛言。大仙當知。此處是常。乃至更無勝者。</a><a name="0212a18" id="0212a18">爾時如來。復告梵王。此處無常。廣說如上。爾</a><a name="0212a19" id="0212a19">時波旬。白佛言。大仙汝莫違逆梵王所說。隨</a><a name="0212a20" id="0212a20">其教敕。常奉行之。汝若違逆梵王言者。猶</a><a name="0212a21" id="0212a21">如有人。功德天神。來入其舍。以杖驅之。我不</a><a name="0212a22" id="0212a22">須汝。汝若違逆梵王之言。亦復如是。亦如有</a><a name="0212a23" id="0212a23">人。從高轉墮。若其不以手足自御。復當更墮。</a><a name="0212a24" id="0212a24">如人墮樹。不堅執枝。則受苦痛。若堅執枝。不</a><a name="0212a25" id="0212a25">受苦痛。如是大仙。汝莫違逆梵王之言。如其</a><a name="0212a26" id="0212a26">所說。當奉行之。復白佛言。大仙今者不見梵</a><a name="0212a27" id="0212a27">眾及與我等圍遶梵王。隨順梵王不違其言</a><a name="0212a28" id="0212a28">耶。爾時世尊便作是念。今者惡魔。來留難我。</a><a name="0212a29" id="0212a29">知是事已。即告魔言汝非梵王亦非梵王眷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280211c.htm'><img src='up.gif' border=0></a>
<a href='T280212b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>