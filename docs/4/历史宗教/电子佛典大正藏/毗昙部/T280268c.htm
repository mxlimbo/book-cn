<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0268c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷36)</font> 使犍度人品第三上 <font face='Arial'>T28, p0268c</h2></font><hr>
<span class='old'>
</a><a name="0268b28" id="0268b28">無此女人者。當與此男子交會。是時便起如</a><a name="0268b29" id="0268b29">是顛倒想。見彼女人遠去。見於自身。與此男</span><a name="0268c01" id="0268c01">子。而共交會。父母合會。所有精氣。見是己</a><a name="0268c02" id="0268c02">有。見已便生喜心。生喜心故。而便迷悶。以迷</a><a name="0268c03" id="0268c03">悶故。中有轉重。更不移動。是時自見己身。在</a><a name="0268c04" id="0268c04">母左脅。面向母腹而坐。一切眾生。皆有如是</a><a name="0268c05" id="0268c05">顛倒想。而入母胎。唯除菩薩。菩薩入胎時。知</a><a name="0268c06" id="0268c06">此是我母此是我父。於母生母想。於父生父</a><a name="0268c07" id="0268c07">想</a><a name="0268c08" id="0268c08"><p>問曰。中有於何處入母身。答曰。或有說者。彼</a><a name="0268c09" id="0268c09">無障礙隨處得入</a><a name="0268c10" id="0268c10"><p>問曰。若無障礙者。則不應住母身中。答曰。以</a><a name="0268c11" id="0268c11">業力故。住母身中。評曰。應作是說。中有從</a><a name="0268c12" id="0268c12">生門入母身中。以是事故。雙產者後出為大。</a><a name="0268c13" id="0268c13">所以者何。以先入母胎故</a><a name="0268c14" id="0268c14"><p>施設經說。父母福德等者。乃能受胎。問曰。如</a><a name="0268c15" id="0268c15">富貴男子。近貧賤女人。富貴女人。近卑賤男</a><a name="0268c16" id="0268c16">子。云何乃能受胎。答曰。當於是時。見彼女</a><a name="0268c17" id="0268c17">人。生尊貴想。自見己身。生卑賤想。女人自以</a><a name="0268c18" id="0268c18">為勝。視男為卑。尊貴女人。近卑賤男子。以</a><a name="0268c19" id="0268c19">他為勝。以己為賤。彼男子見己為勝。以他為</a><a name="0268c20" id="0268c20">賤。是時有如是想。福德等故。乃能受胎</a><a name="0268c21" id="0268c21"><p>一母胎中。有五趣中有。如狗豺魚蝦蟆等。</a><a name="0268c22" id="0268c22">問曰。若地獄中有在彼腹中。云何不燒。答曰。</a><a name="0268c23" id="0268c23">若作業者被燒。不作業者不燒。若有持戒等。</a><a name="0268c24" id="0268c24">著地獄中。亦不能燒。所以者何。以不作業故。</a><a name="0268c25" id="0268c25">眾生在地獄前不必被燒。如施設經說。有時</a><a name="0268c26" id="0268c26">活地獄眾生。冷風來吹。唱如是言。諸眾生活。</a><a name="0268c27" id="0268c27">諸眾生活。是時眾生便活。以是事故。彼中有</a><a name="0268c28" id="0268c28">不必被燒</a><a name="0268c29" id="0268c29"><p>問曰。中有若牆壁山林屋舍瓦石所不能礙。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280268b.htm'><img src='up.gif' border=0></a>
<a href='T280269a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>