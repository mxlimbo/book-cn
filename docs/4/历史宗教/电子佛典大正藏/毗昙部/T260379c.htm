<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0379c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷3)</font> 三法品第四之一 <font face='Arial'>T26, p0379c</h2></font><hr>
<span class='old'>
</a><a name="0379b28" id="0379b28">生種種穢惡。是故名曰漏瘡喻心</a><a name="0379b29" id="0379b29"><p class='juan'>
說一切有部集異門足論卷第三</p>
</span><a name="0379c01" id="0379c01"></a><a name="0379c02" id="0379c02"><p class='juan'>
阿毘達磨集異門足論卷第四</a><a name="0379c03" id="0379c03"></a><a name="0379c04" id="0379c04"><p><span class='byline'>　　　　尊者舍利子說</span><br></a><a name="0379c05" id="0379c05"><p><span class='byline'>　　　　三藏法師玄奘奉　詔譯</span><br></a><a name="0379c06" id="0379c06"><p><b>　　<A NAME="n146"></A>三法品第四之二</b></p>
</a><a name="0379c07" id="0379c07"><p>電光喻心云何。答如世尊說。苾芻當知。世有</a><a name="0379c08" id="0379c08">一類補特伽羅。居阿練若或居樹下或住空</a><a name="0379c09" id="0379c09">閑。精勤修習多修習故。證得如是寂靜心定。</a><a name="0379c10" id="0379c10">依是定心能永斷五順下分結得不還果。受</a><a name="0379c11" id="0379c11">上化生即住上界。得般涅槃不復還來生於</a><a name="0379c12" id="0379c12">欲界。如過夏分至秋初時。從大雲臺電光發</a><a name="0379c13" id="0379c13">已。暫現色像速還隱沒。如是一類補特伽羅。</a><a name="0379c14" id="0379c14">居阿練若乃至廣說。彼所得心名電光喻。問</a><a name="0379c15" id="0379c15">何故彼心名電光喻。答彼心意識證不還果。</a><a name="0379c16" id="0379c16">暫能照了速還隱沒。是故名曰電光喻心。金</a><a name="0379c17" id="0379c17">剛喻心云何。答如世尊說。苾芻當知。世有一</a><a name="0379c18" id="0379c18">類補特伽羅。居阿練若或居樹下或住空閑。</a><a name="0379c19" id="0379c19">精勤修習多修習故。證得如是寂靜心定。依</a><a name="0379c20" id="0379c20">是定心能盡諸漏。證得無漏心慧解脫。於現</a><a name="0379c21" id="0379c21">法中以勝通慧。自證覺受圓滿功德。謂自證</a><a name="0379c22" id="0379c22">知我生已盡。梵行已立所作已辦不受後有。</a><a name="0379c23" id="0379c23">譬如金剛無有少物。而不能斷或穿或破。所</a><a name="0379c24" id="0379c24">謂若鐵若牙若貝。若角若珠若玉石等。如是</a><a name="0379c25" id="0379c25">一類補特伽羅。居阿練若乃至廣說。彼所得</a><a name="0379c26" id="0379c26">心名金剛喻。問何故彼心名金剛喻。答彼心</a><a name="0379c27" id="0379c27">意識證無學果。無結縛等而不能壞。是故名</a><a name="0379c28" id="0379c28">曰金剛喻心</a><a name="0379c29" id="0379c29"><p>三補特伽羅者。一者覆慧補特伽羅。二者膝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260379b.htm'><img src='up.gif' border=0></a>
<a href='T260380a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>