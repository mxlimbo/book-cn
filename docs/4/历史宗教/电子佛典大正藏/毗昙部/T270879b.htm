<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0879b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷175)</font> 定蘊第七中不還納息第四之一 <font face='Arial'>T27, p0879b</h2></font><hr>
<span class='old'>
</a><a name="0879a28" id="0879a28">摩觸骨瑣眾惡所集不淨之身而生淨想</a><a name="0879a29" id="0879a29">染習欲事。或時發怒起加拳等苦楚有情</span><a name="0879b01" id="0879b01">諸損惱業預流一來猶有此事故不說在</a><a name="0879b02" id="0879b02">善士趣中。有說。於有學位若更不入黑闇</a><a name="0879b03" id="0879b03">牢獄母胎藏中稟諸不淨。而為身分生熟</a><a name="0879b04" id="0879b04">二藏中間住者立善士趣。預流一來尚有</a><a name="0879b05" id="0879b05">斯事是故不立七善士趣。尊者妙音作如</a><a name="0879b06" id="0879b06">是說。若學已斷欲貪瞋恚不於母胎受迫</a><a name="0879b07" id="0879b07">迮苦者立善士趣。預流一來不爾。有說。若</a><a name="0879b08" id="0879b08">學不為違順境界嬈觸心者立善士趣。預</a><a name="0879b09" id="0879b09">流一來不爾。有說。若趣上生不退還者</a><a name="0879b10" id="0879b10">立善士趣。預流一來不爾。有說。若學已得</a><a name="0879b11" id="0879b11">雜修靜慮雖退而不失靜慮者立善士趣</a><a name="0879b12" id="0879b12">預流一來不爾。有說。若學唯行善士法不</a><a name="0879b13" id="0879b13">行不善士法者立善士趣。預流一來亦行</a><a name="0879b14" id="0879b14">不善士法。由如此義預流一來不立善士</a><a name="0879b15" id="0879b15">趣。問行無色不還於行色界不還有五事</a><a name="0879b16" id="0879b16">勝。謂界勝地勝斷煩惱勝損減蘊勝三摩缽</a><a name="0879b17" id="0879b17">底勝。何故不立為善士趣答應說而不說</a><a name="0879b18" id="0879b18">者當知此義有餘。有說。若麤現易了立善</a><a name="0879b19" id="0879b19">士趣。彼不顯了是故不說。有說。佛為勸</a><a name="0879b20" id="0879b20">誘未離欲界多過患處染聖者令速離故。</a><a name="0879b21" id="0879b21">說行色界不還為善士趣。不為勸誘未離</a><a name="0879b22" id="0879b22">色界少過患處染聖者令速離故。不說行</a><a name="0879b23" id="0879b23">無色不還為善士趣。有說。若有色身依有</a><a name="0879b24" id="0879b24">色處有來去等寂靜威儀可令他知是善</a><a name="0879b25" id="0879b25">士者立善士趣。行無色者無如是事故不</a><a name="0879b26" id="0879b26">立善士趣。有說。若處有五不還可施設</a><a name="0879b27" id="0879b27">七善趣者立善士趣。行無色不還不具五</a><a name="0879b28" id="0879b28">種不可施設七善士趣是故不說。有說。若</a><a name="0879b29" id="0879b29">彼界有唯聖者生處立善士趣。無色界不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270879a.htm'><img src='up.gif' border=0></a>
<a href='T270879c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>