<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0971c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷39)</font> 辯定品第九之一 <font face='Arial'>T29, p0971c</h2></font><hr>
<span class='old'>
</a><a name="0971b28" id="0971b28">起空定厭捨前空。重空等持空行相後。起即</a><a name="0971b29" id="0971b29">復還與空行相相應。唯此最能順厭捨故。非</span><a name="0971c01" id="0971c01">我行相則不如是。見非我者。於諸有為法起</a><a name="0971c02" id="0971c02">厭背心不如見空故諸有已見諸法非我而於</a><a name="0971c03" id="0971c03">諸有猶生樂者。以於諸行中不審見空故。由</a><a name="0971c04" id="0971c04">此空定雖二行相俱。而但名空不說為非我。</a><a name="0971c05" id="0971c05">空於厭捨極隨順故。無願無願緣前無學無</a><a name="0971c06" id="0971c06">願等持。取非常相。謂彼先起無學等持。於五</a><a name="0971c07" id="0971c07">取蘊中思惟非常相。從此後起殊勝善根相</a><a name="0971c08" id="0971c08">應等持。緣前無學無願三摩地思惟非常相。</a><a name="0971c09" id="0971c09">於無願不願名無願無願。舉喻顯示。如前</a><a name="0971c10" id="0971c10">應知。重無願等持非常行相後起。即復還與</a><a name="0971c11" id="0971c11">非常行相相應。唯此可能緣厭道故。非苦行</a><a name="0971c12" id="0971c12">相能緣聖道。聖道非苦趣苦滅故。苦法不能</a><a name="0971c13" id="0971c13">趣苦寂滅。亦非因等四能緣聖道。以聖道不</a><a name="0971c14" id="0971c14">能令苦續故。非道等四者此厭捨道故。非欣</a><a name="0971c15" id="0971c15">行相能為厭捨。豈不如無願不願聖道而作</a><a name="0971c16" id="0971c16">道等四。此亦應然。此例不然。無願正厭有兼</a><a name="0971c17" id="0971c17">於聖道起不願心故。謂前無願正厭於有。聖</a><a name="0971c18" id="0971c18">道依有故兼不願。雖聖意樂說不願道。而於</a><a name="0971c19" id="0971c19">聖道非正憎厭。故亦能作道等四種。無願無</a><a name="0971c20" id="0971c20">願正憎厭道。故以非常觀道過失。道等行相</a><a name="0971c21" id="0971c21">無容厭道。是故於此不作彼四。無相無相即</a><a name="0971c22" id="0971c22">緣無學。無相三摩地非擇滅為境。以無漏法</a><a name="0971c23" id="0971c23">無擇滅故。但取靜相非滅妙離。謂彼先起無</a><a name="0971c24" id="0971c24">學等持。於擇滅中思惟靜相。從此後起殊</a><a name="0971c25" id="0971c25">勝善根相應等持。即緣無學無相三摩地非</a><a name="0971c26" id="0971c26">擇滅為境。思惟靜相。於無相滅復觀為無</a><a name="0971c27" id="0971c27">相。名無相無相。舉喻顯示。如前應知。重無</a><a name="0971c28" id="0971c28">相等持靜行相後起。即復還與靜行相相應。</a><a name="0971c29" id="0971c29">唯此能觀非擇滅故。非妙行相境無記故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290971b.htm'><img src='up.gif' border=0></a>
<a href='T290972a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>