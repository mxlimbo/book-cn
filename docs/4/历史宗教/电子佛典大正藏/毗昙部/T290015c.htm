<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0015c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷3)</font> 分別根品第二之一 <font face='Arial'>T29, p0015c</h2></font><hr>
<span class='old'>
</a><a name="0015b28" id="0015b28">力轉去曾得宿業所生諸根大種住時勢分。</a><a name="0015b29" id="0015b29">引取未曾定力所起諸根大種住時勢分。故</span><a name="0015c01" id="0015c01">此命根非是異熟。所餘一切皆是異熟。因論</a><a name="0015c02" id="0015c02">生論。彼阿羅漢有何因緣留多壽行。謂為</a><a name="0015c03" id="0015c03">利益安樂他故。或為聖教久住世故。觀</a><a name="0015c04" id="0015c04">知自身壽行將盡。觀他無此二種堪能。復</a><a name="0015c05" id="0015c05">何因緣捨多壽行。彼阿羅漢自觀住世於</a><a name="0015c06" id="0015c06">他利益安樂事少。或為病等苦逼自身。如</a><a name="0015c07" id="0015c07">有頌言</a><a name="0015c08" id="0015c08"><p class='lg'>　　梵行妙成立　　　聖道已善修</a><br><a name="0015c09" id="0015c09">　　壽盡時歡喜　　　猶如捨眾病　</p></a><a name="0015c10" id="0015c10"><p>此中應知。依何處所誰能如是留捨壽行。</a><a name="0015c11" id="0015c11">謂三洲人女男相續。不時解脫得邊際定諸</a><a name="0015c12" id="0015c12">阿羅漢。由彼身中有自在定無煩惱故。經</a><a name="0015c13" id="0015c13">說。世尊留多命行捨多壽行。命壽何別。有</a><a name="0015c14" id="0015c14">言。無別。如本論言。云何命根。謂三界壽。有</a><a name="0015c15" id="0015c15">餘師說。先世業果名為壽行。現在業果名為</a><a name="0015c16" id="0015c16">命行。有說。由此眾同分住名為壽行。由此</a><a name="0015c17" id="0015c17">暫住名為命行。多言為顯留捨多念命行</a><a name="0015c18" id="0015c18">壽行非一剎那。命行壽行有留捨故。有說。</a><a name="0015c19" id="0015c19">此言為遮有一命壽實體經多時住。有</a><a name="0015c20" id="0015c20">說。此言為顯無一實命壽體。但於多行假</a><a name="0015c21" id="0015c21">立如是命壽二名。若謂不然。不應言行。世</a><a name="0015c22" id="0015c22">尊何故捨多壽行留多命行。為顯於死得</a><a name="0015c23" id="0015c23">自在故捨多壽行。為顯於活得自在故留</a><a name="0015c24" id="0015c24">多命行。唯留三月不增減者。越此更無所</a><a name="0015c25" id="0015c25">化事故。減此利生不究竟故。又為成立先</a><a name="0015c26" id="0015c26">自稱言我善修行四神足故。欲住一劫或</a><a name="0015c27" id="0015c27">一劫餘。如心所期則便能住。毘婆沙師作</a><a name="0015c28" id="0015c28">如是說。顯今能伏蘊死二魔。世尊先於菩</a><a name="0015c29" id="0015c29">提樹下。已伏天魔煩惱魔故。傍論已竟。正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290015b.htm'><img src='up.gif' border=0></a>
<a href='T290016a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>