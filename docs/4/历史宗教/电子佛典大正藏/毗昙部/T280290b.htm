<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0290b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷39)</font> 使犍度十門品第四之一 <font face='Arial'>T28, p0290b</h2></font><hr>
<span class='old'>
</a><a name="0290a28" id="0290a28">少分五界及四界少分攝六界。問曰。佛何故</a><a name="0290a29" id="0290a29">於十八界中說六界。答曰。為受化者。受化者。</span><a name="0290b01" id="0290b01">於智境界。或有全愚。或有少分愚。若少分愚</a><a name="0290b02" id="0290b02">者。為說六界。全愚者。為說十八界。復次受佛</a><a name="0290b03" id="0290b03">化者。根有利鈍。利根者為說六界。鈍根者為</a><a name="0290b04" id="0290b04">說十八界。復次受佛化者。或有疾有遲。疾者</a><a name="0290b05" id="0290b05">為說六界。遲者為說十八界。復次受佛化者。</a><a name="0290b06" id="0290b06">或有喜略。或有喜廣。喜略者為說六界。喜廣</a><a name="0290b07" id="0290b07">者為說十八界。復次欲現門故。諸所有界。</a><a name="0290b08" id="0290b08">若色性。若非色性。若說五界當知已說色性</a><a name="0290b09" id="0290b09">諸界。若說識界當知已說無色性諸界。如色</a><a name="0290b10" id="0290b10">無色。可見不可見。有對無對。相應不相應。有</a><a name="0290b11" id="0290b11">依無依。有行無行。有勢用無勢用。有緣無緣。</a><a name="0290b12" id="0290b12">當知亦如是。復次六界。能生養長色無色身。</a><a name="0290b13" id="0290b13">生者是識界。養者是地水火風界。長者是虛</a><a name="0290b14" id="0290b14">空界。復次此六界。能取持增長色無色身。取</a><a name="0290b15" id="0290b15">者是識界。持者是地水火風界。增長者是虛</a><a name="0290b16" id="0290b16">空界。復次此六界。是眾生根本。是一切處眾</a><a name="0290b17" id="0290b17">生根本。是無始已來眾生根本。是有所分別</a><a name="0290b18" id="0290b18">無所分別眾生根本。眾生根本者。欲色界眾</a><a name="0290b19" id="0290b19">生。從生有乃至死有心。此六界無有無勢用</a><a name="0290b20" id="0290b20">時一切處眾生根本者。無有欲色界眾生從</a><a name="0290b21" id="0290b21">生有乃至死有。此六界。無有無勢用時。無始</a><a name="0290b22" id="0290b22">已來眾生根本眾生無有前際。無有眾生從</a><a name="0290b23" id="0290b23">生有乃至死有。此六界無有無勢用時。有所</a><a name="0290b24" id="0290b24">分別無所分別眾生根本者。眾生可分別是</a><a name="0290b25" id="0290b25">男是女。如波羅奢佉時。此六界亦有勢用。眾</a><a name="0290b26" id="0290b26">生不可分別是男是女。如迦羅羅安浮陀卑</a><a name="0290b27" id="0290b27">尸伽那時。此六界亦有勢用。尊者瞿沙說</a><a name="0290b28" id="0290b28">曰。緣此六界故。得入母胎。以如是等事故。於</a><a name="0290b29" id="0290b29">十八界中說六界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280290a.htm'><img src='up.gif' border=0></a>
<a href='T280290c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>