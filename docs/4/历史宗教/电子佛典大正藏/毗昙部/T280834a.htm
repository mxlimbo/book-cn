<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0834a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷1)</font> 界品第一 <font face='Arial'>T28, p0834a</h2></font><hr>
<span class='old'>
</a><br><a name="0833c28" id="0833c28">　　亦為他顯現　　　我今說少分　</p></a><a name="0833c29" id="0833c29"><p>佛者。知一切法。知一切種。故名為佛。開覺</span><a name="0834a01" id="0834a01">慧眼者。謂無礙智眼義也。若者。若佛所說</a><a name="0834a02" id="0834a02">所顯所宣所釋法也。知者解也。法者持也。</a><a name="0834a03" id="0834a03">持於自性。為他作緣故名為法。法有積聚。</a><a name="0834a04" id="0834a04">故名法眾。法眾群聚一義異名。亦為他顯現</a><a name="0834a05" id="0834a05">者。自覺知己利世間。故為他顯示。或有覺</a><a name="0834a06" id="0834a06">知不為他說。如昇攝波林經說。我今說少分</a><a name="0834a07" id="0834a07">者。於彼佛說法中。我今但說少分法相。豈</a><a name="0834a08" id="0834a08">能盡說如是義已。問曰。何法是佛所說而</a><a name="0834a09" id="0834a09">欲說耶。答曰。所謂有漏無漏。有煩惱無煩</a><a name="0834a10" id="0834a10">惱。受蔭有諍無諍。色無色等我今當說</a><a name="0834a11" id="0834a11"><p class='lg'>　　一切有漏行　　　離我樂常淨</a><br><a name="0834a12" id="0834a12">　　此受於我等　　　不見有漏故　</p></a><a name="0834a13" id="0834a13"><p>一切有漏行離我樂常淨者。諸有漏行。離我</a><a name="0834a14" id="0834a14">離樂離常離淨。彼中世間不能觀察。無明覆</a><a name="0834a15" id="0834a15">障闇智。於此四門顛倒而見。故名顛倒。問曰。</a><a name="0834a16" id="0834a16">何因故知諸有漏行離於我耶。答曰。我事無</a><a name="0834a17" id="0834a17">故屬因緣故行名為他。非我自性。計我者</a><a name="0834a18" id="0834a18">說。我不屬他除此更無。是故我性不可得。</a><a name="0834a19" id="0834a19">無我因故諸行離我。問曰。何因故知諸行離</a><a name="0834a20" id="0834a20">樂。答曰。作逼迫故。諸有漏行是苦自性亦是</a><a name="0834a21" id="0834a21">苦緣是故逼迫。逼迫名苦是故離樂。問曰。何</a><a name="0834a22" id="0834a22">因故知諸行離常。答曰。以生滅故。現見諸行</a><a name="0834a23" id="0834a23">生而即滅。無見常者是故離常。問曰。何因故</a><a name="0834a24" id="0834a24">知諸有漏行離於淨耶。答曰。污染事故。諸有</a><a name="0834a25" id="0834a25">漏事煩惱境界。不淨污染是故離淨。問曰。如</a><a name="0834a26" id="0834a26">是諸行離於我等。世間何故取我等耶。答曰。</a><a name="0834a27" id="0834a27">此受於我等不見有漏故。諸有漏行不如實</a><a name="0834a28" id="0834a28">見。世間不能觀察作我等解。猶如怨家匿藏</a><a name="0834a29" id="0834a29">惡欲。<span class='corr'>詐</span>出美言遊行家內實非親友作親友<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280833c.htm'><img src='up.gif' border=0></a>
<a href='T280834b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>