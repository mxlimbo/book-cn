<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0264a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷15)</font> 中分別惑品第五 <font face='Arial'>T29, p0264a</h2></font><hr>
<span class='old'>
</a><a name="0263c28" id="0263c28">圓滿惡聚是五蓋。由經中說。彼一向惡故。偈</a><a name="0263c29" id="0263c29">曰。欲界中五蓋。釋曰。於餘界不立五蓋故</span><a name="0264a01" id="0264a01">唯欲界中有五蓋。復有何因。立睡弱二小惑</a><a name="0264a02" id="0264a02">為一蓋。合掉悔亦爾。偈曰。一對治食事。合二</a><a name="0264a03" id="0264a03">一。釋曰。此二雙同一對治故。同食故。同一事</a><a name="0264a04" id="0264a04">故。故合為一。經中說。睡弱一食一非食。何法</a><a name="0264a05" id="0264a05">是睡弱蓋食。有五種法。謂惓不安頻申不節</a><a name="0264a06" id="0264a06">食心沈下。何法非睡弱蓋。食謂光明想。彼事</a><a name="0264a07" id="0264a07">亦一。謂此二小惑。能令心沈下。掉悔二小惑。</a><a name="0264a08" id="0264a08">亦說同一食同一非食。何法是掉悔蓋食。有</a><a name="0264a09" id="0264a09">四法。親屬覺。國土覺。不死覺。數憶昔所更</a><a name="0264a10" id="0264a10">事。謂遊戲安樂給侍。何法非掉悔蓋食。謂</a><a name="0264a11" id="0264a11">奢摩他。此二亦同一事。何以故。此二同能令</a><a name="0264a12" id="0264a12">心不寂靜是故同一對治食事故。合二立一</a><a name="0264a13" id="0264a13">蓋若一切惑皆是蓋。云何唯說五為蓋。偈</a><a name="0264a14" id="0264a14">曰。能破法聚起。疑故。釋曰由貪欲瞋恚蓋。</a><a name="0264a15" id="0264a15">戒法聚破壞。由睡弱蓋。慧法聚破壞。由掉悔</a><a name="0264a16" id="0264a16">蓋。定法聚破壞。若定慧無則。於四諦起疑惑</a><a name="0264a17" id="0264a17">心故。解脫解脫知見破壞。由此義故。說五為</a><a name="0264a18" id="0264a18">蓋。於此執中與定法聚相違。掉悔蓋應在慧</a><a name="0264a19" id="0264a19">障前。是故餘師說。如其次第能破定聚及慧</a><a name="0264a20" id="0264a20">聚。何以故。經中說。若人修行定觀。怖畏睡弱</a><a name="0264a21" id="0264a21">若人修行簡擇法。怖畏掉悔。有餘師釋。蓋義</a><a name="0264a22" id="0264a22">有異。云何釋。若人在六識行位。於可愛可憎</a><a name="0264a23" id="0264a23">相塵中。由執相故。若在住位。是貪欲瞋恚。以</a><a name="0264a24" id="0264a24">彼為先因故起障。初正欲入定相心。次若已</a><a name="0264a25" id="0264a25">入定。不如理修奢摩他毘缽舍那。故起睡弱</a><a name="0264a26" id="0264a26">掉悔疑。如次第障奢摩他毘缽舍那。故解脫</a><a name="0264a27" id="0264a27">解脫知見不得成。是故說五為蓋。今應思此</a><a name="0264a28" id="0264a28">義。是遍行不同分界惑。見滅道所滅。緣有流</a><a name="0264a29" id="0264a29">法為境諸惑。是時若觀察彼境。是時彼不滅。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290263c.htm'><img src='up.gif' border=0></a>
<a href='T290264b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>