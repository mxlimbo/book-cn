<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0515b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷31)</font> 辯緣起品第三之一 <font face='Arial'>T29, p0515b</h2></font><hr>
<span class='old'>
</a><a name="0515a28" id="0515a28"><p>論曰。於金輪上。有九大山。妙高山王。處中而</a><a name="0515a29" id="0515a29">住。餘八周匝。繞妙高山。於八山中。前七名</span><a name="0515b01" id="0515b01">內。第七山外有大洲等。此外復有鐵輪圍山。</a><a name="0515b02" id="0515b02">周匝如輪。圍四洲界。持雙等七。唯金所成。妙</a><a name="0515b03" id="0515b03">高山王。四寶為體。謂四面如次。北東南西。金</a><a name="0515b04" id="0515b04">銀吠琉璃頗胝迦寶。隨寶威德。色顯於空。故</a><a name="0515b05" id="0515b05">贍部洲空。似吠琉璃色。如是寶等。從何而生。</a><a name="0515b06" id="0515b06">從諸有情業增上力。復大雲起。雨金輪上。</a><a name="0515b07" id="0515b07">渧如車軸。經於久時。積水奔濤。深踰八萬。</a><a name="0515b08" id="0515b08">猛風鑽擊。寶等變生。如是變生金寶等已。復</a><a name="0515b09" id="0515b09">由業力。引起別風。簡別寶等。攝令聚集。成山</a><a name="0515b10" id="0515b10">成洲。分水甘鹹。令別成立內海外海。云何一</a><a name="0515b11" id="0515b11">類水。別類寶等生。雨水能為異類寶等種所</a><a name="0515b12" id="0515b12">依藏。復為種種威德猛風之所鑽擊。生眾寶</a><a name="0515b13" id="0515b13">等。故無有過。如是九山。住金輪上。沒水量</a><a name="0515b14" id="0515b14">皆等。八萬踰繕那。蘇迷盧山。出水亦爾。如是</a><a name="0515b15" id="0515b15">則說妙高山王。從下金輪。上至其頂。總有十</a><a name="0515b16" id="0515b16">六萬踰繕那。其餘八山。出水高量。從內至外。</a><a name="0515b17" id="0515b17">半半漸卑。謂初持雙。出水四萬。乃至最後。鐵</a><a name="0515b18" id="0515b18">輪圍山。出水三百一十二半。如是九山。一一</a><a name="0515b19" id="0515b19">廣量。各各與自出水量同。已辯九山。海今當</a><a name="0515b20" id="0515b20">辯。頌曰</a><a name="0515b21" id="0515b21"><p class='lg'>　　山間有八海　　　前七名為內</a><br><a name="0515b22" id="0515b22">　　最初廣八萬　　　四邊各三倍</a><br><a name="0515b23" id="0515b23">　　餘六半半狹　　　第八名為外</a><br><a name="0515b24" id="0515b24">　　三洛叉二萬　　　二千踰繕那　</p></a><a name="0515b25" id="0515b25"><p>論曰。妙高為初。輪圍為後。中間八海。前七名</a><a name="0515b26" id="0515b26">內。七中皆具八功德水。一甘。二冷。三軟。四</a><a name="0515b27" id="0515b27">輕。五清淨。六不臭。七飲時不損喉。八飲已不</a><a name="0515b28" id="0515b28">傷腹。如是七海。初廣八萬。約持雙山內邊周</a><a name="0515b29" id="0515b29">量。於其四面。數各三倍。謂各成二億四萬踰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290515a.htm'><img src='up.gif' border=0></a>
<a href='T290515c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>