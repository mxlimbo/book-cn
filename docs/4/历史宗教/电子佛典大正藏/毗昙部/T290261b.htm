<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0261b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷15)</font> 中分別惑品第五 <font face='Arial'>T29, p0261b</h2></font><hr>
<span class='old'>
</a><a name="0261a28" id="0261a28">亦爾。別立見明故。釋曰。是所說欲流。即是欲</a><a name="0261a29" id="0261a29">暴河。及欲繫。是所說有流。即是有暴河。及有</span><a name="0261b01" id="0261b01">繫。除諸見。彼言由了別故。於暴河及繫。立見</a><a name="0261b02" id="0261b02">為別品。偈曰。非於流無伴。由非順流故。釋</a><a name="0261b03" id="0261b03">曰。能令流故名流。流等名後當釋。彼說若見</a><a name="0261b04" id="0261b04">獨無伴。不隨順流。由明了故。是故於流不立</a><a name="0261b05" id="0261b05">為別品。合立為流品。是欲暴河。有二十九物。</a><a name="0261b06" id="0261b06">謂欲瞋慢有十五。疑有四并十倒起惑。有暴</a><a name="0261b07" id="0261b07">河有二十八物。謂欲慢有二十。疑八見暴河</a><a name="0261b08" id="0261b08">有三十六物。無明暴河有十五物。如暴河應</a><a name="0261b09" id="0261b09">知繫亦爾。偈曰。如所說共癡。有二分見故名</a><a name="0261b10" id="0261b10">取。釋曰。是欲繫共無明立為欲取。有三十四</a><a name="0261b11" id="0261b11">物。謂欲瞋慢無明有二十。疑有四。并十倒起</a><a name="0261b12" id="0261b12">惑。是有繫共無明立為我言取。有三十八物。</a><a name="0261b13" id="0261b13">謂欲慢無明有三十。疑有八。是見繫除戒執</a><a name="0261b14" id="0261b14">取。立為見取。有三十物。是戒執取有六物。云</a><a name="0261b15" id="0261b15">何從諸見中。離戒執取立為別取。由對治聖</a><a name="0261b16" id="0261b16">道故。由欺誑二部故。在家部由此惑遭誑計。</a><a name="0261b17" id="0261b17">執自餓為天道故。出家部由捨離可愛塵。修</a><a name="0261b18" id="0261b18">習苦澀為道。計應得解脫故。欲取及見取者。</a><a name="0261b19" id="0261b19">是在家出家二部鬥諍因故。故立為二取。在</a><a name="0261b20" id="0261b20">家由取五塵故。與在家起鬥諍。出家由取諸</a><a name="0261b21" id="0261b21">見各不同故。與出家起鬥諍。此二部取定及</a><a name="0261b22" id="0261b22">定果。為解脫道及解脫果故。故立二界惑。為</a><a name="0261b23" id="0261b23">我言取。云何合無明說取不別為取。由能取</a><a name="0261b24" id="0261b24">生死故立為取。偈曰。由無明。非能取故合。</a><a name="0261b25" id="0261b25">釋曰。無明以不了為相故。昧鈍故故不能取。</a><a name="0261b26" id="0261b26">是故共惑合為取。於經中佛世尊說。何者為</a><a name="0261b27" id="0261b27">欲繫。廣說如經。乃至於欲塵。眾生欲染污欲</a><a name="0261b28" id="0261b28">求欲愛欲喜欲欲欲亂欲著欲遍著欲樂欲定</a><a name="0261b29" id="0261b29">欲貪。此欲變異眾生心住。說此名欲繫。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290261a.htm'><img src='up.gif' border=0></a>
<a href='T290261c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>