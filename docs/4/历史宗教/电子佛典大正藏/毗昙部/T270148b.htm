<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0148b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷29)</font> 雜蘊第一中補特伽羅納息第三之一 <font face='Arial'>T27, p0148b</h2></font><hr>
<span class='old'>
</a><a name="0148a28" id="0148a28">行時恒樂讀誦思惟三藏。於一切法自相共</a><a name="0148a29" id="0148a29">相數數觀察入聖道時。名毘缽舍那行者。</span><a name="0148b01" id="0148b01">復次或有繫心一緣不分別法相。或有分</a><a name="0148b02" id="0148b02">別法相不繫心一緣。若繫心一緣不分別</a><a name="0148b03" id="0148b03">法相者入聖道時。名奢摩他行者。若分別</a><a name="0148b04" id="0148b04">法相不繫心一緣者入聖道時。名毘缽舍</a><a name="0148b05" id="0148b05">那行者。復次若利根者。名毘缽舍那行者若</a><a name="0148b06" id="0148b06">鈍根者。名奢摩他行者。如利根鈍根如是。</a><a name="0148b07" id="0148b07">因力緣力。內分力外分力。內正思惟力外聞</a><a name="0148b08" id="0148b08">他音力。應知亦爾。問斷離滅界體是無為無</a><a name="0148b09" id="0148b09">因無果。云何乃說若奢摩他毘缽舍那熏修</a><a name="0148b10" id="0148b10">心者依三種界而得解脫。答彼契經於緣</a><a name="0148b11" id="0148b11">涅槃勝解以界聲說。謂修行者雖加行時</a><a name="0148b12" id="0148b12">精進勇猛修習止觀二種資糧。若於涅槃</a><a name="0148b13" id="0148b13">不起勝解決定趣證。畢竟不能斷諸煩惱</a><a name="0148b14" id="0148b14">心得解脫。故緣涅槃勝解名界。依此界故</a><a name="0148b15" id="0148b15">心得解脫。如彼經說。爾時阿難問名上座。</a><a name="0148b16" id="0148b16">何等斷故名為斷界。何等離故名為離界。何</a><a name="0148b17" id="0148b17">等滅故名為滅界。名上座言。一切行斷故名</a><a name="0148b18" id="0148b18">斷界。一切行離故名離界。一切行滅故名滅</a><a name="0148b19" id="0148b19">界。尊者阿難聞已合掌隨喜讚歎辭退。復詣</a><a name="0148b20" id="0148b20">竹林道場以此事問五百苾芻。彼復皆如</a><a name="0148b21" id="0148b21">名上座答。問彼諸苾芻云何而答。有作是</a><a name="0148b22" id="0148b22">說。從少至老次第而答。如法集時少者先</a><a name="0148b23" id="0148b23">問。有餘師說。從老至少次第而答。如行施</a><a name="0148b24" id="0148b24">物自老至少。復有說者。一苾芻答餘皆隨</a><a name="0148b25" id="0148b25">喜。脅尊者言。先作白已後次行籌。受籌名</a><a name="0148b26" id="0148b26">答。如彼經說。爾時阿難聞已合掌隨喜讚歎。</a><a name="0148b27" id="0148b27">辭詣佛所到已頂禮世尊雙足。卻住一面。</a><a name="0148b28" id="0148b28">以此句義問佛世尊。佛還如彼上座等答。</a><a name="0148b29" id="0148b29">問尊者阿難忍可上座五百苾芻所說義不。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270148a.htm'><img src='up.gif' border=0></a>
<a href='T270148c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>