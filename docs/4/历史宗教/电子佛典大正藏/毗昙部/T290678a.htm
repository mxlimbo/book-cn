<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0678a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷61)</font> 辯賢聖品第六之一 <font face='Arial'>T29, p0678a</h2></font><hr>
<span class='old'>
</a><a name="0677c28" id="0677c28">思所成慧准此應說。次於生死深生厭患。欣</a><a name="0677c29" id="0677c29">樂涅槃寂靜功德。此後多引厭觀現前方便</span><a name="0678a01" id="0678a01">勤修漸增漸勝。引起如是能順決擇。思所成</a><a name="0678a02" id="0678a02">攝最勝善根。即所修總緣共相法念住。從此</a><a name="0678a03" id="0678a03">無間生何善根。頌曰</a><a name="0678a04" id="0678a04"><p class='lg'>　　從此生煖法　　　具觀四聖諦</a><br><a name="0678a05" id="0678a05">　　修十六行相　　　次生頂亦然</a><br><a name="0678a06" id="0678a06">　　如是二善根　　　皆初法後四</a><br><a name="0678a07" id="0678a07">　　次忍唯法念　　　下中品同頂</a><br><a name="0678a08" id="0678a08">　　上唯觀欲苦　　　一行一剎那</a><br><a name="0678a09" id="0678a09">　　世第一亦然　　　皆慧五除得　</p></a><a name="0678a10" id="0678a10"><p>論曰。從順決擇勝思所成。總緣共相法念住</a><a name="0678a11" id="0678a11">後。有修所成順決擇分。初善根起名為煖法。</a><a name="0678a12" id="0678a12">是總緣共相法念住差別。如是所起是當所</a><a name="0678a13" id="0678a13">修。能燒煩惱薪聖道火前相。如鑽火位初煖</a><a name="0678a14" id="0678a14">相生。法與煖同故名煖法。住空閑者執煖</a><a name="0678a15" id="0678a15">法前。已起修所成共相法念住。雖亦有此而</a><a name="0678a16" id="0678a16">不皆然。若有先離欲界染者。依色界攝修所</a><a name="0678a17" id="0678a17">成慧。厭患生死欣樂涅槃。多厭行俱作意次</a><a name="0678a18" id="0678a18">第。能引異類煖善根生。諸有先時未離欲染。</a><a name="0678a19" id="0678a19">依思所成慧引煖善根生。故彼不應作一向</a><a name="0678a20" id="0678a20">執。此善根起分位長故。能其觀察四聖諦</a><a name="0678a21" id="0678a21">境。由此具修十六行相。觀苦聖諦修四行相。</a><a name="0678a22" id="0678a22">一無常二苦三空四無我。觀集聖諦修四</a><a name="0678a23" id="0678a23">行相。一因二集三生四緣。觀滅聖諦修四行</a><a name="0678a24" id="0678a24">相。一滅二靜三妙四離。觀道聖諦修四行相。</a><a name="0678a25" id="0678a25">一道二如三行四出。此相差別如後當辨。如</a><a name="0678a26" id="0678a26">契經說。此二癡人違越我法毘柰耶故。於中</a><a name="0678a27" id="0678a27">乃至亦無煖法。諸無煖者一切皆名違越正</a><a name="0678a28" id="0678a28">法毘柰耶不。不爾。二人資糧已備。有障法故</a><a name="0678a29" id="0678a29">退所應得故。言違越法毘柰耶。非諸無煖皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290677c.htm'><img src='up.gif' border=0></a>
<a href='T290678b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>