<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0859b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷17)</font> 辯緣起品第四之一 <font face='Arial'>T29, p0859b</h2></font><hr>
<span class='old'>
</a><a name="0859a28" id="0859a28">災極至於此。第三靜慮動息為內災。息亦</a><a name="0859a29" id="0859a29">是風等外風災。故若入此靜慮有如是內災</span><a name="0859b01" id="0859b01">生。此靜慮中遭是外災壞。故初靜慮內具</a><a name="0859b02" id="0859b02">三災。外亦具遭三災所壞。第二靜慮內有二</a><a name="0859b03" id="0859b03">災。故外亦遭二災所壞。第三靜慮內唯一災。</a><a name="0859b04" id="0859b04">故外但遭一災所壞。第四靜慮無有外災。以</a><a name="0859b05" id="0859b05">彼定無內災患故。由此佛說。彼名不動。內</a><a name="0859b06" id="0859b06">外三災所不及故。若爾彼地器應是常。不爾</a><a name="0859b07" id="0859b07">與有情俱生俱滅故。謂彼天處無總地形。但</a><a name="0859b08" id="0859b08">如眾星居處各別。有情於彼生時死時。所在</a><a name="0859b09" id="0859b09">天宮隨起隨滅。是故彼器體亦非常。所說</a><a name="0859b10" id="0859b10">三災云何次第。要先無間起七火災。其次定</a><a name="0859b11" id="0859b11">應一水災起。此後無間復七火災。度七火災</a><a name="0859b12" id="0859b12">還有一水。如是乃至滿七水災。復七火災</a><a name="0859b13" id="0859b13">後風災起。如是總有八七火災一七水災一</a><a name="0859b14" id="0859b14">風災起。水風災起皆從火災。從水風災必火</a><a name="0859b15" id="0859b15">災起。故災次第理必應然。何緣七火方一水</a><a name="0859b16" id="0859b16">災。極光淨天壽勢力故。謂彼壽量極八大劫。</a><a name="0859b17" id="0859b17">故至第八方一水災。由此應知要度七水八</a><a name="0859b18" id="0859b18">七火後乃一風災。由遍淨天壽勢力故。謂彼</a><a name="0859b19" id="0859b19">壽量六十四劫。故第八火方一風災。如諸</a><a name="0859b20" id="0859b20">有情修定漸勝。所感異熟身壽漸長。由是所</a><a name="0859b21" id="0859b21">居亦漸久住。外由內感理必應然</a><a name="0859b22" id="0859b22"><p class='juan'>
說一切有部顯宗論卷第十七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290859a.htm'><img src='up.gif' border=0></a>
<a href='T290859c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>