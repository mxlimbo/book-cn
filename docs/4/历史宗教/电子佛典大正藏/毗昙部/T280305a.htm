<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0305a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷41)</font> 使犍度十門品第四之一 <font face='Arial'>T28, p0305a</h2></font><hr>
<span class='old'>
</a><a name="0304c28" id="0304c28">自殺。如火自燒。如怨自害。如住邊城多受厄</a><a name="0304c29" id="0304c29">難。復次行者見苦時。名真佛出世間。如法入</span><a name="0305a01" id="0305a01">佛法。得無障礙。受行佛法。復次行者見苦</a><a name="0305a02" id="0305a02">時。捨舊緣得新緣。捨共得不共。捨世間得出</a><a name="0305a03" id="0305a03">世間。復次行者見苦時。未開無漏道門今開。</a><a name="0305a04" id="0305a04">未曾捨凡夫性今捨。未曾得聖道今得。復次</a><a name="0305a05" id="0305a05">行者見苦時。捨名得名。捨界得界。捨性得性。</a><a name="0305a06" id="0305a06">捨名得名者。捨凡夫名得聖人名。捨界得界</a><a name="0305a07" id="0305a07">者。捨凡夫界。得聖人界。捨性得性者。捨凡</a><a name="0305a08" id="0305a08">夫性。得聖人性。復次行者見苦時。得心不得</a><a name="0305a09" id="0305a09">心因。得業不得業因。得明不得明因。復次行</a><a name="0305a10" id="0305a10">者見苦時。得離五人聚入八人聚。五人聚者。</a><a name="0305a11" id="0305a11">謂五逆人。八人聚者。謂四向四果。復次行者</a><a name="0305a12" id="0305a12">見苦時。捨如樹華凡夫性。得住如門閫聖性。</a><a name="0305a13" id="0305a13">復次行者見苦時。初得於法不壞信。復次行</a><a name="0305a14" id="0305a14">者見苦時。得無有是處法。如說無有是處。是</a><a name="0305a15" id="0305a15">見諦具足人。不故殺生。不故犯戒。乃至廣</a><a name="0305a16" id="0305a16">說。以如是等事故。佛經唯說知苦。佛經說集</a><a name="0305a17" id="0305a17">聖諦應知應斷。阿毘曇說。云何斷法。謂有漏</a><a name="0305a18" id="0305a18">法。若作是說。生後有愛是。集聖諦者。則生</a><a name="0305a19" id="0305a19">是難。如阿毘曇說。云何斷法。一切有漏法。何</a><a name="0305a20" id="0305a20">故佛經但說生彼有愛是集諦耶。答曰。前說</a><a name="0305a21" id="0305a21">愛。所以此中應廣說。若作是說一切有漏因</a><a name="0305a22" id="0305a22">是集諦。則生是難。如苦亦應斷。何故佛經但</a><a name="0305a23" id="0305a23">說斷集。答曰。為不生苦故。佛作是說。汝等若</a><a name="0305a24" id="0305a24">不欲苦。應當斷集。若斷集者。苦則不生。復次</a><a name="0305a25" id="0305a25">為不生果故。佛作是說。若汝等不欲果者。應</a><a name="0305a26" id="0305a26">當斷因。若斷因者。果則不生。復次欲斷苦流</a><a name="0305a27" id="0305a27">故。猶如水相續流。若不斷其源。則水流不止。</a><a name="0305a28" id="0305a28">若斷其源。水則不流。如是若不斷苦源。苦流</a><a name="0305a29" id="0305a29">不止。若斷苦源。苦流則止。復次若斷集者。則<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280304c.htm'><img src='up.gif' border=0></a>
<a href='T280305b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>