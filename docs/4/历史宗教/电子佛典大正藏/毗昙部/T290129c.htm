<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0129c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷25)</font> 分別賢聖品第六之一 <font face='Arial'>T29, p0129c</h2></font><hr>
<span class='old'>
</a><a name="0129b28" id="0129b28">彼無退失自害自防及修練根故唯有二。</a><a name="0129b29" id="0129b29">如是六種阿羅漢中。誰從何退。為性為果。</span><a name="0129c01" id="0129c01">頌曰</a><a name="0129c02" id="0129c02"><p class='lg'>　　四從種性退　　　五從果非先　</p></a><a name="0129c03" id="0129c03"><p>論曰。不動種性必無退理。前之五種皆有</a><a name="0129c04" id="0129c04">退義。於中後四有從性退。退法一種無退</a><a name="0129c05" id="0129c05">性理。由此種性最居下故。五種皆有從果</a><a name="0129c06" id="0129c06">退義。雖俱有退然並非先。謂諸無學先學</a><a name="0129c07" id="0129c07">位中所住種性。彼從此性必無退理。學無</a><a name="0129c08" id="0129c08">學道所成堅故。若諸有學先凡位中所住種</a><a name="0129c09" id="0129c09">性。彼從此性亦無退理。世出世道所成堅</a><a name="0129c10" id="0129c10">故。若住此位後修練根所得思等四種種</a><a name="0129c11" id="0129c11">性。彼從此性容有退理。二先位中住思等</a><a name="0129c12" id="0129c12">性必亦無退此所得果。唯先退法有退果</a><a name="0129c13" id="0129c13">義。又亦無退先所得果。後所得果容有退</a><a name="0129c14" id="0129c14">義。是故定無退預流果。由此應果退法有</a><a name="0129c15" id="0129c15">三。一增進根。二退住學。三住自位而般涅</a><a name="0129c16" id="0129c16">槃。思法有四。三如前說。更加一種退住退</a><a name="0129c17" id="0129c17">性。餘三如次有五六七。應知後後一一增</a><a name="0129c18" id="0129c18">故。思法等四退住學位時。還住退非餘。若</a><a name="0129c19" id="0129c19">異此者得勝種性故。應是進非退。何緣定</a><a name="0129c20" id="0129c20">無退先果者。以見所斷依無事故。謂有身</a><a name="0129c21" id="0129c21">見依我處轉。見所斷惑此見為根。我體既無</a><a name="0129c22" id="0129c22">名依無事。以無事故必無退理。若爾應說</a><a name="0129c23" id="0129c23">此惑緣無。非此緣無諦為境故。然於諦</a><a name="0129c24" id="0129c24">境不如實緣。諸煩惱中誰不如是。雖皆</a><a name="0129c25" id="0129c25">如是而有差別。以修斷惑各有別事。即是</a><a name="0129c26" id="0129c26">可意不可意等於所緣境此相非無。見所斷</a><a name="0129c27" id="0129c27">惑計有我等。非諸諦境有我等相。以無事</a><a name="0129c28" id="0129c28">故。與修斷別。謂於色等所緣境中我見妄</a><a name="0129c29" id="0129c29">增。作者受者自在而轉。非實我性。邊執見等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290129b.htm'><img src='up.gif' border=0></a>
<a href='T290130a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>