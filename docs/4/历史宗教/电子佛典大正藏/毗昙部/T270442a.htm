<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0442a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷85)</font> 結蘊第二中十門納息第四之一 <font face='Arial'>T27, p0442a</h2></font><hr>
<span class='old'>
</a><a name="0441c28" id="0441c28">地遍處等。後速退起欲界我見。緣執欲界地</a><a name="0441c29" id="0441c29">等為我。速復還得第四靜慮地遍處等彼</span><a name="0442a01" id="0442a01">緣欲界地等為境。如提婆達多先得靜</a><a name="0442a02" id="0442a02">慮。以神境通力變作小兒。著金縷俗衣作</a><a name="0442a03" id="0442a03">五花頂。在未生怨太子膝上婉轉而戲。仍</a><a name="0442a04" id="0442a04">令太子知是尊者提婆達多。時未生怨憐</a><a name="0442a05" id="0442a05">愛抱弄。嗚而復以唾置口中。提婆達多貪</a><a name="0442a06" id="0442a06">利養故遂咽其唾。故佛訶曰。汝是死屍食</a><a name="0442a07" id="0442a07">人唾者。彼咽唾時便退靜慮。速復還得令</a><a name="0442a08" id="0442a08">所變身在太子膝如故而戲。遍處我見應</a><a name="0442a09" id="0442a09">知亦爾。有餘師說。此中有身見執第四靜慮</a><a name="0442a10" id="0442a10">地等為我。前八遍處亦緣第四靜慮地等。問</a><a name="0442a11" id="0442a11">豈不前八遍處緣欲界色耶。答亦緣欲界</a><a name="0442a12" id="0442a12">色亦緣第四靜慮色。問色界諸天純一白色。</a><a name="0442a13" id="0442a13">云何緣彼作青等耶。答色界有情純一白</a><a name="0442a14" id="0442a14">色。彼非情數亦有青等。評曰。彼不應作是</a><a name="0442a15" id="0442a15">說。若有身見與八遍處相應俱有。可設難</a><a name="0442a16" id="0442a16">言如何相應俱有法。或緣第四靜慮或緣</a><a name="0442a17" id="0442a17">欲界。然有身見前八遍處非相應非俱有</a><a name="0442a18" id="0442a18">不應為難。而一有情名計我者亦名得定</a><a name="0442a19" id="0442a19">者。以有身見故名計我者。以遍處故名得</a><a name="0442a20" id="0442a20">定者。有身見執第四靜慮地等為我。前八</a><a name="0442a21" id="0442a21">遍處緣欲界色非俱時故善通此經。此有</a><a name="0442a22" id="0442a22">身見與八遍處所依身同所緣境異</a><a name="0442a23" id="0442a23"><p>如契經說。有地等定有地等遍處。問此地</a><a name="0442a24" id="0442a24">等定與地等遍處有何差別。答地等定在</a><a name="0442a25" id="0442a25">欲界四靜慮地等遍處唯在第四靜慮。復</a><a name="0442a26" id="0442a26">次加行時名地等定。成滿時名地等遍處。復</a><a name="0442a27" id="0442a27">次因時名地等定。果時名地等遍處。復次若</a><a name="0442a28" id="0442a28">作少分解時名地等定。若作周遍解時名</a><a name="0442a29" id="0442a29">地等遍處。是謂差別<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270441c.htm'><img src='up.gif' border=0></a>
<a href='T270442b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>