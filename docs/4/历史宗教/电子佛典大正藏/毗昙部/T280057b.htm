<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0057b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷9)</font> 雜犍度智品第二 <font face='Arial'>T28, p0057b</h2></font><hr>
<span class='old'>
</a><a name="0057a28" id="0057a28">方語。生喜樂者。我則常憂常苦。常喜常樂。誰</a><a name="0057a29" id="0057a29">有苦人與我等者。以是事故。不生恚心。復有</span><a name="0057b01" id="0057b01">說者。罵我者以是等字。行者作是念。讚嘆我</a><a name="0057b02" id="0057b02">者。為以是字更有異字。諦觀察之更無異字。</a><a name="0057b03" id="0057b03">但此諸字。次第顛倒。言是罵是讚。我今何為</a><a name="0057b04" id="0057b04">於是字中而生瞋恚。復有說者。行者作如是</a><a name="0057b05" id="0057b05">念。若人罵我。以一界少入。一入少入。一陰少</a><a name="0057b06" id="0057b06">入。餘不罵我者。十七界一界少入。十一入一</a><a name="0057b07" id="0057b07">入少入。四陰一陰少入。如是不罵我者多。罵</a><a name="0057b08" id="0057b08">我者少。而我何為生瞋恚心。復有說者。行者</a><a name="0057b09" id="0057b09">作是念。此罵名誰所成就。為是罵者。為是受</a><a name="0057b10" id="0057b10">罵者。推之應是罵者成就。若然者便是自罵。</a><a name="0057b11" id="0057b11">於我何為而生瞋恚。復有說者。行者作是念。</a><a name="0057b12" id="0057b12">若以一字則不成罵。二字則成。無有能一時</a><a name="0057b13" id="0057b13">稱二字者。若稱後字時。前字已滅不至後字。</a><a name="0057b14" id="0057b14">如是但以意分別故。言是罵者。是受罵者。以</a><a name="0057b15" id="0057b15">是事故。不生瞋心。復有說者。行者作是念。</a><a name="0057b16" id="0057b16">罵者及我。一時同一剎那滅。後生諸陰。亦無</a><a name="0057b17" id="0057b17">罵者及受罵者。罵法不可得故。是以不生恚</a><a name="0057b18" id="0057b18">心。復有說者。行者作是念。罵者受罵者。皆悉</a><a name="0057b19" id="0057b19">是空。所以者何。無我無人。無眾生。無壽命。</a><a name="0057b20" id="0057b20">無作無作者。無受無受者。但有諸陰空聚。是</a><a name="0057b21" id="0057b21">故不生瞋心。行者應以如是等法觀名身句</a><a name="0057b22" id="0057b22">身味身。問曰。何以復依名句味身作論耶。答</a><a name="0057b23" id="0057b23">曰。欲現此經文義具足故。而作此論。復有說</a><a name="0057b24" id="0057b24">者。以依此文能顯明陰界入中眾多之義。亦</a><a name="0057b25" id="0057b25">能讚嘆佛法僧寶。以是事故。而作此論</a><a name="0057b26" id="0057b26"><p>云何名身(名身胡音有三種一語名名二語名名身三語以上名多名身一語名名者一法一名二</a><a name="0057b27" id="0057b27">語名身者二法二名三語以上名多名身者三法三名以上名多名身句身味身亦如是此所問名身者問多語名身</a><a name="0057b28" id="0057b28">也)</a><a name="0057b29" id="0057b29"><p>問曰。何以問多語名身。不問名。不問名身耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280057a.htm'><img src='up.gif' border=0></a>
<a href='T280057c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>