<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0261b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷50)</font> 結蘊第二中不善納息第一之一 <font face='Arial'>T27, p0261b</h2></font><hr>
<span class='old'>
</a><a name="0261a28" id="0261a28">欲瀑流中與有身見邊執見相應惛沈睡眠</a><a name="0261a29" id="0261a29">掉舉少分無慚無愧不相應故皆是無記。見</span><a name="0261b01" id="0261b01">瀑流或不善或無記。欲界三見是不善。謂邪</a><a name="0261b02" id="0261b02">見見取戒禁取無慚無愧相應故。欲界二見</a><a name="0261b03" id="0261b03">色無色界五見是無記。無慚無愧不相應故。</a><a name="0261b04" id="0261b04">無明瀑流或不善或無記。無慚無愧相應是</a><a name="0261b05" id="0261b05">不善。謂欲界見集滅道及修所斷無明唯是</a><a name="0261b06" id="0261b06">不善。見苦所斷三見疑慢貪瞋相應及不共</a><a name="0261b07" id="0261b07">無明亦是不善。餘是無記。謂欲界二見相應</a><a name="0261b08" id="0261b08">及色無色界一切無明。無慚無愧不相應故</a><a name="0261b09" id="0261b09">皆是無記。如四瀑流四軛亦爾。瀑流與軛</a><a name="0261b10" id="0261b10">名體等故。四取中一無記謂我語取。義如前</a><a name="0261b11" id="0261b11">說。三應分別。謂欲取或不善或無記。無慚無</a><a name="0261b12" id="0261b12">愧及彼相應是不善。無慚無愧者顯彼自性</a><a name="0261b13" id="0261b13">唯是不善。及彼相應者顯欲取中二十八事</a><a name="0261b14" id="0261b14">及四少分亦是不善。四少分者謂彼相應惛</a><a name="0261b15" id="0261b15">沈睡眠掉舉無明少分。餘是無記。謂欲取中</a><a name="0261b16" id="0261b16">與有身見邊執見相應惛沈睡眠掉舉無明</a><a name="0261b17" id="0261b17">少分。無慚無愧不相應故皆是無記。見取或</a><a name="0261b18" id="0261b18">不善或無記。欲界二見是不善謂邪見見取。</a><a name="0261b19" id="0261b19">欲界二見色無色界四見是無記。欲界二見</a><a name="0261b20" id="0261b20">者謂有身見邊執見。色無色界四見者。謂五</a><a name="0261b21" id="0261b21">見中除戒禁取。戒禁取或不善或無記。欲界</a><a name="0261b22" id="0261b22">是不善。無慚無愧相應故。色無色界是無記。</a><a name="0261b23" id="0261b23">無慚無愧不相應故。四身繫中二不善。謂貪</a><a name="0261b24" id="0261b24">欲瞋恚。二應分別。謂戒禁取此實執身繫欲</a><a name="0261b25" id="0261b25">界是不善。無慚無愧相應故。色無色界是無</a><a name="0261b26" id="0261b26">記。無慚無愧不相應故。五蓋唯不善。皆與無</a><a name="0261b27" id="0261b27">慚無愧相應故。五結中三不善。謂瞋嫉慳</a><a name="0261b28" id="0261b28">結。二應分別。謂貪慢結或不善或無記。欲界</a><a name="0261b29" id="0261b29">是不善。無慚無愧相應故。色無色界是無記。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270261a.htm'><img src='up.gif' border=0></a>
<a href='T270261c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>