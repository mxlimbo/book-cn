<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0864a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷18)</font> 辯業品第五之一 <font face='Arial'>T29, p0864a</h2></font><hr>
<span class='old'>
</a><a name="0863c28" id="0863c28">此由勝義安立善名。是故涅槃名勝義善。或</a><a name="0863c29" id="0863c29">真解脫是勝是義。得勝義名。勝謂最尊無</span><a name="0864a01" id="0864a01">與等者。義謂別有真實體性。此顯涅槃無等</a><a name="0864a02" id="0864a02">實有。故名勝義。安隱名善。是善常故。自性善</a><a name="0864a03" id="0864a03">者。謂慚愧根。以有為中唯慚與愧。及無貪等</a><a name="0864a04" id="0864a04">三種善根。不待相應及餘等起。體性是善猶</a><a name="0864a05" id="0864a05">如良藥。相應善者。謂彼相應。以心心所要與</a><a name="0864a06" id="0864a06">慚愧善根相應方成善性。若不與彼慚等相</a><a name="0864a07" id="0864a07">應。善性不成。如雜藥水。等起善者。謂身語</a><a name="0864a08" id="0864a08">業。生等及得二無心定。以是自性及相應善</a><a name="0864a09" id="0864a09">所等起故。立等起名。如良藥汁所引生乳。</a><a name="0864a10" id="0864a10">因異類心亦起諸得。如因靜慮得通果心。勝</a><a name="0864a11" id="0864a11">無記心現在前故。得諸染法。勝染污心現在</a><a name="0864a12" id="0864a12">前故。得諸善法。此等如何成善等性。以就彼</a><a name="0864a13" id="0864a13">法俱生得故。密作是言。非異類心不作緣起。</a><a name="0864a14" id="0864a14">故無有失。雖異類心亦為緣起。而成善等。</a><a name="0864a15" id="0864a15">非待彼心。或復因彼諸得等起。即待彼故成</a><a name="0864a16" id="0864a16">善等性。故得由等起成善等性異。如說善性</a><a name="0864a17" id="0864a17">四種差別。不善四種與此相違。云何相違。</a><a name="0864a18" id="0864a18">勝義不善。謂生死法。由生死中諸法皆以苦</a><a name="0864a19" id="0864a19">為自性極不安隱猶如痼疾。自性不善。謂無</a><a name="0864a20" id="0864a20">慚愧三不善根。由有漏中唯無慚愧及貪瞋</a><a name="0864a21" id="0864a21">等三不善根不待相應及餘等起。體是不善。</a><a name="0864a22" id="0864a22">猶如毒藥。相應不善。謂彼相應。由心心所法</a><a name="0864a23" id="0864a23">要與無慚愧不善根相應方成不善性。異則</a><a name="0864a24" id="0864a24">不然如雜毒水。等起不善。謂身語業生等及</a><a name="0864a25" id="0864a25">得。以是自性相應不善所等起故。如毒藥汁</a><a name="0864a26" id="0864a26">所引生乳。若爾應無一有漏法。是無記或善</a><a name="0864a27" id="0864a27">皆生死攝故。一切皆應是不善攝。雖據勝義。</a><a name="0864a28" id="0864a28">理實應然。而於此中約異熟說。諸有漏法若</a><a name="0864a29" id="0864a29">不能記異熟果者。立無記名。於中若能記愛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290863c.htm'><img src='up.gif' border=0></a>
<a href='T290864b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>