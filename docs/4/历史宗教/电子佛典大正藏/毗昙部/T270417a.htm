<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0417a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷81)</font> 結蘊第二中十門納息第四之一 <font face='Arial'>T27, p0417a</h2></font><hr>
<span class='old'>
</a><a name="0416c28" id="0416c28">為新商人。說諸國邑所有過患。謂如是國</a><a name="0416c29" id="0416c29">如是邑中。多諸婬女博戲矯詐酒肆賊難</span><a name="0417a01" id="0417a01">應遠防之。勿令汝等喪失財貨。第三靜慮</a><a name="0417a02" id="0417a02">具足住者。謂得獲成就第三靜慮善五蘊。得</a><a name="0417a03" id="0417a03">獲成就名具足住</a><a name="0417a04" id="0417a04"><p>復次斷樂斷苦先喜憂沒。不苦不樂捨念清</a><a name="0417a05" id="0417a05">淨。第四靜慮具足住。是名第四天道斷樂</a><a name="0417a06" id="0417a06">者。問得第四靜慮時。總離第三靜慮諸有</a><a name="0417a07" id="0417a07">漏法。何故但說斷樂耶。答以樂為上首。總</a><a name="0417a08" id="0417a08">離第三靜慮諸有漏法故偏說樂。復次以</a><a name="0417a09" id="0417a09">樂難斷難破難可越度故偏說之。復次以</a><a name="0417a10" id="0417a10">樂多諸過患熾盛堅牢。是故偏說。復次以</a><a name="0417a11" id="0417a11">樂離第三靜慮染時。極為障礙繫縛留難。</a><a name="0417a12" id="0417a12">如暴獄卒故偏說之。復次諸瑜伽師專為</a><a name="0417a13" id="0417a13">對治樂故修第四靜慮。是故偏說。復次諸</a><a name="0417a14" id="0417a14">瑜伽師憎厭樂故。總離第三靜慮故偏說</a><a name="0417a15" id="0417a15">之。復次樂上地無餘法容有故偏說樂。由</a><a name="0417a16" id="0417a16">如是等種種因緣唯說斷樂。斷苦者。問離</a><a name="0417a17" id="0417a17">欲染時修觀行者已斷苦根。何故今離第</a><a name="0417a18" id="0417a18">三靜慮染時乃說斷苦。答此於已斷說名</a><a name="0417a19" id="0417a19">為斷謂於遠事而說近聲。如已來者亦說</a><a name="0417a20" id="0417a20">今來。如說。大王從何處來。如已解脫說解</a><a name="0417a21" id="0417a21">脫聲。如說。由此知見心解脫欲漏有漏無</a><a name="0417a22" id="0417a22">明漏。離欲染時心已解脫欲漏。離非想非</a><a name="0417a23" id="0417a23">非想處染時。心解脫有漏無明漏。如於已</a><a name="0417a24" id="0417a24">入而說入聲。如說。菩薩入正性離生。得現</a><a name="0417a25" id="0417a25">觀邊世俗智。如於已受而說受聲。如說。</a><a name="0417a26" id="0417a26">受樂受時如實知受樂受無有自知現在</a><a name="0417a27" id="0417a27">受者。故知已受而說受聲。此中亦爾已斷</a><a name="0417a28" id="0417a28">說斷。謂於遠事而說近聲。復次依雙法盡</a><a name="0417a29" id="0417a29">俱說斷聲言雙法者。謂苦與樂。離欲染<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270416c.htm'><img src='up.gif' border=0></a>
<a href='T270417b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>