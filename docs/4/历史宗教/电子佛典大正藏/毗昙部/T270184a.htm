<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0184a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷35)</font> 雜蘊第一中無慚愧納息第五之一 <font face='Arial'>T27, p0184a</h2></font><hr>
<span class='old'>
</a><a name="0183c28" id="0183c28">成就亦現前。問善根為斷者多為續者多</a><a name="0183c29" id="0183c29">耶。答隨爾所斷還爾所續。謂斷欲界欲界</span><a name="0184a01" id="0184a01">續。斷生得生得續。斷九品九品續。問斷善</a><a name="0184a02" id="0184a02">根已於現法中還能續不。答且依施設論</a><a name="0184a03" id="0184a03">說彼於現法中不能續善。決定於地獄中</a><a name="0184a04" id="0184a04">生時或死時方能續善如彼論說。若害蟻卵</a><a name="0184a05" id="0184a05">無少悔心應說是人斷三界善。彼於現法</a><a name="0184a06" id="0184a06">不能續善根。定於地獄中生時或死時方</a><a name="0184a07" id="0184a07">能續善。問誰於地獄生時能續善根。誰於</a><a name="0184a08" id="0184a08">地獄死時能續善根耶。答若於地獄中有</a><a name="0184a09" id="0184a09">中未受斷善根邪見異熟果者。彼於地獄</a><a name="0184a10" id="0184a10">生時能續。若於地獄中有中即受彼邪見異</a><a name="0184a11" id="0184a11">熟果者。乃至地獄死時彼果盡故能續善根。</a><a name="0184a12" id="0184a12">所以者何。如邪見與善根相妨彼果亦爾。</a><a name="0184a13" id="0184a13">復次若由因力斷善根者地獄死時方續。</a><a name="0184a14" id="0184a14">若由緣力斷善根者地獄生時能續。復次</a><a name="0184a15" id="0184a15">若由自力斷善根者。死時方續。若由他力</a><a name="0184a16" id="0184a16">斷善根者生時能續復次若由自性力斷者</a><a name="0184a17" id="0184a17">死時方續。若由資糧力斷者生時能續。復次</a><a name="0184a18" id="0184a18">若見戒俱壞而斷者死時方續若見壞戒不壞</a><a name="0184a19" id="0184a19">而斷者生時能續。復次若意樂加行俱壞而</a><a name="0184a20" id="0184a20">斷者死時方續。若意樂壞加行不壞而斷者</a><a name="0184a21" id="0184a21">生時能續。復次若常見為加行而斷者死時</a><a name="0184a22" id="0184a22">方續若斷見為加行而斷者生時能續。尊者</a><a name="0184a23" id="0184a23">妙音說曰。彼斷善者或有地獄生時。見不善</a><a name="0184a24" id="0184a24">業異熟果相現在前。便作是念。我先自作</a><a name="0184a25" id="0184a25">如是惡業今當受此不如意果。起此信時</a><a name="0184a26" id="0184a26">名為續善。或有生地獄已即受苦異熟果</a><a name="0184a27" id="0184a27">作如是念。我先自作如是惡業今還自受</a><a name="0184a28" id="0184a28">如是苦果。起此信時名為續善。復次若依</a><a name="0184a29" id="0184a29">理說斷善根者於現法中亦有能續。謂彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270183c.htm'><img src='up.gif' border=0></a>
<a href='T270184b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>