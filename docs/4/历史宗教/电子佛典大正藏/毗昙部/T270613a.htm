<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0613a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷118)</font> 業蘊第四中邪語納息第二之一 <font face='Arial'>T27, p0613a</h2></font><hr>
<span class='old'>
</a><a name="0612c28" id="0612c28">欲。如來善心說語。妙音美音和雅音悅意音。</a><a name="0612c29" id="0612c29">此語是善耶。應理論者答言如是。彼便難</span><a name="0613a01" id="0613a01">言。聽我說汝負處失處違自言處。若作是</a><a name="0613a02" id="0613a02">說。依異熟果諸法由業得彼法是無記。則</a><a name="0613a03" id="0613a03">不應言如來善心說諸妙音美音和雅音</a><a name="0613a04" id="0613a04">悅意音此語是善。作是說者不應道理。若</a><a name="0613a05" id="0613a05">作是說如來善心說諸妙音美音和雅音</a><a name="0613a06" id="0613a06">悅意音。此語是善則不應言依異熟果諸</a><a name="0613a07" id="0613a07">法由業得彼法是無記。而作是說不應道</a><a name="0613a08" id="0613a08">理。應理論者釋彼難言。應作是說。菩薩</a><a name="0613a09" id="0613a09">昔餘生中。造作增長感異熟果大宗葉業。由</a><a name="0613a10" id="0613a10">是因緣展轉出生如來咽喉微妙大種。從此</a><a name="0613a11" id="0613a11">能生妙語音聲而聲非異熟</a><a name="0613a12" id="0613a12"><p>問若一切聲非異熟果。施設論說當云何通。</a><a name="0613a13" id="0613a13">答依展轉因作如是說。然一切聲非異熟</a><a name="0613a14" id="0613a14">果。問何故諸聲非異熟果。或有說者。聲屬</a><a name="0613a15" id="0613a15">第三傳。謂最初業生諸大種。大種生聲。聲</a><a name="0613a16" id="0613a16">屬第三故非異熟果。復有說者。聲屬第五</a><a name="0613a17" id="0613a17">傳。謂初業生異熟大種。異熟大種生長養大</a><a name="0613a18" id="0613a18">種。長養大種生等流大種。從此等流大種</a><a name="0613a19" id="0613a19">生聲。聲屬第五故非異熟果。復有說者。聲</a><a name="0613a20" id="0613a20">隨欲轉非異熟法可隨欲轉。復有說者。聲</a><a name="0613a21" id="0613a21">復生聲非從異熟復生異熟。有說。聲是</a><a name="0613a22" id="0613a22">現在加行所發。異熟果是先業所起。復有說</a><a name="0613a23" id="0613a23">者。離初靜慮染時語表便斷。若是異熟者</a><a name="0613a24" id="0613a24">應離三界染時方斷。復有說者。聲有三種。</a><a name="0613a25" id="0613a25">謂善不善無記。異熟果唯無記。有說。若聲</a><a name="0613a26" id="0613a26">是異熟者生可愛趣。應一切時出如意聲。</a><a name="0613a27" id="0613a27">生非可愛趣。應一切時出不如意聲。現見</a><a name="0613a28" id="0613a28">有時與此相違。是故聲非異熟。復有說者。</a><a name="0613a29" id="0613a29">聲有間斷異熟色無間斷。是故聲非異熟。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270612c.htm'><img src='up.gif' border=0></a>
<a href='T270613b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>