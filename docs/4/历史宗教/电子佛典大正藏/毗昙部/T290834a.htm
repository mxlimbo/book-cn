<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0834a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷12)</font> 辯緣起品第四之一 <font face='Arial'>T29, p0834a</h2></font><hr>
<span class='old'>
</a><a name="0833c28" id="0833c28">生三種現所共知。化生如龍妙翅鳥等。一切</a><a name="0833c29" id="0833c29">地獄諸天中有。皆唯化生。有說。餓鬼唯化生</span><a name="0834a01" id="0834a01">攝。有說。餓鬼亦有胎生如餓鬼女白目連</a><a name="0834a02" id="0834a02">曰</a><a name="0834a03" id="0834a03"><p class='lg'>　　我夜生五子　　　隨生皆自食</a><br><a name="0834a04" id="0834a04">　　晝生五亦然　　　雖盡而無飽　</p></a><a name="0834a05" id="0834a05"><p>於四生內何者最多。有說。濕生。現見多故設</a><a name="0834a06" id="0834a06">有肉等聚廣無邊。下越三輪上過五淨。容遍</a><a name="0834a07" id="0834a07">其量頓變為虫。是故濕生多餘三種。有餘師</a><a name="0834a08" id="0834a08">說。化生最多。謂二趣全三趣少分及諸中有。</a><a name="0834a09" id="0834a09">皆化生故。一切生中何生最勝。應言最勝唯</a><a name="0834a10" id="0834a10">是化生。支分諸根圓具猛利。身形微妙故勝</a><a name="0834a11" id="0834a11">餘生。若爾何緣後身菩薩得生自在。不受化</a><a name="0834a12" id="0834a12">生見受胎生。有大利故。謂引親屬入正法</a><a name="0834a13" id="0834a13">故。令所化生練磨心故。令餘族類生尊敬故。</a><a name="0834a14" id="0834a14">息諸外道謗為幻故。留遺身界饒益他故。又</a><a name="0834a15" id="0834a15">與化生時不同故。問答決擇如順正理</a><a name="0834a16" id="0834a16"><p class='juan'>
說一切有部顯宗論卷第十二</p>
</a><a name="0834a17" id="0834a17"></a><a name="0834a18" id="0834a18"></a><a name="0834a19" id="0834a19"><p class='juan'>
阿毘達磨藏顯宗論卷第十三</a><a name="0834a20" id="0834a20"></a><a name="0834a21" id="0834a21"><p><span class='byline'>　　　　尊者眾賢造</span><br></a><a name="0834a22" id="0834a22"><p><span class='byline'>　　　　三藏法師玄奘奉　詔譯</span><br></a><a name="0834a23" id="0834a23"><p><b>　　<A NAME="n316"></A>辯緣起品第四之二</b></p>
</a><a name="0834a24" id="0834a24"><p>前說地獄諸天中有唯是化生。何謂中有。此</a><a name="0834a25" id="0834a25">何緣故非即名生。頌曰</a><a name="0834a26" id="0834a26"><p class='lg'>　　死生二有中　　　五蘊名中有</a><br><a name="0834a27" id="0834a27">　　未至應至處　　　故中有非生　</p></a><a name="0834a28" id="0834a28"><p>論曰。死後生前有自體起。具足五蘊為至生</a><a name="0834a29" id="0834a29">處。在二有中故名中有。如何此有體有起歿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290833c.htm'><img src='up.gif' border=0></a>
<a href='T290834b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>