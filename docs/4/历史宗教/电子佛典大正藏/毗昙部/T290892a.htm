<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0892a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷24)</font> 辯業品第五之一 <font face='Arial'>T29, p0892a</h2></font><hr>
<span class='old'>
</a><a name="0891c28" id="0891c28">事起諸言論。即由過去事言論究竟。是名本</a><a name="0891c29" id="0891c29">事。如曼馱多經。若依現在事起諸言論。要</span><a name="0892a01" id="0892a01">由過去事言論究竟。是名本生。如邏剎私經。</a><a name="0892a02" id="0892a02">言方廣者。謂以正理廣辯諸法。以一切法性</a><a name="0892a03" id="0892a03">相眾多非廣言詞不能辯故。亦名廣破。由此</a><a name="0892a04" id="0892a04">廣言能破極堅無智闇故。或名無比。由此廣</a><a name="0892a05" id="0892a05">言理趣幽博餘無比故。有說。此廣辯大菩提</a><a name="0892a06" id="0892a06">資糧。言希法者。謂於此中唯說希奇出世間</a><a name="0892a07" id="0892a07">法。由此能正顯三乘希有故。有餘師說。辯三</a><a name="0892a08" id="0892a08">寶言世所罕聞。故名希法。言論義者。謂於上</a><a name="0892a09" id="0892a09">說諸分義中。無倒顯示釋難決擇。有說。於經</a><a name="0892a10" id="0892a10">所說深義。已見真者。或餘智人。隨理辯釋亦</a><a name="0892a11" id="0892a11">名論議。即此名曰摩怛理迦。釋餘經義時此</a><a name="0892a12" id="0892a12">為本母故。此又名為阿毘達磨。以能現對諸</a><a name="0892a13" id="0892a13">法相故。無倒顯示諸法相故。如是所說十二</a><a name="0892a14" id="0892a14">分教略說應知三藏所攝。言三藏者。一素怛</a><a name="0892a15" id="0892a15">纜藏。二毘柰耶藏。三阿毘達磨藏。如是三藏</a><a name="0892a16" id="0892a16">差別云何。未種善根。未欣勝義。令種欣故。</a><a name="0892a17" id="0892a17">為說契經。已種已欣。令熟相續。作所作故。為</a><a name="0892a18" id="0892a18">說調伏。已熟已作令悟解脫。正方便故為說</a><a name="0892a19" id="0892a19">對法。或以廣略清妙文詞綴緝雜染及清淨</a><a name="0892a20" id="0892a20">法。令易解了名為契經。宣說修行尸羅軌則</a><a name="0892a21" id="0892a21">淨命方便名為調伏。善能顯示諸契經中深</a><a name="0892a22" id="0892a22">義趣言名為對法。或依增上心戒慧學所興</a><a name="0892a23" id="0892a23">論道。如其次第名為契經調伏對法。或素怛</a><a name="0892a24" id="0892a24">纜藏是力等流。以諸經中所說義理。畢竟無</a><a name="0892a25" id="0892a25">有能屈伏故。毘柰耶藏是大悲等流。辯說尸</a><a name="0892a26" id="0892a26">羅濟惡趣故。阿毘達磨藏是無畏等流。真法</a><a name="0892a27" id="0892a27">相中能善安立。問答決擇無所畏故。如是等</a><a name="0892a28" id="0892a28">類三藏不同。毘婆沙中已廣分別。前已別釋</a><a name="0892a29" id="0892a29">三福業事。今釋經中順三分善。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290891c.htm'><img src='up.gif' border=0></a>
<a href='T290892b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>