<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0707b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷67)</font> 辯賢聖品第六之一 <font face='Arial'>T29, p0707b</h2></font><hr>
<span class='old'>
</a><a name="0707a28" id="0707a28">是彼離繫士用果故。彼能斷此得障得故。豈</a><a name="0707a29" id="0707a29">不沙門性。亦攝解脫道諸無間慣。亦彼等流</span><a name="0707b01" id="0707b01">士用果故。應無間慣亦是有為沙門果攝。不</a><a name="0707b02" id="0707b02">爾且非諸無間慣。一切皆是解脫道果。雖有</a><a name="0707b03" id="0707b03">是者。而但可言。無間慣力解脫道起。彼力能</a><a name="0707b04" id="0707b04">斷此起障故。彼道無間此必生故。非解脫道</a><a name="0707b05" id="0707b05">力引無間慣起。此不能斷彼起障故。非此無</a><a name="0707b06" id="0707b06">間彼必生故。謂雖亦有無間而生而不皆然。</a><a name="0707b07" id="0707b07">及非此力謂有餘時餘加行力所引起故。或</a><a name="0707b08" id="0707b08">有畢竟不復生故無相類失。何故契經說。沙</a><a name="0707b09" id="0707b09">門果非八十九唯說四耶。豈不已言經有別</a><a name="0707b10" id="0707b10">意。有何別意。且有釋言唯四位中。諸觀行者</a><a name="0707b11" id="0707b11">分明歡悅覺慧生故。謂唯四位極可信非餘。</a><a name="0707b12" id="0707b12">設有退失未死還得故。有餘復言。唯此四位。</a><a name="0707b13" id="0707b13">如次能越惡趣彼因。人天趣生所顯示故。唯</a><a name="0707b14" id="0707b14">上中品貪等勢力。往惡趣生非下品故。或有</a><a name="0707b15" id="0707b15">本有二。謂欲界有頂二越有頂。二越欲界。</a><a name="0707b16" id="0707b16">故唯立四為沙門果。或諸煩惱總有二類。一</a><a name="0707b17" id="0707b17">者無記。二者不善。初越二種後越無記。一來</a><a name="0707b18" id="0707b18">不還唯越不善。以惡難越故唯立四。有餘師</a><a name="0707b19" id="0707b19">言。非薄伽梵於八十九不現證知。然唯說四</a><a name="0707b20" id="0707b20">沙門果者。頌曰</a><a name="0707b21" id="0707b21"><p class='lg'>　　五因立四果　　　捨曾得勝道</a><br><a name="0707b22" id="0707b22">　　集斷得八智　　　頓修十六行　</p></a><a name="0707b23" id="0707b23"><p>論曰。若斷道位具足五因。佛於經中建立彼</a><a name="0707b24" id="0707b24">斷。及與斷得俱時而生。淨解脫道為沙門果。</a><a name="0707b25" id="0707b25">言五因者。一捨曾道。謂捨先得果向道故。二</a><a name="0707b26" id="0707b26">得勝道。謂得果攝殊勝道故。三總集斷。謂一</a><a name="0707b27" id="0707b27">果得總得先來所得斷故。四得八智。謂一時</a><a name="0707b28" id="0707b28">中總得四法四類智故。五能頓修十六行相。</a><a name="0707b29" id="0707b29">謂能頓修非常等故。住四果位皆具五因。餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290707a.htm'><img src='up.gif' border=0></a>
<a href='T290707c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>