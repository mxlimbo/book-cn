<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1556 薩婆多宗五事論 0996a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1556 薩婆多宗五事論</font> <font face='Arial'>(卷1)</font> <font face='Arial'>T28, p0996a</h2></font><hr>
<span class='old'>
</a><a name="0995c28" id="0995c28">界。謂輕動性。云何眼根。謂眼識依清淨色。云</a><a name="0995c29" id="0995c29">何耳根。謂耳識依清淨色。云何鼻根。謂鼻識</span><a name="0996a01" id="0996a01">依清淨色。云何舌根。謂舌識依清淨色。云</a><a name="0996a02" id="0996a02">何身根。謂身識依清淨色。云何諸色。謂諸</a><a name="0996a03" id="0996a03">好色及非好色。彼二中間所住諸色及顯色</a><a name="0996a04" id="0996a04">等。最初一識眼識所知。眼識所受。意識能</a><a name="0996a05" id="0996a05">知。是故諸色眼識意識二識了知。云何諸聲。</a><a name="0996a06" id="0996a06">聲有二種。謂執受大種因所生。及非執受大</a><a name="0996a07" id="0996a07">種因所生。最初一識耳識所知。耳識所受。意</a><a name="0996a08" id="0996a08">識能知。是故諸聲耳識意識二識了知。云何</a><a name="0996a09" id="0996a09">諸香。謂好香惡香平等了香。最初一識鼻識</a><a name="0996a10" id="0996a10">所知。鼻識所受。意識能知。是故諸香鼻識</a><a name="0996a11" id="0996a11">意識二識了知。云何諸味。謂可意及非可意</a><a name="0996a12" id="0996a12">平等嘗味。最初一識舌識所知。舌識所受。意</a><a name="0996a13" id="0996a13">識能知。是故諸味舌識意識二識了知。云何</a><a name="0996a14" id="0996a14">所觸一分。謂滑性。澀性。輕性。重性。冷飢渴</a><a name="0996a15" id="0996a15">等。最初一識身識所知。身識所受。意識能知。</a><a name="0996a16" id="0996a16">是故諸觸一分身識意識二識了知。何等名</a><a name="0996a17" id="0996a17">為諸無表色。謂法處所攝色。於一切時唯一</a><a name="0996a18" id="0996a18">意識之所了知知。云何眼識。依於眼根。各別</a><a name="0996a19" id="0996a19">了色。云何耳識。依於耳根。各別了聲。云何鼻</a><a name="0996a20" id="0996a20">識。依於鼻根。各別了香。云何舌識。依於舌</a><a name="0996a21" id="0996a21">根。各別了味。云何身識。依於身根。各別了</a><a name="0996a22" id="0996a22">觸。云何意識。依於意根。各別了法</a><a name="0996a23" id="0996a23"><p>云何為受。謂領納性。此復三種。謂苦樂不苦</a><a name="0996a24" id="0996a24">不樂。云何為相。謂遍知性。此復三種。小大無</a><a name="0996a25" id="0996a25">量。云何為思。謂心造行意所作業。此復三種。</a><a name="0996a26" id="0996a26">謂善不善及以無記。云何為觸。謂三和合。此</a><a name="0996a27" id="0996a27">復三種。受樂受苦。及受不苦不樂。云何作意。</a><a name="0996a28" id="0996a28">謂心所轉。此復三種。謂學無學非學非無學。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280995c.htm'><img src='up.gif' border=0></a>
<a href='T280996b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>