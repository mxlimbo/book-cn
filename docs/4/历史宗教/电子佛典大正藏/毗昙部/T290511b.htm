<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0511b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷30)</font> 辯緣起品第三之一 <font face='Arial'>T29, p0511b</h2></font><hr>
<span class='old'>
</a><a name="0511a28" id="0511a28">故。二者求生。多喜尋察當生處故。生謂生有。</a><a name="0511a29" id="0511a29">中有多求趣生有處。三者食香身資香食。往</span><a name="0511b01" id="0511b01">生處故。四者中有。死生二有中間有故。五者</a><a name="0511b02" id="0511b02">名起。死有無間。支體無缺。身頓起故。或復對</a><a name="0511b03" id="0511b03">向當生決定。暫時起故。如契經說。有壞自體。</a><a name="0511b04" id="0511b04">起有壞世間生起謂中有。又經說有補特伽</a><a name="0511b05" id="0511b05">羅。已斷起結。未斷生結。何緣說食唯有四</a><a name="0511b06" id="0511b06">種。一切有為。皆有食用。經說涅槃。亦有食</a><a name="0511b07" id="0511b07">故。如契經說。涅槃有食。所謂覺支。雖諸有</a><a name="0511b08" id="0511b08">為。皆有食用。而就勝說。謂大仙尊。為所化</a><a name="0511b09" id="0511b09">者。就資有勝。唯說四食。如契經說。二因二</a><a name="0511b10" id="0511b10">緣。能生正見。非淨戒等。於正見生。無因緣</a><a name="0511b11" id="0511b11">用。四食勝用。其相云何。謂初二食。能益此</a><a name="0511b12" id="0511b12">身。所依能依。後之二食。能引當有。能起當</a><a name="0511b13" id="0511b13">有。如次資益引起色名二種有身。故立四食</a><a name="0511b14" id="0511b14">所依。謂色即有根身。能依謂名。即心心所。</a><a name="0511b15" id="0511b15">此中段食。資益所依。以有根身由此住故。此</a><a name="0511b16" id="0511b16">中觸食資益能依。以心心所由此活故。如是</a><a name="0511b17" id="0511b17">二食。於已生有。資益功能。最為殊勝。思為引</a><a name="0511b18" id="0511b18">業。識為種子。引起當有。謂由業故。能引當</a><a name="0511b19" id="0511b19">來。名色二有。業既引已。愛潤識種。能令當有</a><a name="0511b20" id="0511b20">名色身起。故契經說。業為生因。愛為起因。如</a><a name="0511b21" id="0511b21">是二食。於未生有。引起功能。最為殊勝。故唯</a><a name="0511b22" id="0511b22">說此四種為食。此四食中。後二如生母。生未</a><a name="0511b23" id="0511b23">生故。前二如養母。養已生故。次第異者。舉現</a><a name="0511b24" id="0511b24">見生因果差別。為顯名色二有無始。故說前</a><a name="0511b25" id="0511b25">際不可了知。謂如此生已起名色。為依引起。</a><a name="0511b26" id="0511b26">感餘生業。愛所潤識。能為種故。令當來世名</a><a name="0511b27" id="0511b27">色果起。如是此生所有名色。以次前世名色</a><a name="0511b28" id="0511b28">為依。所引諸業。愛潤識種。為因故起。即彼前</a><a name="0511b29" id="0511b29">生所依名色。復以前世名色為依。所引諸業。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290511a.htm'><img src='up.gif' border=0></a>
<a href='T290511c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>