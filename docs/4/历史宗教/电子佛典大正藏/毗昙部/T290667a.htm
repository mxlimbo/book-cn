<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0667a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷58)</font> 辯賢聖品第六之一 <font face='Arial'>T29, p0667a</h2></font><hr>
<span class='old'>
</a><a name="0666c28" id="0666c28">有由如是等不應復問。或顯慶喜發問無端</a><a name="0666c29" id="0666c29">故。以此言止其所問。謂諸弟子歸投世尊長</span><a name="0667a01" id="0667a01">時精勤修諸梵行。究竟唯為證得涅槃。不應</a><a name="0667a02" id="0667a02">今時復為疑問或彼慶喜作是尋思。六處既</a><a name="0667a03" id="0667a03">無滅依何立。若有六處滅義應無。故寄彼言</a><a name="0667a04" id="0667a04">以申此難。由此故答此不可論。以涅槃中絕</a><a name="0667a05" id="0667a05">戲論故。或應方便別求此經。不可論言所有</a><a name="0667a06" id="0667a06">意趣。理必不可定執涅槃。其體是無同無記</a><a name="0667a07" id="0667a07">事。由此我等於彼所言。定不信依有過失故。</a><a name="0667a08" id="0667a08">彼必應許寂滅涅槃。於二諦中隨一諦攝。然</a><a name="0667a09" id="0667a09">我宗說四皆勝義。諸世俗諦依勝義理。世俗</a><a name="0667a10" id="0667a10">自體為有為無若言是有諦應唯一。若言是</a><a name="0667a11" id="0667a11">無諦應無二此應決定判言是有。以彼尊者</a><a name="0667a12" id="0667a12">世友說言無倒顯義名是世俗諦。此名所顯</a><a name="0667a13" id="0667a13">義是勝義諦。名是實物如先已辯。豈不已言</a><a name="0667a14" id="0667a14">諦應唯一理實應爾。所以者何非勝義空可</a><a name="0667a15" id="0667a15">名諦故既爾何故立二諦耶即勝義中依少別</a><a name="0667a16" id="0667a16">理。立為世俗非由體異。所以爾者。名是言依。</a><a name="0667a17" id="0667a17">隨世俗情流布性故。依如此義應作是言諸</a><a name="0667a18" id="0667a18">是世俗必是勝義。有是勝義而非世俗。謂但</a><a name="0667a19" id="0667a19">除名餘實有義。即依勝義是有義中。約少分</a><a name="0667a20" id="0667a20">理名世俗諦。約少別理名勝義諦。謂無簡別</a><a name="0667a21" id="0667a21">總相所取。一合相理名世俗諦。若有簡別別</a><a name="0667a22" id="0667a22">相所取。或類或物名勝義諦。如於一體有漏</a><a name="0667a23" id="0667a23">事中。所取果義名為苦諦。所取因義名為集</a><a name="0667a24" id="0667a24">諦。或如一體心心所法。有具六因及四緣性。</a><a name="0667a25" id="0667a25">然依此義名相應因。非即由斯名俱有等。由</a><a name="0667a26" id="0667a26">如是理於大仙尊。所說諦中無有違害。如說。</a><a name="0667a27" id="0667a27">一諦更無第二。諸勝生類於中無諍。有謂異</a><a name="0667a28" id="0667a28">諦頻顯示故。我定說彼非真沙門。謂於世間</a><a name="0667a29" id="0667a29">有諸外道。學窮諸論見仍未決。至佛法中聞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290666c.htm'><img src='up.gif' border=0></a>
<a href='T290667b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>