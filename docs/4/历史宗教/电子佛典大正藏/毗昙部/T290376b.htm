<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0376b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷8)</font> 辯本事品第一之一 <font face='Arial'>T29, p0376b</h2></font><hr>
<span class='old'>
</a><a name="0376a28" id="0376a28">如是應知。依下地意。受上地身。亦不違理。於</a><a name="0376a29" id="0376a29">遊定時。有下地意依上地身。亦不違理。謂生</span><a name="0376b01" id="0376b01">上地。先起下地識身化心。如是識法。亦應廣</a><a name="0376b02" id="0376b02">說。復應思擇。若欲界眼。見欲界色。或色界</a><a name="0376b03" id="0376b03">眼見二界色。爾時彼色。可為幾種眼識所</a><a name="0376b04" id="0376b04">識。於此復起幾種分別。為令於宗不迷亂故。</a><a name="0376b05" id="0376b05">先總料簡。後當別釋。應知此中且辯計度及</a><a name="0376b06" id="0376b06">與不定隨念分別。遍諸地故。約此二種。一切</a><a name="0376b07" id="0376b07">眼識。皆無分別。又善分別。能緣一切自上下</a><a name="0376b08" id="0376b08">地。染污分別。緣自上地。無記分別。緣自下</a><a name="0376b09" id="0376b09">地。隨所生地。未離彼貪具有此地三種分別。</a><a name="0376b10" id="0376b10">若離彼貪。唯有此地二種分別。謂除染污。</a><a name="0376b11" id="0376b11">非生餘地有初靜慮善眼。識現在前由此必</a><a name="0376b12" id="0376b12">定繫屬生故。生初靜慮。亦不得依餘地眼根</a><a name="0376b13" id="0376b13">起善眼識。非生餘地能起餘地無覆無記分</a><a name="0376b14" id="0376b14">別現前。此亦必定繫屬生故。非此中意唯說</a><a name="0376b15" id="0376b15">一生所起分別。若說一生。則生上地。應定無</a><a name="0376b16" id="0376b16">有下地分別。即此生中。彼三分別。無容得有</a><a name="0376b17" id="0376b17">現在前故。又上地分別應唯善非無記。前已</a><a name="0376b18" id="0376b18">說因故。通說餘生皆得具有。已總料簡。次當</a><a name="0376b19" id="0376b19">別釋。斷善根者。眼見色時。此色染污無覆無</a><a name="0376b20" id="0376b20">記。眼識所識。於此復起三種分別。謂善染污</a><a name="0376b21" id="0376b21">無覆無記。不斷善根。未離貪者。眼見色時。此</a><a name="0376b22" id="0376b22">色三種。眼識所識。於此復起三種分別。若諸</a><a name="0376b23" id="0376b23">異生。生在欲界。已離欲界貪。未離初定貪。以</a><a name="0376b24" id="0376b24">欲界眼。見諸色時。此色是善無覆無記。眼識</a><a name="0376b25" id="0376b25">所識。於此復起欲界分別若退法者。具有三</a><a name="0376b26" id="0376b26">種。不退法者。唯有二種。謂除染污。以初靜慮</a><a name="0376b27" id="0376b27">眼。見欲界色時。此色唯是無覆無記。眼識所</a><a name="0376b28" id="0376b28">識。於此復起欲界分別。如前應知。於此復起</a><a name="0376b29" id="0376b29">初靜慮地二種分別。謂除染污。以初靜慮眼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290376a.htm'><img src='up.gif' border=0></a>
<a href='T290376c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>