<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0041c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷8)</font> 分別世品第三之一 <font face='Arial'>T29, p0041c</h2></font><hr>
<span class='old'>
</a><a name="0041b28" id="0041b28">說。又欲之界名為欲界。此界力能任持欲</a><a name="0041b29" id="0041b29">故。色無色界應知亦然。此中欲言為說何</span><a name="0041c01" id="0041c01">法略說段食婬所引貪。如經頌言</a><a name="0041c02" id="0041c02"><p class='lg'>　　世諸妙境非真欲　　　真欲謂人分別貪</a><br><a name="0041c03" id="0041c03">　　妙境如本住世間　　　智者於中已除欲　</p></a><a name="0041c04" id="0041c04"><p>邪命外道便詰尊者舍利子言</a><a name="0041c05" id="0041c05"><p class='lg'>　　若世妙境非真欲　　　說欲是人分別貪</a><br><a name="0041c06" id="0041c06">　　比丘應名受欲人　　　起惡分別尋思故　</p></a><a name="0041c07" id="0041c07"><p>時舍利子反質彼言</a><a name="0041c08" id="0041c08"><p class='lg'>　　若世妙境是真欲　　　說欲非人分別貪</a><br><a name="0041c09" id="0041c09">　　汝師應名受欲人　　　恒觀可意妙色故　</p></a><a name="0041c10" id="0041c10"><p>若法於彼三界現行。此法即說三界繫不。</a><a name="0041c11" id="0041c11">不爾。云何於中隨增三界貪者是三界繫。</a><a name="0041c12" id="0041c12">此中何法名三界貪。謂三界中各隨增者。今</a><a name="0041c13" id="0041c13">此所言同縛馬答。猶如有問縛馬者誰。答</a><a name="0041c14" id="0041c14">言馬主。即彼復問馬主是誰。答言縛者。如</a><a name="0041c15" id="0041c15">是二答皆不令解。今此所言不同彼答。謂</a><a name="0041c16" id="0041c16">於前說欲界諸處未離貪者貪名欲貪。此</a><a name="0041c17" id="0041c17">所隨增名欲界繫。於前所說色無色中隨</a><a name="0041c18" id="0041c18">其所應當知亦爾。或不定地貪名欲貪。此</a><a name="0041c19" id="0041c19">所隨增名欲界繫。諸靜慮地貪名色貪。此</a><a name="0041c20" id="0041c20">所隨增名色界繫。諸無色地貪名無色貪。</a><a name="0041c21" id="0041c21">此所隨增名為無色界繫。於欲化心上如</a><a name="0041c22" id="0041c22">何起欲貪。從他所聞。或自退失生愛味故。</a><a name="0041c23" id="0041c23">或觀化者自在勢力於彼化心生貪愛故。</a><a name="0041c24" id="0041c24">若心能化香味二法。此能化心是欲界繫。色</a><a name="0041c25" id="0041c25">界心不能化作香味故。如是三界唯有一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290041b.htm'><img src='up.gif' border=0></a>
<a href='T290042a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>