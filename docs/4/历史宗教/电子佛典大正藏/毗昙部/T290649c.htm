<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0649c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷55)</font> 辯隨眠品第五之一 <font face='Arial'>T29, p0649c</h2></font><hr>
<span class='old'>
</a><a name="0649b28" id="0649b28">位。惛眠掉悔何容現前。若不現前寧障止觀。</a><a name="0649b29" id="0649b29">如何彼說經理相違。謂彼所言惛眠掉悔。如</span><a name="0649c01" id="0649c01">其次第障奢摩他毘缽舍那。違前教理故彼</a><a name="0649c02" id="0649c02">所說。唯立五因無有功能證蓋唯五。由此前</a><a name="0649c03" id="0649c03">說理善可依。何故無明不立為蓋不說成故。</a><a name="0649c04" id="0649c04">如契經說無明所覆覆即是蓋。有餘師說。等</a><a name="0649c05" id="0649c05">荷擔者立諸蓋中。無明於中所荷偏重是故</a><a name="0649c06" id="0649c06">不說。若立無明為一蓋者。一切煩惱所荷障</a><a name="0649c07" id="0649c07">能。合比無明猶不能及。故不立在諸蓋聚中。</a><a name="0649c08" id="0649c08">慢復何緣不立為蓋。以有由慢能修勝法。為</a><a name="0649c09" id="0649c09">蓋義劣不立蓋中。有餘師言。夫為蓋者令心</a><a name="0649c10" id="0649c10">趣下。慢則不然以能令心趣上法故。非慢有</a><a name="0649c11" id="0649c11">力能壓伏心。令其趣下故不立蓋。諸見何故</a><a name="0649c12" id="0649c12">不立蓋中。見諸有情闕無我見者。雖執有我</a><a name="0649c13" id="0649c13">而能離染故。有說諸見慧為體故。性捷利故</a><a name="0649c14" id="0649c14">不順蓋義。為蓋必與此義相違。隨煩惱中餘</a><a name="0649c15" id="0649c15">不立蓋。准前所說應如理思。上二界惑不立</a><a name="0649c16" id="0649c16">蓋者。離三界染初非障故。初為障故建立蓋</a><a name="0649c17" id="0649c17">名。又上界惑唯無記故。蓋唯不善如前已說。</a><a name="0649c18" id="0649c18">今應思擇諸隨眠等由何而斷。由慧觀見彼</a><a name="0649c19" id="0649c19">所緣故隨眠等斷。若爾欲界他界遍行。及三</a><a name="0649c20" id="0649c20">界中見滅道斷。有漏緣惑應無斷義。緣苦集</a><a name="0649c21" id="0649c21">諦法智忍生。唯緣欲界苦集諦故。緣滅道諦</a><a name="0649c22" id="0649c22">諸智忍生。唯緣無漏為境界故。無如是失。我</a><a name="0649c23" id="0649c23">許諸惑永斷方便有多種故。為有幾種總有</a><a name="0649c24" id="0649c24">四種。何等為四。頌曰</a><a name="0649c25" id="0649c25"><p class='lg'>　　遍知所緣故　　　斷彼能緣故</a><br><a name="0649c26" id="0649c26">　　斷彼所緣故　　　對治起故斷　</p></a><a name="0649c27" id="0649c27"><p>論曰。斷見所斷惑由前三方便。一由遍知所</a><a name="0649c28" id="0649c28">緣故斷。謂欲界繫見苦集斷自界緣惑。色無</a><a name="0649c29" id="0649c29">色界見苦集斷所有諸惑。以上二界他界地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290649b.htm'><img src='up.gif' border=0></a>
<a href='T290650a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>