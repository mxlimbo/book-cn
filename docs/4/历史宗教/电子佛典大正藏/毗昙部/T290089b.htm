<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0089b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷17)</font> 分別業品第四之一 <font face='Arial'>T29, p0089b</h2></font><hr>
<span class='old'>
</a><a name="0089a28" id="0089a28">所以者何。以惡趣中染不染慧不堅牢故。</a><a name="0089a29" id="0089a29">以天趣中現見善惡諸業果故。言三洲者。</span><a name="0089b01" id="0089b01">除北俱盧。彼無極惡阿世耶故。有餘師說。</a><a name="0089b02" id="0089b02">唯贍部洲。若爾便違本論所說。如本論說。贍</a><a name="0089b03" id="0089b03">部洲人極少成八根。東西洲亦爾。如是斷善</a><a name="0089b04" id="0089b04">依何類身。唯男女身。志意定故。有餘師說。</a><a name="0089b05" id="0089b05">亦非女身。欲勤慧等皆昧鈍故。若爾便違本</a><a name="0089b06" id="0089b06">論所說。如本論說。若成女根定成八根。男</a><a name="0089b07" id="0089b07">根亦爾。為何行者能斷善根。唯見行人非</a><a name="0089b08" id="0089b08">愛行者。諸愛行者惡阿世耶極躁動故。諸</a><a name="0089b09" id="0089b09">見行者惡阿世耶極堅深故。由斯理趣非</a><a name="0089b10" id="0089b10">扇搋等能斷善根。愛行類故。又此類人如</a><a name="0089b11" id="0089b11">惡趣故。此善根斷其體是何。善斷應知非得</a><a name="0089b12" id="0089b12">為體。以斷善位善得不生。非得續生替善</a><a name="0089b13" id="0089b13">根得非得生位名斷善根。故斷善根非得為</a><a name="0089b14" id="0089b14">體。善根斷已由何復續。由疑有見。謂因果</a><a name="0089b15" id="0089b15">中有時生疑。此或應有。或生正見定有非</a><a name="0089b16" id="0089b16">無。爾時善根得還續起。善得起故名續善</a><a name="0089b17" id="0089b17">根。有餘師言。九品漸續。如是說者頓續善</a><a name="0089b18" id="0089b18">根。然後後時漸漸現起。如頓除病氣力漸</a><a name="0089b19" id="0089b19">增。於現身中能續善不。亦有能續除造逆</a><a name="0089b20" id="0089b20">人。經依彼人作如是說。彼定於現法不</a><a name="0089b21" id="0089b21">能續善根。彼人定從地獄將歿。或即於彼</a><a name="0089b22" id="0089b22">將受生時能續善根。非餘位故。言將生</a><a name="0089b23" id="0089b23">位。謂中有中。將歿時言。謂彼將死。若由因</a><a name="0089b24" id="0089b24">力彼斷善根將死時續。若由緣力彼斷善</a><a name="0089b25" id="0089b25">根將生時續。由自他力應知亦爾。又意樂</a><a name="0089b26" id="0089b26">壞非加行壞斷善根者。是人現世能續善根。</a><a name="0089b27" id="0089b27">若意樂壞加行亦壞斷善根者。要身壞後方</a><a name="0089b28" id="0089b28">續善根。見壞戒不壞見壞戒亦壞斷善根者</a><a name="0089b29" id="0089b29">應知亦爾。有斷善根非墮邪定。應作四句。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290089a.htm'><img src='up.gif' border=0></a>
<a href='T290089c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>