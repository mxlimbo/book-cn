<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0444c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷19)</font> 辯差別品第二之一 <font face='Arial'>T29, p0444c</h2></font><hr>
<span class='old'>
</a><a name="0444b28" id="0444b28">於如是爾焰稠林。理有所因。方能現起。無礙</a><a name="0444b29" id="0444b29">觀察。勝方便智。非佛自稱一切智者。便於色</span><a name="0444c01" id="0444c01">等現境界中。非眼等識於先領受。唯用意識</a><a name="0444c02" id="0444c02">常現了知。又眼等識於聲等境。理無方便。令</a><a name="0444c03" id="0444c03">互作業。何緣一切。色非等無間緣。等無間義</a><a name="0444c04" id="0444c04">不相應故。非無等法俱生為隔。故此無有等</a><a name="0444c05" id="0444c05">無間緣。謂一身中一長養色。相續不斷。復有</a><a name="0444c06" id="0444c06">第二長養色生。不相違害。如一食等所長養</a><a name="0444c07" id="0444c07">色。相續不斷。復有食等所長養色。相續而生。</a><a name="0444c08" id="0444c08">又有一類異熟生色。相續不斷。復有一類異</a><a name="0444c09" id="0444c09">熟生色。相續而生。又一四大種所生造色同</a><a name="0444c10" id="0444c10">類多極微俱時而起。故不可立等無間緣。或</a><a name="0444c11" id="0444c11">法現前等而無間彼法可立等無間緣。謂現</a><a name="0444c12" id="0444c12">行心。若此所繫。或非所繫。俱行受等。與此皆</a><a name="0444c13" id="0444c13">同。故名為等。無心受等同一類法二體俱生。</a><a name="0444c14" id="0444c14">故名無間。色法不爾謂一心時有欲界繫及</a><a name="0444c15" id="0444c15">色界繫。二色並生。或欲界繫及不繫色。俱時</a><a name="0444c16" id="0444c16">而起。故色無有等無間緣。上座此中妄作是</a><a name="0444c17" id="0444c17">詰。若一類色。相續不斷。復有一類。相續而</a><a name="0444c18" id="0444c18">生。由此故非等無間者。何緣於彼不共無明</a><a name="0444c19" id="0444c19">相應品中。有貪等起。此應反詰。彼上座言。不</a><a name="0444c20" id="0444c20">共無明相應心品。何緣得有貪等俱生。不共</a><a name="0444c21" id="0444c21">無明。相續未斷。定無貪等俱時起義。然說貪</a><a name="0444c22" id="0444c22">等不共無明俱時起者。但為誘誑寡學門人。</a><a name="0444c23" id="0444c23">顯己善通對法宗義。而於本論及諸聖言。曾</a><a name="0444c24" id="0444c24">無此理。又彼所詰。意何所顯。為如二種長養</a><a name="0444c25" id="0444c25">眼根相無差別。例彼貪等不共無明。相亦無</a><a name="0444c26" id="0444c26">異。為如貪等不共無明其相有異。例彼二種</a><a name="0444c27" id="0444c27">長養眼根。相亦差別。縱有此意。應陳所詰。</a><a name="0444c28" id="0444c28">於此義中。得何勝利。豈由此故。便令受等貪</a><a name="0444c29" id="0444c29">等信等無此緣義。故彼所詰。有言無理。有餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290444b.htm'><img src='up.gif' border=0></a>
<a href='T290445a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>