<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0053b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷8)</font> 雜犍度智品第二 <font face='Arial'>T28, p0053b</h2></font><hr>
<span class='old'>
</a><a name="0053a28" id="0053a28">是事故。名意識猛利</a><a name="0053a29" id="0053a29"><p>問曰。此六根幾到境界能知。答曰。到有二種。</span><a name="0053b01" id="0053b01">一者取境界。二者於境界無間。若以取境界</a><a name="0053b02" id="0053b02">言之。六根盡到。若以無間言之。則三到三不</a><a name="0053b03" id="0053b03">到。三到者。謂鼻舌身根。三不到者。謂眼耳意</a><a name="0053b04" id="0053b04">根。問曰。若三是不到。而能知者。何故聞近</a><a name="0053b05" id="0053b05">聲。而不見近色。尊者和須蜜答曰。彼界法</a><a name="0053b06" id="0053b06">自爾。復有說者。眼能取遠境界。以極近故不</a><a name="0053b07" id="0053b07">見。問曰。耳亦是遠境界。何以聞近聲。答曰。</a><a name="0053b08" id="0053b08">如以銅籌筋安闍那藥置黑瞳上。以近故不</a><a name="0053b09" id="0053b09">見。若聲到耳根微塵上。亦復不聞。尊者佛陀</a><a name="0053b10" id="0053b10">提婆說曰。眼因明故能見近。則冥奪於明。是</a><a name="0053b11" id="0053b11">以不見。如是耳因空故聞聲。鼻因風故嗅香。</a><a name="0053b12" id="0053b12">舌因水故知味。身因地堅故覺觸。意因所觀</a><a name="0053b13" id="0053b13">故能知法</a><a name="0053b14" id="0053b14"><p>問曰。頗有一微塵作所依。一微塵為境界。能</a><a name="0053b15" id="0053b15">生識不。答曰。無也。所以者何。此五識身。依有</a><a name="0053b16" id="0053b16">對緣有對。依積聚緣積聚。依和合緣和合。復</a><a name="0053b17" id="0053b17">有說者。如眼識依自分緣自分彼分。耳識亦</a><a name="0053b18" id="0053b18">如是。意識依自分彼分。緣自分彼分。鼻舌身</a><a name="0053b19" id="0053b19">識。依自分緣自分。復有說者。眼識依自界。緣</a><a name="0053b20" id="0053b20">自界他界。耳識亦如是。意識依自界他界。緣</a><a name="0053b21" id="0053b21">自界他界。餘三識依自界緣自界(界者三界)。復有</a><a name="0053b22" id="0053b22">說者。眼識依無記緣三種。耳識亦如是。意識</a><a name="0053b23" id="0053b23">依三種緣三種。餘三識依無記緣無記。復有</a><a name="0053b24" id="0053b24">說者。眼識依近緣近遠。耳識亦如是。意識</a><a name="0053b25" id="0053b25">依近遠緣近遠。餘三識依近緣近。所以者何。</a><a name="0053b26" id="0053b26">若三塵與三依合時。三識則生。不合時則不</a><a name="0053b27" id="0053b27">生。復有說者。眼識或所依大所緣小。或所</a><a name="0053b28" id="0053b28">依小所緣大。或所依所緣等。所依大所緣</a><a name="0053b29" id="0053b29">小者。如見毛端。所依小所緣大者。如見大山。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280053a.htm'><img src='up.gif' border=0></a>
<a href='T280053c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>