<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0867c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷19)</font> 辯業品第五之一 <font face='Arial'>T29, p0867c</h2></font><hr>
<span class='old'>
</a><a name="0867b28" id="0867b28">此尚不能發無表業。況諸無記思所發表。除</a><a name="0867b29" id="0867b29">有依福及成業道。彼雖劣思起亦發無表故。</span><a name="0867c01" id="0867c01">唯成無表。非表業者。謂得靜慮補特伽羅。今</a><a name="0867c02" id="0867c02">表未生先生已捨。俱成非句。如理應思。如是</a><a name="0867c03" id="0867c03">建立表與無表及成就已。於中律儀三種差</a><a name="0867c04" id="0867c04">別云何而得。頌曰</a><a name="0867c05" id="0867c05"><p class='lg'>　　定生得靜慮　　　彼聖得道生</a><br><a name="0867c06" id="0867c06">　　別解脫律儀　　　得由他教等　</p></a><a name="0867c07" id="0867c07"><p>論曰。靜慮律儀與心俱得。若得有漏近分根</a><a name="0867c08" id="0867c08">木。靜慮地心靜慮律儀。爾時便得彼心俱故。</a><a name="0867c09" id="0867c09">從無色界沒生色界。時隨得彼地中生得靜慮</a><a name="0867c10" id="0867c10">即亦得彼俱行律儀。無漏律儀亦心俱故。若</a><a name="0867c11" id="0867c11">得無漏近分根本。靜慮地心。爾時便得彼聲</a><a name="0867c12" id="0867c12">為顯。前靜慮心復說聖言。簡取無漏六靜慮</a><a name="0867c13" id="0867c13">地。有無漏心。謂未至中間及四根本。定非三</a><a name="0867c14" id="0867c14">近分。如後當辯。別解脫律儀。由他教等得。能</a><a name="0867c15" id="0867c15">教他者說名為他。從如是他教力發戒。故說</a><a name="0867c16" id="0867c16">此戒由他教得。此復二種。謂從僧伽補特伽</a><a name="0867c17" id="0867c17">羅有差別故。從僧伽得者。謂苾芻苾芻尼及</a><a name="0867c18" id="0867c18">正學戒。從補特伽羅得者。謂餘五種戒。諸毘</a><a name="0867c19" id="0867c19">奈耶毘婆沙師。說有十種得具戒法。為攝彼</a><a name="0867c20" id="0867c20">故復說等言。何者為十。一由自然。謂佛獨覺</a><a name="0867c21" id="0867c21">自然。謂智以不從師證此智時得具足戒。二</a><a name="0867c22" id="0867c22">由佛命善來苾芻。謂耶舍等由本願力佛威</a><a name="0867c23" id="0867c23">加故。三由得入正性離。生謂五苾芻由證見</a><a name="0867c24" id="0867c24">道得具足戒。四由信受佛為大師。謂大迦葉。</a><a name="0867c25" id="0867c25">五由善巧酬答所問。謂蘇陀夷。六由敬受八</a><a name="0867c26" id="0867c26">尊重法。謂大生主。七由遣使。謂法授尼。八</a><a name="0867c27" id="0867c27">由持律為第五人。謂於邊國。九由十眾。謂於</a><a name="0867c28" id="0867c28">中國。十由三說歸佛法僧。謂六十賢部共集</a><a name="0867c29" id="0867c29">受具戒。此中或由本願力故。或阿世耶極圓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290867b.htm'><img src='up.gif' border=0></a>
<a href='T290868a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>