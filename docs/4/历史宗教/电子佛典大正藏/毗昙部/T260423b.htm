<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0423b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷13)</font> 五法品第六之一 <font face='Arial'>T26, p0423b</h2></font><hr>
<span class='old'>
</a><a name="0423a28" id="0423a28">有勢言。有勤者。謂即顯示精進堅固故名有</a><a name="0423a29" id="0423a29">勤。言有勇堅猛者。謂由成就精進力故。勇決</span><a name="0423b01" id="0423b01">而取堅住。而取猛利而取諸有所取。是善非</a><a name="0423b02" id="0423b02">惡隨所取相。守護不捨如獲他國。善能守護</a><a name="0423b03" id="0423b03">是故說為有勇堅猛。於諸善法常不捨軛者。</a><a name="0423b04" id="0423b04">謂於善法不捨勤勇精進無斷。是故說為於</a><a name="0423b05" id="0423b05">諸善法常不捨軛。為得所求殊勝善法。若未</a><a name="0423b06" id="0423b06">證得精進熾然終無中廢者。謂若未得阿羅</a><a name="0423b07" id="0423b07">漢果。精進熾然常無懈廢。由斯故說為得所</a><a name="0423b08" id="0423b08">求殊勝善法。若未證得精進熾然終無中廢。</a><a name="0423b09" id="0423b09">是名第四者。漸次順次相續次第數為第四。</a><a name="0423b10" id="0423b10">言勝支者。謂由精進增盛。諸善男子或善女</a><a name="0423b11" id="0423b11">人。後後轉勝故名勝支。具慧安住者。慧云何。</a><a name="0423b12" id="0423b12">答若依出離遠離所生善法。於諸法相能簡</a><a name="0423b13" id="0423b13">擇極簡擇。廣說乃至毘缽舍那是名為慧。言</a><a name="0423b14" id="0423b14">安住者。謂由成就如是慧故。於諸法相能行</a><a name="0423b15" id="0423b15">勝行進趣證會。由斯故說具慧安住。成就世</a><a name="0423b16" id="0423b16">間有出沒慧者。世間謂五取蘊。云何為五。謂</a><a name="0423b17" id="0423b17">色取蘊受想行識取蘊。彼由成就如是慧故。</a><a name="0423b18" id="0423b18">能如實知此五取蘊生及變壞。由斯故說成就</a><a name="0423b19" id="0423b19">世間有出沒慧。言聖慧者有二種聖。一者善</a><a name="0423b20" id="0423b20">故聖。二者無漏故聖。此慧具由二種聖故。說</a><a name="0423b21" id="0423b21">名為聖故名聖慧。言出慧者。謂彼成就如是</a><a name="0423b22" id="0423b22">慧故。能出離欲界。及能出離色無色界故名</a><a name="0423b23" id="0423b23">出慧。善通達慧者。謂彼成就如是慧故。於苦</a><a name="0423b24" id="0423b24">集滅道諦。由苦集滅道相能通達。善通達各</a><a name="0423b25" id="0423b25">別通達。是故名為善通達慧。彼所作慧者。謂</a><a name="0423b26" id="0423b26">彼所引學無間慣所有勝慧。此中說為彼所</a><a name="0423b27" id="0423b27">作慧。正盡苦慧者。正云何。答因故門故理趣</a><a name="0423b28" id="0423b28">故行相故說名為正。盡苦慧者。五取蘊名為</a><a name="0423b29" id="0423b29">苦。此慧能令五取蘊盡。等盡遍盡證永盡。故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260423a.htm'><img src='up.gif' border=0></a>
<a href='T260423c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>