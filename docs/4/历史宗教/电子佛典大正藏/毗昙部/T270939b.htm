<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0939b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷187)</font> 見蘊第八中念住納息第一之一 <font face='Arial'>T27, p0939b</h2></font><hr>
<span class='old'>
</a><a name="0939a28" id="0939a28">想修習圓滿。故名法念住。謂瑜伽師分析</a><a name="0939a29" id="0939a29">身已便計受為我分析受已。便計心為我</span><a name="0939b01" id="0939b01">分析心已。便計法為我分析法已。便知</a><a name="0939b02" id="0939b02">一切非我有情唯空行聚。是故齊此法想圓</a><a name="0939b03" id="0939b03">滿名法念住。已說念住一一所以。彼次第今</a><a name="0939b04" id="0939b04">當說。何故世尊先說身念住。乃至後說法</a><a name="0939b05" id="0939b05">念住耶。答顯示隨順故。謂若如是次第顯</a><a name="0939b06" id="0939b06">示則於文字言說隨順。有說。說受隨順故。</a><a name="0939b07" id="0939b07">謂若作如是次第。則於師說及弟子受皆</a><a name="0939b08" id="0939b08">得隨順。有說。此依生起次第故。次第有三</a><a name="0939b09" id="0939b09">種。一生起次第。二顯示次第。三現觀次第。生</a><a name="0939b10" id="0939b10">起次第者。如此念住。及靜慮無量無色解脫</a><a name="0939b11" id="0939b11">勝處遍處等。顯示次第者。謂正斷神足根力</a><a name="0939b12" id="0939b12">覺支道支等。現觀次第者。謂四聖諦。以瑜伽</a><a name="0939b13" id="0939b13">師先起身念住故佛前說。乃至後起法念</a><a name="0939b14" id="0939b14">住故佛後說。問因論生論。何故諸瑜伽師先</a><a name="0939b15" id="0939b15">起身念住。乃至後起法念住耶。答依麤細</a><a name="0939b16" id="0939b16">次第故。謂五蘊中色蘊最麤。故先觀察起身</a><a name="0939b17" id="0939b17">念住。四無色蘊中受蘊最麤。故次觀察起受</a><a name="0939b18" id="0939b18">念住。問受等無方所。如何可施設麤細耶。</a><a name="0939b19" id="0939b19">答雖無方所麤細而有行相麤細。亦可施</a><a name="0939b20" id="0939b20">設。此中受行相麤如說我手足等痛。又說</a><a name="0939b21" id="0939b21">我受如是如是苦故。受等蘊雖非色而如</a><a name="0939b22" id="0939b22">色施設麤細。四無色蘊中識蘊最細。而先想</a><a name="0939b23" id="0939b23">行蘊觀察起心念住者。以想行蘊與涅槃</a><a name="0939b24" id="0939b24">最微細法合施設故。彼最後觀察起法念</a><a name="0939b25" id="0939b25">住。有說。從不可知本際以來男為女色女</a><a name="0939b26" id="0939b26">為男色。是生染處。故先觀色起身念住。染</a><a name="0939b27" id="0939b27">著此色由貪樂受。故次觀受。起受念住。貪</a><a name="0939b28" id="0939b28">樂由於心不調伏。故次觀心起心念住。心</a><a name="0939b29" id="0939b29">不調伏由煩惱未斷。故最後觀法起法念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270939a.htm'><img src='up.gif' border=0></a>
<a href='T270939c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>