<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0345b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷3)</font> 辯本事品第一之一 <font face='Arial'>T29, p0345b</h2></font><hr>
<span class='old'>
</a><a name="0345a28" id="0345a28">四中初說。三中最麤。所謂想蘊。取男女等。行</a><a name="0345a29" id="0345a29">相作用。易了知故三中初說二中麤者。所謂</span><a name="0345b01" id="0345b01">行蘊。貪等現起。行相分明。易了知故。二中初</a><a name="0345b02" id="0345b02">說。識蘊最細。故最後說。隨染立者。謂從無始</a><a name="0345b03" id="0345b03">生死已來。男女於身更相染愛。由顯形等。故</a><a name="0345b04" id="0345b04">初說色。如是色貪。由耽受味。故次說受。此耽</a><a name="0345b05" id="0345b05">受味。由想顛倒。故次說想。此想顛倒。由煩惱</a><a name="0345b06" id="0345b06">力。故次說行。此煩惱力。依能引發後有識生。</a><a name="0345b07" id="0345b07">故後說識。隨器等者。謂色如器受所依故。受</a><a name="0345b08" id="0345b08">類飲食。增益損減有情身故。想同助味。由取</a><a name="0345b09" id="0345b09">怨親中平等相。助生受故。行似廚人。由思貪</a><a name="0345b10" id="0345b10">等業煩惱力。愛非愛等異熟生故。識喻食者。</a><a name="0345b11" id="0345b11">有情本中為主勝故。識為上首受等生故。即</a><a name="0345b12" id="0345b12">由此理。於受想等。隨福行中。但說識為隨福</a><a name="0345b13" id="0345b13">行者。又由此理。說行緣識。復由此告阿難陀</a><a name="0345b14" id="0345b14">曰。識若無者。不入母胎。心雜染故有情雜染。</a><a name="0345b15" id="0345b15">心清淨故有情清淨。於受想等俱起法中。如</a><a name="0345b16" id="0345b16">是等經。但標主識。隨界別者。謂欲界中色最</a><a name="0345b17" id="0345b17">為勝。諸根境色。皆具有故。色界受勝。於生死</a><a name="0345b18" id="0345b18">中諸勝妙受。具可得故。三無色中。想最為勝。</a><a name="0345b19" id="0345b19">彼地取相。最分明故。第一有中。行最為勝。彼</a><a name="0345b20" id="0345b20">思能感最大果故。此即識住。識住其中。顯似</a><a name="0345b21" id="0345b21">世間田種次第。是故諸蘊次第如是。由此五</a><a name="0345b22" id="0345b22">蘊無增減過。即由如是諸次第因。於心所中</a><a name="0345b23" id="0345b23">別立受想。謂受與想。於心所中。相麤生染。類</a><a name="0345b24" id="0345b24">食同助。二界中強故別立蘊。已隨本頌。且就</a><a name="0345b25" id="0345b25">轉門。說次第因。四種如是。當就還門。復說一</a><a name="0345b26" id="0345b26">種。謂入佛法有二要門。一不淨觀。二持息念。</a><a name="0345b27" id="0345b27">不淨觀門。觀於造色。持息念門。念於大種。要</a><a name="0345b28" id="0345b28">門所緣。故先說色。由此觀力。分析色相。剎那</a><a name="0345b29" id="0345b29">極微。展轉差別。如是觀時。身輕安故。心便覺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290345a.htm'><img src='up.gif' border=0></a>
<a href='T290345c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>