<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0784c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷154)</font> 根蘊第六中等心納息第四之一 <font face='Arial'>T27, p0784c</h2></font><hr>
<span class='old'>
</a><a name="0784b28" id="0784b28">謂即無想天。頗有處結生心為四緣。命終心</a><a name="0784b29" id="0784b29">起耶。答應說無。尊者妙音說有。謂即無想</span><a name="0784c01" id="0784c01">天。為遮此等故作斯論。無想有情生時當</a><a name="0784c02" id="0784c02">言有想耶。無想耶。答當言有想。此則遮</a><a name="0784c03" id="0784c03">止執無想天生時無心者意。如世尊說。彼</a><a name="0784c04" id="0784c04">諸有情由想起故從彼處歿。從彼歿時彼</a><a name="0784c05" id="0784c05">想當言滅耶。不滅耶。答當言滅。此則遮</a><a name="0784c06" id="0784c06">止執無想天死時無心者意。當言住何處</a><a name="0784c07" id="0784c07">彼想滅耶。答當言則住彼處。此則遮止</a><a name="0784c08" id="0784c08">執無想有情唯死時生時一念有心者意。問</a><a name="0784c09" id="0784c09">無想有情前心多耶。後心多耶。有說。前心</a><a name="0784c10" id="0784c10">多非後心。以彼未入無想位時。異熟相續</a><a name="0784c11" id="0784c11">勢力猛盛故。多時有心方入無想。出無想</a><a name="0784c12" id="0784c12">已異熟相續勢力衰微。故少時有心則便捨</a><a name="0784c13" id="0784c13">命。有說。後心多非前心。以彼未入無想</a><a name="0784c14" id="0784c14">位時。欣求無想其心猛利。故少時有心則</a><a name="0784c15" id="0784c15">入無想。出無想已無所欣求故多時有心</a><a name="0784c16" id="0784c16">然後捨命。如是說者。此事不定。或前多後</a><a name="0784c17" id="0784c17">少。或前少後多。隨彼意樂有差別故</a><a name="0784c18" id="0784c18"><p>彼想當言善。為無記耶。答或善。或無記。彼</a><a name="0784c19" id="0784c19">想幾隨眠隨增。答色界有漏緣。幾結繫耶。答</a><a name="0784c20" id="0784c20">六。彼想者。謂出無想想。或善或無記者。善</a><a name="0784c21" id="0784c21">謂生得善。無記謂有覆無記。或無覆無記。色</a><a name="0784c22" id="0784c22">界有漏緣者。謂第四靜慮有漏緣隨眠。問何</a><a name="0784c23" id="0784c23">故無漏緣隨眠於彼想不隨增耶。答彼計</a><a name="0784c24" id="0784c24">無想為涅槃。無想定為真道。乃至生彼。及</a><a name="0784c25" id="0784c25">從彼歿。唯如是執還復隨轉。於真滅道不</a><a name="0784c26" id="0784c26">謗為無故。無漏緣爾時不起。六結繫者。除</a><a name="0784c27" id="0784c27">恚嫉慳有餘結繫。問出無想想為五部所</a><a name="0784c28" id="0784c28">斷為但修所斷耶。若爾何失。若五斷者。十</a><a name="0784c29" id="0784c29">門所說當云何通。如說。過去法為等無間<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270784b.htm'><img src='up.gif' border=0></a>
<a href='T270785a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>