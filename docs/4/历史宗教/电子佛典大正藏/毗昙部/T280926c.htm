<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0926c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷7)</font> 定品第七 <font face='Arial'>T28, p0926c</h2></font><hr>
<span class='old'>
</a><a name="0926b28" id="0926b28">善根貪欲對治故。非色無色界有貪欲。鬱單</a><a name="0926b29" id="0926b29">越雖有貪欲。慧力劣故是故不能起此善根。</span><a name="0926c01" id="0926c01">欲界諸天雖有貪欲。以著樂故亦不能起此</a><a name="0926c02" id="0926c02">諸善根。境界欲界色者。此諸善根緣欲界色。</a><a name="0926c03" id="0926c03">初二背捨前四勝處。作青瘀等行於色入處</a><a name="0926c04" id="0926c04">轉。不淨行轉故。餘者淨行轉。是故得為身念</a><a name="0926c05" id="0926c05">處。問何故彼修行者於緣受淨相耶。答為試</a><a name="0926c06" id="0926c06">不淨故。為成不成耶。觀不淨者懈怠心生。欲</a><a name="0926c07" id="0926c07">令攝持故。又欲自觀知所堪能。作是念。以不</a><a name="0926c08" id="0926c08">淨觀不起煩惱未足為奇。淨觀不起乃為奇</a><a name="0926c09" id="0926c09">特。又現善根有所堪能故</a><a name="0926c10" id="0926c10"><p class='lg'>　　背捨中最後　　　心不相應行</a><br><a name="0926c11" id="0926c11">　　是說二界依　　　先從欲界起　</p></a><a name="0926c12" id="0926c12"><p>背捨中最後心不相應行者。想受滅背捨是</a><a name="0926c13" id="0926c13">心不相應行性。問一切心心法滅何故說想</a><a name="0926c14" id="0926c14">受滅耶。答以此二力故令修行者於二界極</a><a name="0926c15" id="0926c15">生疲勞。受力故於禪疲勞。想力故於無色疲</a><a name="0926c16" id="0926c16">勞。受想義如陰中說。是說二界依者。欲界色</a><a name="0926c17" id="0926c17">界身現在前非無色。何以故。非心故。欲色</a><a name="0926c18" id="0926c18">界有色。是故彼心心法滅。命根依色轉。無色</a><a name="0926c19" id="0926c19">中無色。若彼正受時。心心法滅命根應斷。無</a><a name="0926c20" id="0926c20">所依故。應死非正受是事不然。先從欲界起</a><a name="0926c21" id="0926c21">者。滅盡正受先從欲界起。於彼退生色界。復</a><a name="0926c22" id="0926c22">離彼欲而現在前。問何故色無色界得初起</a><a name="0926c23" id="0926c23">禪無色非滅盡正受耶。答禪以三事故起。謂</a><a name="0926c24" id="0926c24">因力業力法方便力。因力者。謂彼於禪曾已</a><a name="0926c25" id="0926c25">近起。業力者。謂已作受業長養(有四法受業已作而長養)法</a><a name="0926c26" id="0926c26">方便力者。如劫成敗時。無色界二事起。因力</a><a name="0926c27" id="0926c27">及業力。無法方便力。以彼無成敗故。滅盡正</a><a name="0926c28" id="0926c28">受從說力起。說者欲界。謂佛及波羅蜜聲聞</a><a name="0926c29" id="0926c29">說。是故彼欲界身能初起非餘。欲界一入正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280926b.htm'><img src='up.gif' border=0></a>
<a href='T280927a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>