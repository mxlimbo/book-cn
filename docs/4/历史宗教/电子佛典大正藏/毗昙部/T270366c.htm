<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0366c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷71)</font> 結蘊第二中十門納息第四之一 <font face='Arial'>T27, p0366c</h2></font><hr>
<span class='old'>
</a><a name="0366b28" id="0366b28">作是念。此大龍王處大海中久增威勢。今</a><a name="0366b29" id="0366b29">若注雨未有息期。我等皆當定為漂沒。</span><a name="0366c01" id="0366c01">爾時大地聞如是聲心不驚疑面無異色。</a><a name="0366c02" id="0366c02">虛懷仰請海龍王言。唯願恣情降注大</a><a name="0366c03" id="0366c03">雨。過百千歲我悉能受。世尊亦爾。曾於過</a><a name="0366c04" id="0366c04">去釋迦牟尼帝幢寶髻然燈勝觀。乃至最後</a><a name="0366c05" id="0366c05">迦葉波佛所。增長福德智慧資糧。昇有餘依</a><a name="0366c06" id="0366c06">涅槃空界。興大悲雲遍覆世間。發勝慧電</a><a name="0366c07" id="0366c07">普照一切。虛空非我無畏雷音。遍告所化</a><a name="0366c08" id="0366c08">舍利子等。我於法寶能廣略說。而能解者甚</a><a name="0366c09" id="0366c09">為難得。時諸所化除舍利子。聞佛此言皆</a><a name="0366c10" id="0366c10">生怯懼。咸作是念。佛得如是。昔所未得</a><a name="0366c11" id="0366c11">名句文身。為我等說恐不能解。唯舍利子</a><a name="0366c12" id="0366c12">六十劫中。增長智見猛利圓滿猶如大地。</a><a name="0366c13" id="0366c13">聞佛此言心不驚疑。面無異色能無所畏。</a><a name="0366c14" id="0366c14">而請佛言。唯願如來廣略說法。此定當有</a><a name="0366c15" id="0366c15">解法寶者。問亦應有法非諸聲聞獨覺境</a><a name="0366c16" id="0366c16">界。彼舍利子何緣無畏作如是請。答彼唯</a><a name="0366c17" id="0366c17">請佛聲聞所知非佛所知。聲聞境界非佛</a><a name="0366c18" id="0366c18">境界。聲聞所行非佛所行。聲聞根所及非</a><a name="0366c19" id="0366c19">佛根所及故不違理。復次知佛開許故作</a><a name="0366c20" id="0366c20">是請。謂舍利子作如是念。世尊慈悲諸所</a><a name="0366c21" id="0366c21">說法。必應稱量定有饒益。要於田器而雨</a><a name="0366c22" id="0366c22">法雨。所雨法雨終不唐捐。諸所發言必依</a><a name="0366c23" id="0366c23">法器。若非法器終不發言。世尊既知我有</a><a name="0366c24" id="0366c24">爾所堪受法器。作如是言。故知世尊開許</a><a name="0366c25" id="0366c25">我請。是故尊者請佛無畏</a><a name="0366c26" id="0366c26"><p>問佛為何等所化有情。說蘊處界廣略三法。</a><a name="0366c27" id="0366c27">答佛隨所化所愚而說。謂愚於界者為說</a><a name="0366c28" id="0366c28">十八界。若愚於處者為說十二處。若愚於</a><a name="0366c29" id="0366c29">蘊者為說五蘊。復次世尊所化略有三種。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270366b.htm'><img src='up.gif' border=0></a>
<a href='T270367a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>