<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0379b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷3)</font> 三法品第四之一 <font face='Arial'>T26, p0379b</h2></font><hr>
<span class='old'>
</a><br><a name="0379a28" id="0379a28">　　若遍知言想　　　於他無所說</a><br><a name="0379a29" id="0379a29">　　亦不樂他說　　　常欣修靜慮</span><br><a name="0379b01" id="0379b01">　　寂定勤精進　　　見生死盡邊</a><br><a name="0379b02" id="0379b02">　　摧伏諸魔軍　　　至生死彼岸　</p></a><a name="0379b03" id="0379b03"><p>三色處者。謂有三處攝一切色。何等為三。一</a><a name="0379b04" id="0379b04">者有色有見有對。二者有色無見有對。三者</a><a name="0379b05" id="0379b05">有色無見無對。云何有見有對色。答一處。云</a><a name="0379b06" id="0379b06">何無見有對色。答九處。云何無見無對色。答</a><a name="0379b07" id="0379b07">一處。少分</a><a name="0379b08" id="0379b08"><p>三行者。謂身行語行意行。身行云何。答身亦</a><a name="0379b09" id="0379b09">名身行。身業亦名身行。入息出息亦名身行。</a><a name="0379b10" id="0379b10">於此義中意說入息出息身行。所以者何。入</a><a name="0379b11" id="0379b11">息者呼吸外風令入身內。出息者引發內風</a><a name="0379b12" id="0379b12">令出身外。由此勢力令身動轉通暢安隱。故</a><a name="0379b13" id="0379b13">入出息說為身行。語行云何。答語亦名語行。</a><a name="0379b14" id="0379b14">語業亦名語行。尋伺亦名語行。於此義中意</a><a name="0379b15" id="0379b15">說尋伺語行。所以者何。要尋伺已能發語言</a><a name="0379b16" id="0379b16">非無尋伺是故尋伺說為語行。意行云何。答</a><a name="0379b17" id="0379b17">意亦名意行。意業亦名意行。想思亦名意行。</a><a name="0379b18" id="0379b18">於此義中意說想思意行。所以者何。以想及</a><a name="0379b19" id="0379b19">思是心所法。依止於心繫屬於心。依心而轉</a><a name="0379b20" id="0379b20">扶助於心。是故想思說為意行</a><a name="0379b21" id="0379b21"><p>三心者。一漏瘡喻心。二電光喻心。三金剛喻</a><a name="0379b22" id="0379b22">心。漏瘡喻心云何。答如世尊說。苾芻當知。世</a><a name="0379b23" id="0379b23">有一類補特伽羅。稟性暴惡言喜麤獷。少有</a><a name="0379b24" id="0379b24">觸惱便多憤恚。結怨佷[<a href='javascript:showpic("images/000764.gif")'>仁-二+戾</a>]語言兇勃。如惡</a><a name="0379b25" id="0379b25">漏瘡纔被物觸。便多流出膿血不止。彼心亦</a><a name="0379b26" id="0379b26">爾少遇違緣。即便憤恚怨恨不息。問何故彼</a><a name="0379b27" id="0379b27">心名漏瘡喻。答彼心意識暫觸違緣。便速發</a><a name="0379b28" id="0379b28">生種種穢惡。是故名曰漏瘡喻心</a><a name="0379b29" id="0379b29"><p class='juan'>
說一切有部集異門足論卷第三</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260379a.htm'><img src='up.gif' border=0></a>
<a href='T260379c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>