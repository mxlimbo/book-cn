<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0025c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷5)</font> 分別根品第二之一 <font face='Arial'>T29, p0025c</h2></font><hr>
<span class='old'>
</a><a name="0025b28" id="0025b28">應言亦有。若不爾者即便違害鄔陀夷經。</a><a name="0025b29" id="0025b29">經言。具壽有諸苾芻先於此處具淨尸</span><a name="0025c01" id="0025c01">羅具三摩地具般羅若能數入出滅受想</a><a name="0025c02" id="0025c02">定斯有是處。應如實知。彼於現法或臨</a><a name="0025c03" id="0025c03">終位。不能勤修令解滿足。從此身壞超段</a><a name="0025c04" id="0025c04">食天。隨受一處意成天身。於彼生已復數</a><a name="0025c05" id="0025c05">入出滅受想定亦有是處。應如實知。此意</a><a name="0025c06" id="0025c06">成天身。佛說是色界。滅受想定唯在有頂。</a><a name="0025c07" id="0025c07">若得此定必無退者。如何得往色界受</a><a name="0025c08" id="0025c08">生。有餘部執第四靜慮亦有滅定。依彼所</a><a name="0025c09" id="0025c09">執滅定無退。此義亦成。第四靜慮有滅盡</a><a name="0025c10" id="0025c10">定義必不成。所以者何。九次第定契經說</a><a name="0025c11" id="0025c11">故。此若必然如何得有超越定義。此定次第</a><a name="0025c12" id="0025c12">依初學說。得自在時隨樂超入。如是二定</a><a name="0025c13" id="0025c13">有多種異。謂地有異。第四靜慮有頂地故。</a><a name="0025c14" id="0025c14">加行有異。出離止息想作意為先故。相續有</a><a name="0025c15" id="0025c15">異。異生聖者相續起故。異熟有異。無想有</a><a name="0025c16" id="0025c16">頂異熟果故。順受有異。順定不定生二受故。</a><a name="0025c17" id="0025c17">初起有異。二界人中最初起故。二定總以心</a><a name="0025c18" id="0025c18">心所滅為其自性。何緣但說名為無想滅受</a><a name="0025c19" id="0025c19">想耶。二定加行中唯厭逆此故。如亦知受</a><a name="0025c20" id="0025c20">等唯名他心智。今二定中心久時斷。如何於</a><a name="0025c21" id="0025c21">後心復得生。毘婆沙師許過去有前心為</a><a name="0025c22" id="0025c22">後等無間緣。有餘師言。如生無色色久時</a><a name="0025c23" id="0025c23">斷。如何於後色復得生。彼生定應由心非</a><a name="0025c24" id="0025c24">色。如是出定心亦應然。由有根身非由心</a><a name="0025c25" id="0025c25">起。故彼先代諸軌範師咸言。二法互為種子。</a><a name="0025c26" id="0025c26">二法者。謂心有根身。尊者世友問論中</a><a name="0025c27" id="0025c27">說。若執滅定全無有心可有此過。我說滅</a><a name="0025c28" id="0025c28">定猶有細心故無此失。尊者妙音說。此非</a><a name="0025c29" id="0025c29">理。所以者何。若此定中猶有識者三和合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290025b.htm'><img src='up.gif' border=0></a>
<a href='T290026a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>