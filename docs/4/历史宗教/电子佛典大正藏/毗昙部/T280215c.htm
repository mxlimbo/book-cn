<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0215c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷29)</font> 使揵度不善品第一之二 <font face='Arial'>T28, p0215c</h2></font><hr>
<span class='old'>
</a><a name="0215b28" id="0215b28">時斷。或聖人時斷。問曰。若人中得須陀洹斯</a><a name="0215b29" id="0215b29">陀含果。命終已生欲界天中。得阿那含果。彼</span><a name="0215c01" id="0215c01">命終已。為生色無色界中不耶。若生者。增一</a><a name="0215c02" id="0215c02">經說云何通。如說。有五人。此間種子。此間畢</a><a name="0215c03" id="0215c03">竟。五人者。一受七有人。二家家人。三斯陀含</a><a name="0215c04" id="0215c04">人。四一種子人。五現法般涅槃人。此間種子</a><a name="0215c05" id="0215c05">者。此間得正決定。此間畢竟者。此間盡漏。復</a><a name="0215c06" id="0215c06">有五人。此間種子。彼間畢竟。一中般涅槃。二</a><a name="0215c07" id="0215c07">生般涅槃。三有行般涅槃。四無行般涅槃。五</a><a name="0215c08" id="0215c08">上流般涅槃。此間種子者。此間得正決定。彼</a><a name="0215c09" id="0215c09">間畢竟者。彼間得盡漏。若不生者。帝釋所問</a><a name="0215c10" id="0215c10">經云何通。如偈說</a><a name="0215c11" id="0215c11"><p class='lg'>　　若知於此法　　　俱生梵世中</a><br><a name="0215c12" id="0215c12">　　於諸梵中勝　　　威德最在前　</p></a><a name="0215c13" id="0215c13"><p>即此經說。復云何通。如帝釋白佛言。世尊如</a><a name="0215c14" id="0215c14">我所行正行。若有為我重解說者。我當勝進</a><a name="0215c15" id="0215c15">得阿羅漢果。能盡苦際。我所行正行。若無</a><a name="0215c16" id="0215c16">有人為我說者。我必生彼妙色摩[<a href='javascript:showpic("images/060797.gif")'>少/兔</a>]摩天中。諸</a><a name="0215c17" id="0215c17">根具足。無有缺減。亦不卑陋。有清淨色。以愛</a><a name="0215c18" id="0215c18">樂為食。身出光明。飛行虛空。壽命長遠。於此</a><a name="0215c19" id="0215c19">命終。當生如是天中。答曰。或有說者。如此聖</a><a name="0215c20" id="0215c20">人不生色無色界中。問曰。若然者。增一經善</a><a name="0215c21" id="0215c21">通。如說。有五種人。此間種子。此間畢竟。帝</a><a name="0215c22" id="0215c22">釋所問經云何通。如偈說。若知於此法。乃至</a><a name="0215c23" id="0215c23">廣說。答曰。此所說者。不說死。亦不說生。何</a><a name="0215c24" id="0215c24">以知之。曾聞。釋女瞿夷。有三比丘。常入其</a><a name="0215c25" id="0215c25">舍。以清淨音聲。為其唄唱。亦數數為說法</a><a name="0215c26" id="0215c26">要。爾時瞿夷。以聞法故。心生欣樂。厭患女</a><a name="0215c27" id="0215c27">身。願男子身。命終之後。生三十三天。為帝釋</a><a name="0215c28" id="0215c28">子。時彼諸天。即為立字稱。瞿夷天子時三比</a><a name="0215c29" id="0215c29">丘。以自愛音聲故。生於下處揵闥婆中。揵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280215b.htm'><img src='up.gif' border=0></a>
<a href='T280216a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>