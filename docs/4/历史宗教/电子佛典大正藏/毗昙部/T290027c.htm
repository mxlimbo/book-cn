<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0027c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷5)</font> 分別根品第二之一 <font face='Arial'>T29, p0027c</h2></font><hr>
<span class='old'>
</a><a name="0027b28" id="0027b28">異亦可了知。天愛汝等執文迷義。薄伽梵</a><a name="0027b29" id="0027b29">說義是所依。何謂此經屆粽義。謂愚夫</span><a name="0027c01" id="0027c01">類無明所盲。於行相續執我我所。長夜於</a><a name="0027c02" id="0027c02">中而生耽著。世尊為斷彼執著故顯行相</a><a name="0027c03" id="0027c03">續體是有為及緣生性。故作是說。有三有為</a><a name="0027c04" id="0027c04">之有為相。非顯諸行一剎那中具有三相。</a><a name="0027c05" id="0027c05">由一剎那起等三相不可知故。非不可知</a><a name="0027c06" id="0027c06">應立為相。故彼契經復作是說。有為之起亦</a><a name="0027c07" id="0027c07">可了知。盡及住異亦可了知。然經重說有</a><a name="0027c08" id="0027c08">為言者。令知此相表是有為。勿謂此相</a><a name="0027c09" id="0027c09">表有為有如居白鷺表水非無。亦勿謂</a><a name="0027c10" id="0027c10">表有為善惡如童女相表善非善。諸行相</a><a name="0027c11" id="0027c11">續初起名生。終盡位中說名為滅。中間相續</a><a name="0027c12" id="0027c12">隨轉名住。此前後別名為住異。世尊依此</a><a name="0027c13" id="0027c13">說難陀言。是善男子善知受生。善知受住</a><a name="0027c14" id="0027c14">及善知受衰異壞滅。故說漏言</a><a name="0027c15" id="0027c15"><p class='lg'>　　相續初名生　　　滅謂終盡位</a><br><a name="0027c16" id="0027c16">　　中隨轉名住　　　住異前後別　</p></a><a name="0027c17" id="0027c17"><p>復有頌言</a><a name="0027c18" id="0027c18"><p class='lg'>　　本無今有生　　　相續隨轉住</a><br><a name="0027c19" id="0027c19">　　前後別住異　　　相續斷名滅　</p></a><a name="0027c20" id="0027c20"><p>又有頌言</a><a name="0027c21" id="0027c21"><p class='lg'>　　由諸法剎那　　　無住而有滅</a><br><a name="0027c22" id="0027c22">　　彼自然滅故　　　執有住非理　</p></a><a name="0027c23" id="0027c23"><p>是故唯於相續說住。由斯對法所說理成。</a><a name="0027c24" id="0027c24">故彼論言。云何名住。謂一切行已生未滅。</a><a name="0027c25" id="0027c25">非生已不滅名剎那法性。雖發智論作如</a><a name="0027c26" id="0027c26">是說。於一心中誰起謂生。誰盡謂死。誰住</a><a name="0027c27" id="0027c27">異謂老。而彼論文依眾同分相續心說。非</a><a name="0027c28" id="0027c28">一剎那。又一一剎那諸有為法。離執實有</a><a name="0027c29" id="0027c29">物四相亦成。云何得成。謂一一念本無今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290027b.htm'><img src='up.gif' border=0></a>
<a href='T290028a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>