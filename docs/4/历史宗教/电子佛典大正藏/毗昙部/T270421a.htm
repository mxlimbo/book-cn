<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0421a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷81)</font> 結蘊第二中十門納息第四之一 <font face='Arial'>T27, p0421a</h2></font><hr>
<span class='old'>
</a><a name="0420c28" id="0420c28">有情為境。生無量福引無量果故名無</a><a name="0420c29" id="0420c29">量</span><a name="0421a01" id="0421a01"><p>此四無量界者在欲色界。地者慈悲捨三在</a><a name="0421a02" id="0421a02">七地。謂欲界四靜慮。及未至定靜慮中間。有</a><a name="0421a03" id="0421a03">說。在十地。謂四靜慮四近分。靜慮中間及</a><a name="0421a04" id="0421a04">欲界。喜無量在三地。謂欲界初二靜慮有</a><a name="0421a05" id="0421a05">餘師說。初二靜慮無悲無量。所以者何。初二</a><a name="0421a06" id="0421a06">靜慮有勝喜受歡行相轉。悲無量慼行相轉。</a><a name="0421a07" id="0421a07">初二靜慮若有悲者。則一心中有歡有慼便</a><a name="0421a08" id="0421a08">違正理。問若爾初二靜慮如何有無漏厭。答</a><a name="0421a09" id="0421a09">無漏厭與真實作意相應不違於喜。如如於</a><a name="0421a10" id="0421a10">境覺真實相。如是如是深生喜慰如如於</a><a name="0421a11" id="0421a11">境深生喜慰。如是如是復欣彼覺。如人求</a><a name="0421a12" id="0421a12">寶而掘於地。如如掘地如是如是得諸寶</a><a name="0421a13" id="0421a13">物。如如得寶如是如是復欣掘地。悲無量</a><a name="0421a14" id="0421a14">與勝解作意相應故違於喜。評曰。應作是</a><a name="0421a15" id="0421a15">說。初二靜慮有悲無量。云何知然。有至教</a><a name="0421a16" id="0421a16">故。如定蘊說。初二靜慮攝初二靜慮四無量</a><a name="0421a17" id="0421a17">等故知有悲。此四無量所依者。唯依欲界</a><a name="0421a18" id="0421a18">身而得現起。行相者。慈有與樂行相。悲有</a><a name="0421a19" id="0421a19">拔苦行相。喜有喜慰行相。捨有捨置行相。</a><a name="0421a20" id="0421a20">所緣者。唯緣欲界。唯緣聚集。唯緣和合。唯</a><a name="0421a21" id="0421a21">緣有情。謂緣欲界五蘊二蘊有情為境。若</a><a name="0421a22" id="0421a22">諸有情住自地心者則緣彼五蘊。若諸有情</a><a name="0421a23" id="0421a23">住他地心。或無心者則緣彼二蘊。有作是</a><a name="0421a24" id="0421a24">說。初靜慮無量緣欲界有情。第二靜慮無量。</a><a name="0421a25" id="0421a25">緣欲界及初靜慮有情。第三靜慮無量。緣</a><a name="0421a26" id="0421a26">欲界及初二靜慮有情。第四靜慮無量緣欲</a><a name="0421a27" id="0421a27">界及下三靜慮有情。復有說者。初靜慮無量。</a><a name="0421a28" id="0421a28">緣欲界及初靜慮有情。第二靜慮無量。緣欲</a><a name="0421a29" id="0421a29">界及初二靜慮有情。第三靜慮無量。緣欲界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270420c.htm'><img src='up.gif' border=0></a>
<a href='T270421b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>