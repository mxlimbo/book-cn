<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0392b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷11)</font> 辯差別品第二之一 <font face='Arial'>T29, p0392b</h2></font><hr>
<span class='old'>
</a><a name="0392a28" id="0392a28">記有二。謂有覆無記。及無覆無記。如是欲界</a><a name="0392a29" id="0392a29">一切心品。決定恒與尋伺相應。故善心品。有</span><a name="0392b01" id="0392b01">二十二心所俱生。謂十大地法。十大善地法。</a><a name="0392b02" id="0392b02">及不定二。謂尋與伺。此中勤捨應不俱生。行</a><a name="0392b03" id="0392b03">相違故。如進與止。造修委棄。理不同時。契經</a><a name="0392b04" id="0392b04">亦遮此二俱起。說修二法時非時故。如契經</a><a name="0392b05" id="0392b05">說。心若惛沈。爾時應修擇法勤喜。修輕安</a><a name="0392b06" id="0392b06">定捨則為非時。心若掉舉。爾時應修輕安定</a><a name="0392b07" id="0392b07">捨。修擇法勤喜。則為非時。俱生無失。不相違</a><a name="0392b08" id="0392b08">故。住正理者。起如理行。不息名勤。即於爾</a><a name="0392b09" id="0392b09">時。棄非理行。平等名捨。又於如理非理行</a><a name="0392b10" id="0392b10">中。捨如持稱。進止平等。故捨與勤。更相隨</a><a name="0392b11" id="0392b11">順。起善止惡。行不相違。若於所緣。一取一</a><a name="0392b12" id="0392b12">捨。更相違背。可有此失。由斯類釋。經主所</a><a name="0392b13" id="0392b13">難。謂有警覺無警覺性。作意與捨。應互相違。</a><a name="0392b14" id="0392b14">如是善成。於善心品。有二十二。心所俱生。不</a><a name="0392b15" id="0392b15">定地法。所餘二種。惡作睡眠。非通三界。及六</a><a name="0392b16" id="0392b16">識身。有漏無漏。非唯不染。亦非唯染。故善心</a><a name="0392b17" id="0392b17">品。非一切時。皆有惡作。但可容有。有時增</a><a name="0392b18" id="0392b18">數。至二十三。言惡作者。悔以惡作為所緣故。</a><a name="0392b19" id="0392b19">立惡作名。如無想定。有說。無相及身念住。</a><a name="0392b20" id="0392b20">有處名身。若爾有緣所未作事心生追悔。應</a><a name="0392b21" id="0392b21">非惡作。不爾。未作亦名作故。如追悔言。我先</a><a name="0392b22" id="0392b22">不作如是事業。是我惡作。然此惡作。通善不</a><a name="0392b23" id="0392b23">善。不通無記。隨憂行故。離欲貪者。不成就</a><a name="0392b24" id="0392b24">故。非無記法有如是事。然有追變。我頃何為</a><a name="0392b25" id="0392b25">不消而食。我頃何為不畫此壁。如是等類。彼</a><a name="0392b26" id="0392b26">心乃至未觸憂根。但是省察未起惡作。若觸</a><a name="0392b27" id="0392b27">憂根。便起惡作。爾時惡作。理同憂根。故說惡</a><a name="0392b28" id="0392b28">作。有如是相。謂令心慼。惡作心品。若離憂</a><a name="0392b29" id="0392b29">根。誰令心慼。惡作有四。謂善不善。一一皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290392a.htm'><img src='up.gif' border=0></a>
<a href='T290392c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>