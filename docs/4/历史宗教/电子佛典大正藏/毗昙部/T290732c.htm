<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0732c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷72)</font> 辯賢聖品第六之一 <font face='Arial'>T29, p0732c</h2></font><hr>
<span class='old'>
</a><a name="0732b28" id="0732b28">即立解脫唯不染心。然不染心總有四種。謂</a><a name="0732b29" id="0732b29">有漏中分善無記。及無漏中分學無學。言離</span><a name="0732c01" id="0732c01">貪心今解脫者。今解脫有二。謂行世相續</a><a name="0732c02" id="0732c02">諸有漏心。一切皆有相續解脫。加行得者亦</a><a name="0732c03" id="0732c03">許兼有行世解脫。諸無漏心一切皆有行世</a><a name="0732c04" id="0732c04">解脫。無學攝者亦許兼有相續解脫。諸有說</a><a name="0732c05" id="0732c05">言。若心悟入清淨安住得解脫者。應知此辯</a><a name="0732c06" id="0732c06">行世解脫。諸有說心正善解脫者。應知此辯</a><a name="0732c07" id="0732c07">相續解脫。諸有說言阿羅漢果成就正智及</a><a name="0732c08" id="0732c08">正解脫。如是名為正解脫滿。應知此辯自性</a><a name="0732c09" id="0732c09">解脫。由阿羅漢二解脫滿。故說名心正善解</a><a name="0732c10" id="0732c10">脫。謂諸聖道皆名正性解脫。依彼名正解脫。</a><a name="0732c11" id="0732c11">諸阿羅漢證無缺減。故說彼心正善解脫。如</a><a name="0732c12" id="0732c12">是所辯二解脫中。諸染污心皆無容有。故彼</a><a name="0732c13" id="0732c13">不可名得解脫。外離染者可具說二。謂正解</a><a name="0732c14" id="0732c14">脫及邪解脫。然不可說心正解脫。由彼身中</a><a name="0732c15" id="0732c15">闕聖道故。亦不可言心不解脫。於當地染具</a><a name="0732c16" id="0732c16">足離故。又雖許彼有正解脫。不許名心正解</a><a name="0732c17" id="0732c17">脫者。非如聖者如理轉故。謂若諸聖於五部</a><a name="0732c18" id="0732c18">結。能正分析漸次而斷。是故說名心正解脫。</a><a name="0732c19" id="0732c19">外離染者於五部結不正分析。總以世道俱</a><a name="0732c20" id="0732c20">時而斷故。雖斷結而不應名心正解脫。然許</a><a name="0732c21" id="0732c21">名為正解脫者。以實能斷諸邪縛故。如世尊</a><a name="0732c22" id="0732c22">言。貪等煩惱雜染心故令不解脫。由此證</a><a name="0732c23" id="0732c23">知貪等斷故。不染污心名得解脫。如濁水滅</a><a name="0732c24" id="0732c24">後水生時。離濁澄清名為淨水。如是與染俱</a><a name="0732c25" id="0732c25">行心滅。依淨相續諸心轉時。離縛而生名為</a><a name="0732c26" id="0732c26">解脫。未離染者不染污心。依有染身似變異</a><a name="0732c27" id="0732c27">轉。如雜血乳不名解脫。諸有學心雖是無漏。</a><a name="0732c28" id="0732c28">而由相續不清淨故。非如無學心名相續解</a><a name="0732c29" id="0732c29">脫。如依病眼有昧識生。眼無病時發明淨識。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290732b.htm'><img src='up.gif' border=0></a>
<a href='T290733a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>