<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1555 五事毘婆沙論 0995b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1555 五事毘婆沙論</font> <font face='Arial'>(卷2)</font> 分別心所法品第三 <font face='Arial'>T28, p0995b</h2></font><hr>
<span class='old'>
</a><a name="0995a28" id="0995a28">諸可愛業定以樂受為其果故。亦不應言諸</a><a name="0995a29" id="0995a29">可愛業以諸樂具為異熟果。樂具但是增上</span><a name="0995b01" id="0995b01">果故。謂諸樂具是增上果非異熟果。所以者</a><a name="0995b02" id="0995b02">何。所有樂具可有與他共受用故。自命終已</a><a name="0995b03" id="0995b03">不失壞故。謂諸樂具與他有情可共受用。諸</a><a name="0995b04" id="0995b04">異熟果定無與他共受用義。墮自相續不共</a><a name="0995b05" id="0995b05">他故。又諸樂具自命終已。如象馬等猶不失</a><a name="0995b06" id="0995b06">壞。諸異熟果與身命俱。身命若無彼定失壞。</a><a name="0995b07" id="0995b07">故可愛業若無樂受應空無果。其理決定。又</a><a name="0995b08" id="0995b08">攝益故。若無樂受諸根大種應無攝益。若謂</a><a name="0995b09" id="0995b09">攝益。由諸有情分別境界非由樂受。理亦不</a><a name="0995b10" id="0995b10">然。應知攝益如由苦受有損害故。又正加行</a><a name="0995b11" id="0995b11">必有果故。若無樂受則正加行應空無果。正</a><a name="0995b12" id="0995b12">加行者。應以苦受為異熟果。無樂受故。如邪</a><a name="0995b13" id="0995b13">如行必以苦受為異熟果故。正加行應以樂</a><a name="0995b14" id="0995b14">受為異熟果。更相違故。如明與闇影與光等。</a><a name="0995b15" id="0995b15">又由樂受起惡行故。若無樂受惡行應無。由</a><a name="0995b16" id="0995b16">諸有情貪著樂受。起諸惡行感苦受果。惡行</a><a name="0995b17" id="0995b17">若無應無苦受。苦受既有惡行非無。既有惡</a><a name="0995b18" id="0995b18">行定有樂受。又法受故。如契經說。有四法受。</a><a name="0995b19" id="0995b19">或有法受現樂後苦。或有法受現苦後樂。或</a><a name="0995b20" id="0995b20">有法受現樂後樂。或有法受現苦後苦。若無</a><a name="0995b21" id="0995b21">樂受法受應一。不應有四。由如是等種種因</a><a name="0995b22" id="0995b22">緣定有樂受。問若有樂受。世尊屆慵樂受</a><a name="0995b23" id="0995b23">經有何理趣。答有別理趣。且初經說。諸所有</a><a name="0995b24" id="0995b24">受無非苦者。當知彼經依三苦說。何謂三苦。</a><a name="0995b25" id="0995b25">一者苦苦。二者壞苦。三者行苦。若諸苦受由</a><a name="0995b26" id="0995b26">苦苦故。說名為苦。若諸樂受由壞苦故。說名</a><a name="0995b27" id="0995b27">為苦。若諸不苦不樂受由行苦故。說名為苦。</a><a name="0995b28" id="0995b28">如契經說。無常故苦。應知彼經有此理趣</a><a name="0995b29" id="0995b29"><p class='juan'>
五事毘婆沙論卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280995a.htm'><img src='up.gif' border=0></a>
<a href='T280995c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>