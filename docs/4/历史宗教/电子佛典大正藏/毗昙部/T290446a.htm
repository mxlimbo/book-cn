<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0446a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷19)</font> 辯差別品第二之一 <font face='Arial'>T29, p0446a</h2></font><hr>
<span class='old'>
</a><a name="0445c28" id="0445c28">持。多便無用。心心所法。雖先業引。而非不待</a><a name="0445c29" id="0445c29">等無間緣。託諸根境。而得生故。既託根境。和</span><a name="0446a01" id="0446a01">合故生。設多並生。亦非無用。然無第二等</a><a name="0446a02" id="0446a02">無間緣。故同類中。無二俱起。又心心所。非</a><a name="0446a03" id="0446a03">唯先業力所引生。異熟及餘雜亂起故。若不</a><a name="0446a04" id="0446a04">更託等無間緣。應一剎那有多俱起。謂命根</a><a name="0446a05" id="0446a05">體。唯是異熟。唯由先業力所引生。可言同類</a><a name="0446a06" id="0446a06">定次而起。心心所法。無如是事。異熟滅已。有</a><a name="0446a07" id="0446a07">等流生。等流無間。有剎那起。或起異熟。非定</a><a name="0446a08" id="0446a08">同類。故心心所。雖有異熟生。而亦不可言與</a><a name="0446a09" id="0446a09">命根等。是故唯等常無間生。名等無間。以此</a><a name="0446a10" id="0446a10">與此為緣故說等無間緣。豈不極微一類相</a><a name="0446a11" id="0446a11">續前前滅已後後續生。自類相望。等而無間。</a><a name="0446a12" id="0446a12">由前開避。後方得起。相不乖越。等無間緣。此</a><a name="0446a13" id="0446a13">不俱生。由無用故。非等無間緣力故然。准前</a><a name="0446a14" id="0446a14">命根。如理應釋。然此亦有同類俱生。故不應</a><a name="0446a15" id="0446a15">言此緣所攝。又若唯開避建立此緣。可說極</a><a name="0446a16" id="0446a16">微等亦此緣攝。然約開避。及據牽生。立此緣</a><a name="0446a17" id="0446a17">體。故極微等。雖前避後。而非此緣。心等相</a><a name="0446a18" id="0446a18">生。有定不定。故知亦據有力牽生。現見一心</a><a name="0446a19" id="0446a19">前後相續。雖前避後。其理皆同。而生不生。有</a><a name="0446a20" id="0446a20">定不定。且生定者。謂世第一法心之無間。有</a><a name="0446a21" id="0446a21">苦法智忍心決定生。如是乃至。金剛喻定心</a><a name="0446a22" id="0446a22">之無間。有盡智品心決定生。有煩惱者。定心</a><a name="0446a23" id="0446a23">無間。煩惱心生。如是一切不生定者。謂染污</a><a name="0446a24" id="0446a24">品心之無間。諸無漏品心定不生。諸無漏品</a><a name="0446a25" id="0446a25">心之無間。諸染污品心定不生。一切無學心</a><a name="0446a26" id="0446a26">之無間。一切有學心定不生。下地煩惱心之</a><a name="0446a27" id="0446a27">無間。上地煩惱心定不生。一切異熟心之無</a><a name="0446a28" id="0446a28">間。諸剎那品心定不生。一切剎那心之無間。</a><a name="0446a29" id="0446a29">諸異熟品心定不生。如是一切生不定者。謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290445c.htm'><img src='up.gif' border=0></a>
<a href='T290446b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>