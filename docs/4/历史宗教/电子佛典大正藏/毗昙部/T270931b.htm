<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0931b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷186)</font> 定蘊第七中一行納息第五之一 <font face='Arial'>T27, p0931b</h2></font><hr>
<span class='old'>
</a><a name="0931a28" id="0931a28">支彼得無漏法。有得無漏法非等覺支。謂</a><a name="0931a29" id="0931a29">諸異生。問等覺支言得。是事可爾。入正性</span><a name="0931b01" id="0931b01">離生時未曾得而得故。無漏法云何言得。</a><a name="0931b02" id="0931b02">無有本來不成就非擇滅故。有說。此文但</a><a name="0931b03" id="0931b03">應言得等覺支。不應言得無漏法。有說。</a><a name="0931b04" id="0931b04">此中無漏法有二品。一覺支二擇滅。入正性</a><a name="0931b05" id="0931b05">離生時得覺支。隨離何品染時得擇滅。異</a><a name="0931b06" id="0931b06">生於八地見修所斷隨離何品皆得擇滅。</a><a name="0931b07" id="0931b07">故作是說。有說。此中無漏法有三品。一覺</a><a name="0931b08" id="0931b08">支二擇滅三非擇滅。入正性離生時得覺</a><a name="0931b09" id="0931b09">支。隨離何品染時得擇滅。隨於何時得非</a><a name="0931b10" id="0931b10">擇滅。問豈不異生本皆成就非擇滅耶。何</a><a name="0931b11" id="0931b11">故言得。答雖本成就而依勝進位中亦可</a><a name="0931b12" id="0931b12">言得。如或以施。或以戒。或以聞。或以思。</a><a name="0931b13" id="0931b13">或以不淨觀持息念念住。或以煖頂忍世第</a><a name="0931b14" id="0931b14">一法等故。令惡趣等法得非擇滅。復次若</a><a name="0931b15" id="0931b15">以種類言之不應言得。若以事差別言</a><a name="0931b16" id="0931b16">之亦可言得。剎那剎那隨彼彼事各別得</a><a name="0931b17" id="0931b17">故。諸捨等覺支彼捨無漏法耶。答無全捨</a><a name="0931b18" id="0931b18">等覺支。亦無全捨無漏法。必無聖者還為</a><a name="0931b19" id="0931b19">異生故。亦無有情不成就非擇滅故。然非</a><a name="0931b20" id="0931b20">不有隨分捨義故言無全捨。諸退等覺支</a><a name="0931b21" id="0931b21">彼退無漏法耶。答無全退等覺支。亦無全</a><a name="0931b22" id="0931b22">退無漏法。義如前釋。復次為止摩訶僧祇</a><a name="0931b23" id="0931b23">部滴流果有退。及止譬喻者不許有非</a><a name="0931b24" id="0931b24">擇滅法。故作是說。無全捨全退等覺支及無</a><a name="0931b25" id="0931b25">漏法。諸未斷彼未遍知耶。乃至廣說。此中</a><a name="0931b26" id="0931b26">依二種遍知作論。一智遍知。二斷遍知。於</a><a name="0931b27" id="0931b27">智遍知中。有說。唯無漏智。有說。通有漏無</a><a name="0931b28" id="0931b28">漏智。諸說唯無漏智者。彼說苦現觀時於</a><a name="0931b29" id="0931b29">五所斷法由智遍知故名遍知。於見苦所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270931a.htm'><img src='up.gif' border=0></a>
<a href='T270931c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>