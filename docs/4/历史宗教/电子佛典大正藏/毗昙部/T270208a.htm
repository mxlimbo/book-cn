<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0208a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷40)</font> 雜蘊第一中無義納息第七之一 <font face='Arial'>T27, p0208a</h2></font><hr>
<span class='old'>
</a><a name="0207c28" id="0207c28">色已廣說乃至意知法已。隨觀不淨如理思</a><a name="0207c29" id="0207c29">惟。問誰能起此不淨觀耶。答聖者異生俱能</span><a name="0208a01" id="0208a01">現起。聖通一切學無學位。問何處起此不淨</a><a name="0208a02" id="0208a02">觀耶。答唯人三洲能初現起。天中無有青</a><a name="0208a03" id="0208a03">瘀等相故六欲天唯能後起。有說。初後皆唯</a><a name="0208a04" id="0208a04">人趣。六欲天中無青瘀等不淨相故都不現</a><a name="0208a05" id="0208a05">起。問觀房等中骨等充滿。此不淨觀為何所</a><a name="0208a06" id="0208a06">緣。有作是說。彼緣自身骨等為境有餘</a><a name="0208a07" id="0208a07">師說。緣曾塚間所見骨等。或有說者。緣房</a><a name="0208a08" id="0208a08">等中諸空界色評曰。應作是說。此是假想</a><a name="0208a09" id="0208a09">勝解作意相應無貪。隨所樂緣皆無有失。</a><a name="0208a10" id="0208a10">問此觀一切非骨瑣等。為骨瑣等寧非顛</a><a name="0208a11" id="0208a11">倒。答此是善故。如理作意所引生故。無貪</a><a name="0208a12" id="0208a12">善根為自性故。引生聖道勝加行故。伏</a><a name="0208a13" id="0208a13">煩惱故。感愛果故。雖不如實而非顛倒。</a><a name="0208a14" id="0208a14">有作是說。此不淨觀亦名顛倒。於非不淨</a><a name="0208a15" id="0208a15">觀不淨故。問若爾。何故非不善耶。答由二</a><a name="0208a16" id="0208a16">緣故名為不善。一所緣倒。二自性倒。此不</a><a name="0208a17" id="0208a17">淨觀雖所緣倒非自性倒故非不善。復次</a><a name="0208a18" id="0208a18">由二緣故名為不善。一所緣倒。二意樂倒。</a><a name="0208a19" id="0208a19">此不淨觀雖所緣倒非意樂倒故非不善</a><a name="0208a20" id="0208a20">復次契經中說。有五現見等至。云何為五。</a><a name="0208a21" id="0208a21">謂有苾芻如實觀察自身。從足至頂種種</a><a name="0208a22" id="0208a22">不淨充滿。謂髮毛爪齒塵垢皮肉骨髓筋脈。</a><a name="0208a23" id="0208a23">肝肺脾腎大小腸胃膽生熟藏澹熱心肚。屎</a><a name="0208a24" id="0208a24">尿涕唾汗淚膿血脂膏腦膜。譬如有人觀</a><a name="0208a25" id="0208a25">見倉內麻米豆等種種雜物充滿其中。此亦</a><a name="0208a26" id="0208a26">如是。是名第一現見等至。復有苾芻如實</a><a name="0208a27" id="0208a27">觀察自身。從足至頂種種不淨充滿。謂髮</a><a name="0208a28" id="0208a28">毛等如前廣說。復觀除去皮肉血等。唯觀</a><a name="0208a29" id="0208a29">骸骨識於中行。是名第二現見等至。復有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270207c.htm'><img src='up.gif' border=0></a>
<a href='T270208b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>