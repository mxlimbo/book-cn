<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0463b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷22)</font> 辯緣起品第三之一 <font face='Arial'>T29, p0463b</h2></font><hr>
<span class='old'>
</a><a name="0463a28" id="0463a28">身各別。不言形顯狀貌不同。故與此經無相</a><a name="0463a29" id="0463a29">違失。有說。梵眾名極光天。有妙光明。勝下天</span><a name="0463b01" id="0463b01">故。第二靜慮。喜捨二想。雜亂現前。故言想</a><a name="0463b02" id="0463b02">異。傳說。彼天厭根本地喜根已起。近分地</a><a name="0463b03" id="0463b03">捨根現前。厭近分地捨根已起。根本地喜根</a><a name="0463b04" id="0463b04">現前。譬如有人於諸飲食若素若膩欣厭互</a><a name="0463b05" id="0463b05">增。經主引經釋想異義。謂極光淨。新舊生天。</a><a name="0463b06" id="0463b06">緣於劫火。有怖不怖。二想交雜。故名想異。非</a><a name="0463b07" id="0463b07">喜與捨二想交雜。若爾不應第三靜慮由樂</a><a name="0463b08" id="0463b08">想故說名想一。有何別理。第三靜慮。由一樂</a><a name="0463b09" id="0463b09">想。名為想一。第二靜慮。非由喜捨二想交雜</a><a name="0463b10" id="0463b10">名為想異。故彼所言。乍如可錄及加詳察。</a><a name="0463b11" id="0463b11">未足信依。上座此中作如是說。第三靜慮。</a><a name="0463b12" id="0463b12">於一切時。由不怖想。故言想一。彼所引教。與</a><a name="0463b13" id="0463b13">經主同。今詳彼言。非符識住。此及前釋。理</a><a name="0463b14" id="0463b14">並不然。謂識於中喜樂安住。立為識住。如何</a><a name="0463b15" id="0463b15">乃說依於怖想立識住名。即以此緣。說諸惡</a><a name="0463b16" id="0463b16">處。第四靜慮。及有頂天。非識住攝。次後當</a><a name="0463b17" id="0463b17">辯。理必應然。上座亦說。諸惡處等。非識住</a><a name="0463b18" id="0463b18">因。謂識住名。顯識樂住。如說。有處令士夫</a><a name="0463b19" id="0463b19">心樂住其中。是名識住。非惡處等。令士夫心</a><a name="0463b20" id="0463b20">樂住其中。故非識住。既言若識不樂住中非</a><a name="0463b21" id="0463b21">識住者。怖想令識不樂住中。豈名識住。若彼</a><a name="0463b22" id="0463b22">怖想。雖能令識不樂住中。而立識住。是則彼</a><a name="0463b23" id="0463b23">說。諸惡處等非識住因。有不定失。又不怖想</a><a name="0463b24" id="0463b24">無容生故。應遍淨天非名想一。如何知彼此</a><a name="0463b25" id="0463b25">想不生。彼有此想。曾無說故。謂曾無處說撤</a><a name="0463b26" id="0463b26">淨天見下水災而不生怖。或容彼謂水不上</a><a name="0463b27" id="0463b27">升。無慮漂疑故無怖者。既本無疑慮不怖想</a><a name="0463b28" id="0463b28">何從。若謂於中少有疑慮。則應遍淨非名想</a><a name="0463b29" id="0463b29">一。是故但依對法正理。釋想一異。名義善成。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290463a.htm'><img src='up.gif' border=0></a>
<a href='T290463c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>