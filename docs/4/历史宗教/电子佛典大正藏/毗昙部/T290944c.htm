<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0944c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷34)</font> 辯賢聖品第七之一 <font face='Arial'>T29, p0944c</h2></font><hr>
<span class='old'>
</a><a name="0944b28" id="0944b28">淨名。此四何緣次第如是。餘三以佛為根本</a><a name="0944b29" id="0944b29">故。佛於正說有功能故。於彼證淨立在最初。</span><a name="0944c01" id="0944c01">正說功能由悟法故。於彼證淨立為第二。現</a><a name="0944c02" id="0944c02">觀法藏唯聖僧故。於彼證淨立為第三。觀法</a><a name="0944c03" id="0944c03">藏能依聖戒故。聖戒證淨立在最後。有言</a><a name="0944c04" id="0944c04">佛是正說法師。是故最初立佛證淨。佛何所</a><a name="0944c05" id="0944c05">說愛盡涅槃。是故第二立法證淨。為誰說法</a><a name="0944c06" id="0944c06">為向果僧。是故第三立僧證淨。僧依聖戒而</a><a name="0944c07" id="0944c07">得建立。是故第四立戒證淨。有說此四猶如</a><a name="0944c08" id="0944c08">導師。道路商侶及所乘乘。故說此四次第如</a><a name="0944c09" id="0944c09">是。經言學位成就八支。無學位中具成就十。</a><a name="0944c10" id="0944c10">學位亦成正脫正智。何緣於彼不建立支。正</a><a name="0944c11" id="0944c11">脫正智以何為體。頌曰</a><a name="0944c12" id="0944c12"><p class='lg'>　　學有餘縛故　　　無正脫智支</a><br><a name="0944c13" id="0944c13">　　解脫為無為　　　謂勝解惑滅</a><br><a name="0944c14" id="0944c14">　　有為無學支　　　即二解脫蘊</a><br><a name="0944c15" id="0944c15">　　正智如覺說　　　謂盡無生智　</p></a><a name="0944c16" id="0944c16"><p>論曰。有學位中尚有餘縛。未解脫故無解脫</a><a name="0944c17" id="0944c17">支。非離少縛可名脫者。非無解脫體可立解</a><a name="0944c18" id="0944c18">脫智。故有學位不立二支。謂立支名依勝助</a><a name="0944c19" id="0944c19">用。在有學位既有餘縛。雖有解脫無勝助用。</a><a name="0944c20" id="0944c20">況勝解脫故。彼勝智亦無。故此二支非在有</a><a name="0944c21" id="0944c21">學。無學已脫一切縛故。依內解脫生二智故。</a><a name="0944c22" id="0944c22">有勝助用理可立支。有學不然。故唯成八。解</a><a name="0944c23" id="0944c23">脫體有二。謂有為無為。有為解脫勝解為體。</a><a name="0944c24" id="0944c24">無為解脫惑滅為體。前復有二。謂學無學。</a><a name="0944c25" id="0944c25">依七聖身說名為學。依第八聖立無學名。唯</a><a name="0944c26" id="0944c26">有為中無學解脫。可得建立為解脫支。惑滅</a><a name="0944c27" id="0944c27">無為無支用故。支攝解脫復有二種。謂時不</a><a name="0944c28" id="0944c28">時。有差別故。有說慧心有差別故。應知此</a><a name="0944c29" id="0944c29">二即解脫蘊。如是已說正解脫體。正智體者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290944b.htm'><img src='up.gif' border=0></a>
<a href='T290945a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>