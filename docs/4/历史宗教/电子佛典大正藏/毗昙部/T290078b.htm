<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0078b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷15)</font> 分別業品第四之一 <font face='Arial'>T29, p0078b</h2></font><hr>
<span class='old'>
</a><a name="0078a28" id="0078a28">類住律儀者。於一切有情得律儀。由一切</a><a name="0078a29" id="0078a29">因非一切支。謂以三心受近事近住勤策</span><a name="0078b01" id="0078b01">戒。無有不遍。於諸有情得律儀者。以於</a><a name="0078b02" id="0078b02">一切諸有情所住善意樂方得律儀。異則</a><a name="0078b03" id="0078b03">不然。以惡意樂不全息故。若人不作五種</a><a name="0078b04" id="0078b04">定限方可受得別解律儀。謂有情支處時緣</a><a name="0078b05" id="0078b05">定。有情定者。念我唯於某類有情當離殺</a><a name="0078b06" id="0078b06">等。言支定者。念我唯於某律儀支當持</a><a name="0078b07" id="0078b07">不犯。言處定者。念我唯住某類方域當</a><a name="0078b08" id="0078b08">離殺等。言時定者。念我唯於一月等時能</a><a name="0078b09" id="0078b09">離殺等。言緣定者。念我唯除鬥戰等緣能</a><a name="0078b10" id="0078b10">離殺等。如是受者不得律儀。但得律儀相</a><a name="0078b11" id="0078b11">似妙行。於非所能境如何得律儀。由普於</a><a name="0078b12" id="0078b12">有情發起增上不損命意樂故得律儀。毘</a><a name="0078b13" id="0078b13">婆沙師有作是說。若謂一向於所能境方</a><a name="0078b14" id="0078b14">可受得別解律儀。則此律儀應有增減。以</a><a name="0078b15" id="0078b15">所能境與非所能二類有情有轉易故。如</a><a name="0078b16" id="0078b16">是便有別解律儀離得捨緣有得捨過。彼</a><a name="0078b17" id="0078b17">說不然。如生草等先無後起或起已枯於彼</a><a name="0078b18" id="0078b18">律儀無增無減。能不能境所得律儀。境轉易</a><a name="0078b19" id="0078b19">時例亦應爾。彼言不爾。所以者何。以諸有</a><a name="0078b20" id="0078b20">情前後性等草等前後性不同故。若爾有情</a><a name="0078b21" id="0078b21">般涅槃已。如前性類今時既無。於彼律儀</a><a name="0078b22" id="0078b22">如何無減。故如是釋於理不然。前所說因</a><a name="0078b23" id="0078b23">於理為善。若爾前佛及所度生已涅槃者。後</a><a name="0078b24" id="0078b24">佛於彼既不發得別解律儀。如何尸羅無</a><a name="0078b25" id="0078b25">減前過。以一切佛別解律儀皆從一切有情</a><a name="0078b26" id="0078b26">處得。設彼有情今猶在者。後佛從彼亦得</a><a name="0078b27" id="0078b27">律儀。故後尸羅無減前過。已說從彼得諸</a><a name="0078b28" id="0078b28">律儀。得不律儀定從一切有情業道。無少</a><a name="0078b29" id="0078b29">分境及不具支不律儀者。此定無有由一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290078a.htm'><img src='up.gif' border=0></a>
<a href='T290078c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>