<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0421b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷15)</font> 辯差別品第二之一 <font face='Arial'>T29, p0421b</h2></font><hr>
<span class='old'>
</a><a name="0421a28" id="0421a28">和合攝助可有相續待時方成轉變差別。所</a><a name="0421a29" id="0421a29">執淨界無漏法種。若是有漏。執此唐捐。有漏</span><a name="0421b01" id="0421b01">法不應為無漏種故。無漏法亦不應為有漏</a><a name="0421b02" id="0421b02">種故。若是無漏如何本來成就聖道。而墮惡</a><a name="0421b03" id="0421b03">趣。豈成聖道而是異生。非聖位中不起聖道。</a><a name="0421b04" id="0421b04">爾時可得名異生故。若言少故無斯過者。勿</a><a name="0421b05" id="0421b05">彼能為無始積集。堅固煩惱對治生因。又更</a><a name="0421b06" id="0421b06">無勞難譬喻者。契經已遮彼所執故。如世尊</a><a name="0421b07" id="0421b07">說。我實不見。提婆達多白法猶成如毛端量。</a><a name="0421b08" id="0421b08">乃至廣說。世尊自說。天授身中。白法根種。無</a><a name="0421b09" id="0421b09">餘已拔。故此經內。復作是言。有隨俱行善根</a><a name="0421b10" id="0421b10">未斷。以未斷故。從此善根。猶有可起餘善根</a><a name="0421b11" id="0421b11">義。彼於後時。一切皆斷。今應說彼除此善根。</a><a name="0421b12" id="0421b12">更復有何非無餘拔。而於佛教所說義中。無</a><a name="0421b13" id="0421b13">顧忌心。不能信受。不可聞說。大木聚中。有淨</a><a name="0421b14" id="0421b14">界故。即說有情身中亦有太過失故。如大木</a><a name="0421b15" id="0421b15">聚隨他所欲。成淨成染。有情亦應許隨他欲。</a><a name="0421b16" id="0421b16">或從淨界無漏法種。生聖法已。復隨他欲。還</a><a name="0421b17" id="0421b17">成異生。又亦應執諸阿羅漢退法種性有煩</a><a name="0421b18" id="0421b18">惱種。無學有退。後當成立。又上座說。諸行決</a><a name="0421b19" id="0421b19">定無俱生因。諸行將生。應無因故。又應餘類</a><a name="0421b20" id="0421b20">生餘類故。謂俱生法。於將起位。非此與彼能</a><a name="0421b21" id="0421b21">作生因。猶未生故。又應求彼二種異因。由彼</a><a name="0421b22" id="0421b22">二因。二俱得起。此說非理。無證因故。是所許</a><a name="0421b23" id="0421b23">故。謂俱生法。將生位中。此非彼因。未說因</a><a name="0421b24" id="0421b24">證。豈不已說。猶未生故。此亦同疑。謂何因</a><a name="0421b25" id="0421b25">證。猶未生法。不能為因。又彼如何。於無體</a><a name="0421b26" id="0421b26">法。倒許為因。非有體法。若謂未生體非有</a><a name="0421b27" id="0421b27">者。體若非有。勿謂有因。非兔角等畢竟無法。</a><a name="0421b28" id="0421b28">可說有因。此亦應爾。汝亦不許兔角非無。又</a><a name="0421b29" id="0421b29">我所宗有有多種。體用假實有差別故。未來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290421a.htm'><img src='up.gif' border=0></a>
<a href='T290421c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>