<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0747c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷75)</font> 辯智品第七之一 <font face='Arial'>T29, p0747c</h2></font><hr>
<span class='old'>
</a><a name="0747b28" id="0747b28">若謂兼緣漏盡方便。十智為性。理應如是以</a><a name="0747b29" id="0747b29">辯相中言於盡及為盡無罣礙。智二種俱名</span><a name="0747c01" id="0747c01">漏盡智力。又佛自說此力相言。苾芻諦聽。佛</a><a name="0747c02" id="0747c02">漏盡故於諸無漏心慧解脫。自現通達具證</a><a name="0747c03" id="0747c03">領受。能正自知我生已盡。乃至廣說。此後三</a><a name="0747c04" id="0747c04">力即是三通。以六通中此三殊勝。在無學位</a><a name="0747c05" id="0747c05">立為三明。在如來身亦名為力。神境天耳設</a><a name="0747c06" id="0747c06">在佛身。亦無大用故不名力。且如天眼能見</a><a name="0747c07" id="0747c07">有情。善惡趣中異熟差別。由此能引殊勝智</a><a name="0747c08" id="0747c08">生。亦正了知能感彼業。由此建立死生智名。</a><a name="0747c09" id="0747c09">神境天耳無此大用。是故彼二不立為力。然</a><a name="0747c10" id="0747c10">不別說他心力者。義已攝在根等力中。以他</a><a name="0747c11" id="0747c11">根等中有心心所故。又薄伽梵具一切智。於</a><a name="0747c12" id="0747c12">工論等亦得自在。而於佛事齊此已成。餘</a><a name="0747c13" id="0747c13">智於中無別勝用。是故雖有亦不別說。唯依</a><a name="0747c14" id="0747c14">遍覺十種所知。佛所應為皆圓滿故。何等名</a><a name="0747c15" id="0747c15">曰十種所知。謂諸法中因非因義。多分散地</a><a name="0747c16" id="0747c16">業果差別。定地功德品類不同。所化有情根</a><a name="0747c17" id="0747c17">解界異。所治能治因果差別。前際後際經歷</a><a name="0747c18" id="0747c18">不同。離染不續方便有異。但由覺此佛事已</a><a name="0747c19" id="0747c19">成。餘設有無不致益損。故唯十種得名為力。</a><a name="0747c20" id="0747c20">又佛觀察所化有情。設教應機唯須十智。謂</a><a name="0747c21" id="0747c21">由初智觀所化生。於諸乘中堪無堪異。由第</a><a name="0747c22" id="0747c22">二智觀所化生。於相續中業障差別。由第三</a><a name="0747c23" id="0747c23">智觀所化生。於靜慮等有味無味。煩惱為障</a><a name="0747c24" id="0747c24">輕重差別。由知此二因亦知異熟障。由第四</a><a name="0747c25" id="0747c25">智觀所化生。趣清淨品功能差別。由第五智</a><a name="0747c26" id="0747c26">觀所化生。於證淨品加行差別。由第六智觀</a><a name="0747c27" id="0747c27">所化生。於證淨品稟志性別。由第七智觀所</a><a name="0747c28" id="0747c28">化生。諸所施為有益無益。種種差別正觀</a><a name="0747c29" id="0747c29">修止。由第八智觀所化生。過去世中所集差<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290747b.htm'><img src='up.gif' border=0></a>
<a href='T290748a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>