<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0400b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷77)</font> 結蘊第二中十門納息第四之一 <font face='Arial'>T27, p0400b</h2></font><hr>
<span class='old'>
</a><a name="0400a28" id="0400a28">是世俗。隨順賢聖所說名是勝義。大德說曰。</a><a name="0400a29" id="0400a29">宣說有情瓶衣等事。不虛妄心所起言說是</span><a name="0400b01" id="0400b01">世俗諦。宣說緣性緣起等理。不虛妄心所起</a><a name="0400b02" id="0400b02">言說是勝義諦。尊者達羅達多說曰。名自性</a><a name="0400b03" id="0400b03">是世俗。此是苦集諦少分。義自性是勝義。此</a><a name="0400b04" id="0400b04">是苦集諦少分。及餘二諦二無為</a><a name="0400b05" id="0400b05"><p>如契經說。出家梵志總有三種婆羅門諦。云</a><a name="0400b06" id="0400b06">何為三。謂有出家梵志作如是說。一切有</a><a name="0400b07" id="0400b07">情皆不應害。如是所說是諦非虛。是名第</a><a name="0400b08" id="0400b08">一婆羅門諦。復有出家梵志。作如是說。我</a><a name="0400b09" id="0400b09">非彼所有。彼非我所有。如是所說是諦非</a><a name="0400b10" id="0400b10">虛。是名第二婆羅門諦。復有出家梵志</a><a name="0400b11" id="0400b11">作如是說。諸有集法皆有滅法。如是所說</a><a name="0400b12" id="0400b12">是諦非虛。是名第三婆羅門諦。問此中何者</a><a name="0400b13" id="0400b13">是婆羅門何者是諦。答此中意說出家外道</a><a name="0400b14" id="0400b14">名婆羅門。彼所說中。前三是諦。餘皆虛妄</a><a name="0400b15" id="0400b15">一切有情皆不應害者。謂諸有情皆不應</a><a name="0400b16" id="0400b16">殺。我非彼所有。彼非我所有者。謂我不屬</a><a name="0400b17" id="0400b17">彼。彼不屬我。諸有集法皆有滅法者。謂</a><a name="0400b18" id="0400b18">諸有生皆歸於滅。復有說者。此中意說住</a><a name="0400b19" id="0400b19">佛法者名婆羅門。即前所說三種名諦。為</a><a name="0400b20" id="0400b20">對外道佛說此經。謂有外道自謂我是真</a><a name="0400b21" id="0400b21">婆羅門。而為祠祀殺諸牛羊。及多聚集雜</a><a name="0400b22" id="0400b22">類眾生而斷其命。佛對彼故作如是說。損</a><a name="0400b23" id="0400b23">害他者非真婆羅門。真婆羅門者。於諸有</a><a name="0400b24" id="0400b24">情皆不應害。復有外道自謂我是真婆羅</a><a name="0400b25" id="0400b25">門。而為生天受諸欲樂勤修梵行。佛對彼</a><a name="0400b26" id="0400b26">故作如是說。為天欲樂修梵行者非真婆</a><a name="0400b27" id="0400b27">羅門。真婆羅門者於諸所有志無繫屬。而</a><a name="0400b28" id="0400b28">修行梵行。復有外道自謂我是真婆羅門。</a><a name="0400b29" id="0400b29">而執斷常乖於中道。佛對彼故作如是說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270400a.htm'><img src='up.gif' border=0></a>
<a href='T270400c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>