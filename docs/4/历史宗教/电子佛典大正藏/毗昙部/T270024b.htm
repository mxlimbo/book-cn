<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0024b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷5)</font> 雜蘊第一中世第一法納息第一之一 <font face='Arial'>T27, p0024b</h2></font><hr>
<span class='old'>
</a><a name="0024a28" id="0024a28">頂起緣諦中明。忍起緣諦上明故。復次煖</a><a name="0024a29" id="0024a29">起緣諦麤明。頂起緣諦中明。忍起緣諦細</span><a name="0024b01" id="0024b01">明故。復次煖得緣諦下信。頂得緣諦中信。</a><a name="0024b02" id="0024b02">忍得緣諦上信故。復次煖得緣諦麤信。頂</a><a name="0024b03" id="0024b03">得緣諦中信。忍得緣諦細信故。復次以忍</a><a name="0024b04" id="0024b04">位中。或時以十六行相。觀察聖諦。或時以</a><a name="0024b05" id="0024b05">十二行相。觀察聖諦。或時以八行相。觀察</a><a name="0024b06" id="0024b06">聖諦。或時以四行相。觀察聖諦。煖頂位中。</a><a name="0024b07" id="0024b07">但以十六行相。觀察聖諦故。復次以忍位</a><a name="0024b08" id="0024b08">中無雜作意。煖頂位中有雜作意故。謂煖</a><a name="0024b09" id="0024b09">頂位。數數復起欲界善心觀欲界苦。為間</a><a name="0024b10" id="0024b10">雜已。復能引此善根現前。忍位不爾。復次</a><a name="0024b11" id="0024b11">以忍位中唯別作意別觀諸諦。煖頂位中不</a><a name="0024b12" id="0024b12">如是故。謂煖頂位。雖別作意別觀諸諦。而</a><a name="0024b13" id="0024b13">於中間。修總行相總觀諸諦。謂觀一切有</a><a name="0024b14" id="0024b14">漏皆苦。觀一切行皆是無常。觀一切法皆空</a><a name="0024b15" id="0024b15">無我。唯觀涅槃是真寂靜。復次以忍位中有</a><a name="0024b16" id="0024b16">時相續。有一剎那觀察聖諦。煖頂位中唯</a><a name="0024b17" id="0024b17">有相續觀聖諦故。復次以忍位中漸略觀</a><a name="0024b18" id="0024b18">諦。極能隨順。趣向涅槃。如適他方。以多</a><a name="0024b19" id="0024b19">貿少。煖頂位中不如是故。以如是等種種</a><a name="0024b20" id="0024b20">因緣。忍名順諦。煖頂不爾。問世第一法。何</a><a name="0024b21" id="0024b21">故不立順諦名耶。答雖復此位一切皆勝。</a><a name="0024b22" id="0024b22">而於四諦不遍觀察故。不建立順諦之</a><a name="0024b23" id="0024b23">名</a><a name="0024b24" id="0024b24"><p>問忍為幾念住。答現在唯一。雜緣法念住。未</a><a name="0024b25" id="0024b25">來具四似見道故。問忍為幾緣。答為四緣。</a><a name="0024b26" id="0024b26">謂因等無間所緣增上緣。為因緣者。謂</a><a name="0024b27" id="0024b27">與彼相應俱有同類等法為因緣。為等</a><a name="0024b28" id="0024b28">無間緣者。謂與世第一法為等無間緣。</a><a name="0024b29" id="0024b29">為所緣緣者。謂與能緣此心心所法為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270024a.htm'><img src='up.gif' border=0></a>
<a href='T270024c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>