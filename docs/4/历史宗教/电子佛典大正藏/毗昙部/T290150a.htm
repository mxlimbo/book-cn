<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0150a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷28)</font> 分別定品第八之一 <font face='Arial'>T29, p0150a</h2></font><hr>
<span class='old'>
</a><a name="0149c28" id="0149c28">通九地。於中無漏者名三解脫門。能與涅</a><a name="0149c29" id="0149c29">槃為入門故。契經復說三重等持。一空空。</span><a name="0150a01" id="0150a01">二無願無願。三無相無相。其相云何。頌曰</a><a name="0150a02" id="0150a02"><p class='lg'>　　重二緣無學　　　取空非常相</a><br><a name="0150a03" id="0150a03">　　後緣無相定　　　非擇滅為靜</a><br><a name="0150a04" id="0150a04">　　有漏人不時　　　離上七近分　</p></a><a name="0150a05" id="0150a05"><p>論曰。此三等持緣前空等取空等相故立</a><a name="0150a06" id="0150a06">空空等名。空空等持緣前無學空三摩地</a><a name="0150a07" id="0150a07">取彼空相。空相順厭勝非我故。無願無願</a><a name="0150a08" id="0150a08">緣前無學無願等持取非常相。不取苦因</a><a name="0150a09" id="0150a09">等非無漏相故不取道等為厭捨故。無</a><a name="0150a10" id="0150a10">相無相即緣無學無相三摩地非擇滅為</a><a name="0150a11" id="0150a11">境。以無漏法無擇滅故。但取靜相非滅</a><a name="0150a12" id="0150a12">妙離。濫非常滅故。是無記性故。非離繫果</a><a name="0150a13" id="0150a13">故。此三等持唯是有漏。厭聖道故。無漏不</a><a name="0150a14" id="0150a14">然。唯三洲人不時解脫能起如是重三摩</a><a name="0150a15" id="0150a15">地。依十一地。除七近分。謂欲未至八本中</a><a name="0150a16" id="0150a16">間。契經復說四修等持。一為住現法樂。二</a><a name="0150a17" id="0150a17">為得勝知見。三為得分別慧。四為諸漏永</a><a name="0150a18" id="0150a18">盡修三摩地。其相云何。頌曰</a><a name="0150a19" id="0150a19"><p class='lg'>　　為得現法樂　　　修諸善靜慮</a><br><a name="0150a20" id="0150a20">　　為得勝知見　　　修淨天眼通</a><br><a name="0150a21" id="0150a21">　　為得分別慧　　　修諸加行善</a><br><a name="0150a22" id="0150a22">　　為得諸漏盡　　　修金剛喻定　</p></a><a name="0150a23" id="0150a23"><p>論曰。如契經說。有修等持若習若修若多</a><a name="0150a24" id="0150a24">所作得現樂住。乃至廣說。善言通攝淨及無</a><a name="0150a25" id="0150a25">漏。修諸善靜慮得住現法樂。而經但說初</a><a name="0150a26" id="0150a26">靜慮者。舉初顯後。理實通餘。不言為住</a><a name="0150a27" id="0150a27">後法樂者。以後法樂非定住故。謂或退墮</a><a name="0150a28" id="0150a28">或上受生或般涅槃便不住故。若依諸定</a><a name="0150a29" id="0150a29">修天眼通。便能獲得殊勝知見。若修三界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290149c.htm'><img src='up.gif' border=0></a>
<a href='T290150b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>