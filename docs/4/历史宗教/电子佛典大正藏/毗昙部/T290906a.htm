<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0906a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷27)</font> 辯隨眠品第六之一 <font face='Arial'>T29, p0906a</h2></font><hr>
<span class='old'>
</a><a name="0905c28" id="0905c28">說貪著有及財者。見結於彼繫用增上。若有</a><a name="0905c29" id="0905c29">貪著涅槃樂者。取結於彼繫用增上。疑結謂</span><a name="0906a01" id="0906a01">於四諦猶豫。此異於慧。有別法體。令心不喜</a><a name="0906a02" id="0906a02">說名為嫉。此異於瞋。有別法體。故有釋嫉。不</a><a name="0906a03" id="0906a03">耐他榮令心吝著。說名為慳。謂勿令斯捨。</a><a name="0906a04" id="0906a04">離於我。令心堅執故名為慳。何故纏中嫉慳</a><a name="0906a05" id="0906a05">二種建立為結。非餘纏耶。若立八纏。應作是</a><a name="0906a06" id="0906a06">釋。二唯不善。自在起故。謂唯此二兩義具足。</a><a name="0906a07" id="0906a07">餘六無一具兩義者。無慚無愧雖唯不善。非</a><a name="0906a08" id="0906a08">自在起。悔自在起。非唯不善。餘兩皆無。若立</a><a name="0906a09" id="0906a09">十纏。應作是釋。唯嫉慳二過失尤重。故十纏</a><a name="0906a10" id="0906a10">中立二為結。由此二種數現行故。謂生欲界</a><a name="0906a11" id="0906a11">人天趣中。此嫉與慳數數現起。又二能為賤</a><a name="0906a12" id="0906a12">貧因故。謂生欲界人天趣中。多為賤貧重苦</a><a name="0906a13" id="0906a13">所軛。現見卑賤及諸乏財。乃至極親亦不敬</a><a name="0906a14" id="0906a14">愛。又二遍顯隨煩惱故。謂隨煩惱總有二種。</a><a name="0906a15" id="0906a15">一慼俱行。二歡俱行。嫉慳遍顯如是二相。又</a><a name="0906a16" id="0906a16">此二能惱二部故。謂在家眾於財位中。由嫉</a><a name="0906a17" id="0906a17">及慳極為惱亂。若出家眾於教行中。由嫉及</a><a name="0906a18" id="0906a18">慳極為惱亂。或能惱天阿素洛眾。謂因色味</a><a name="0906a19" id="0906a19">極相擾惱。或此能惱人天二眾。如世尊告憍</a><a name="0906a20" id="0906a20">尸迦言。由嫉慳結人天惱亂。或此二能惱自</a><a name="0906a21" id="0906a21">他眾。謂由嫉故惱亂他朋。由內懷慳惱亂自</a><a name="0906a22" id="0906a22">侶。故十纏內立二為結。佛於餘處依差別門。</a><a name="0906a23" id="0906a23">即以結聲說有五種。頌曰</a><a name="0906a24" id="0906a24"><p class='lg'>　　又五順下分　　　由二不超欲</a><br><a name="0906a25" id="0906a25">　　由三復還下　　　攝門根故三</a><br><a name="0906a26" id="0906a26">　　或不欲發趣　　　迷道及疑道</a><br><a name="0906a27" id="0906a27">　　能障趣解脫　　　故唯說斷三　</p></a><a name="0906a28" id="0906a28"><p>論曰。何等為五。謂有身見戒禁取疑欲貪瞋</a><a name="0906a29" id="0906a29">恚。如是五種於下分法能為順益。故名下分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290905c.htm'><img src='up.gif' border=0></a>
<a href='T290906b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>