<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0764b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷150)</font> 根蘊第六中觸納息第三之一 <font face='Arial'>T27, p0764b</h2></font><hr>
<span class='old'>
</a><a name="0764a28" id="0764a28"><p>問若天眼現在前時。生得眼為斷不。若斷者</a><a name="0764a29" id="0764a29">云何不異熟生色斷已復續。以阿毘達磨者。</span><a name="0764b01" id="0764b01">不欲令異熟生色斷已續故。若不斷者天</a><a name="0764b02" id="0764b02">眼生得眼二俱見色。云何不錯亂耶。答應</a><a name="0764b03" id="0764b03">言不斷以異熟色斷已不續故。是故尊者妙</a><a name="0764b04" id="0764b04">音作如是問。天眼現在前時生得眼當言</a><a name="0764b05" id="0764b05">斷耶。不斷耶。答當言不斷。即於是處有</a><a name="0764b06" id="0764b06">色界大種與所造天眼俱現在前。問若爾者</a><a name="0764b07" id="0764b07">天眼生得眼二俱見色云何不錯亂耶。答天</a><a name="0764b08" id="0764b08">眼起時生得眼住彼同分故無有過。譬如</a><a name="0764b09" id="0764b09">餘識現在前時。雖不見色而眼不斷此亦</a><a name="0764b10" id="0764b10">如是。問何故不俱見耶。答以一身中無二</a><a name="0764b11" id="0764b11">識俱起。爾時識依天眼不依生得眼故。有</a><a name="0764b12" id="0764b12">說。有色非是生得眼境。為見彼故起天眼</a><a name="0764b13" id="0764b13">現前故。於爾時生得眼雖不斷而無用是</a><a name="0764b14" id="0764b14">故不俱見。有說。天眼起時生得眼斷。問若</a><a name="0764b15" id="0764b15">爾云何不異熟生色斷已可續耶。如是則</a><a name="0764b16" id="0764b16">違阿毘達磨者說。答斷有二種。一暫斷。二究</a><a name="0764b17" id="0764b17">竟斷。暫斷者可續非究竟斷。是故無過。有</a><a name="0764b18" id="0764b18">說。爾時生得眼滅天眼生。天眼滅生得眼生。</a><a name="0764b19" id="0764b19">彼身中眼根未嘗空故不可謂斷。有說。彼</a><a name="0764b20" id="0764b20">時生得眼斷亦無有過。亦有異熟生色斷已</a><a name="0764b21" id="0764b21">續故。云何知然。如契經說。一切施王即時</a><a name="0764b22" id="0764b22">舉手自挑兩目施婆羅門。由勝思願令眼</a><a name="0764b23" id="0764b23">平復。又如經說。惡行爾時以朅地羅鉤挑</a><a name="0764b24" id="0764b24">善行眼。亦由菩薩勝思願故還得眼根。施</a><a name="0764b25" id="0764b25">設論說。地獄有山壓迮有情令身碎壞。於</a><a name="0764b26" id="0764b26">後未久諸根復生。諸地獄中此類非一。故知</a><a name="0764b27" id="0764b27">異熟生色斷已可續。如是說者。起天眼時</a><a name="0764b28" id="0764b28">生得眼不滅。異熟色斷亦無續義。問前所引</a><a name="0764b29" id="0764b29">事當云何通。答彼不相違有別義故。即如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270764a.htm'><img src='up.gif' border=0></a>
<a href='T270764c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>