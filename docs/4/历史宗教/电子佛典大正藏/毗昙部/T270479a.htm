<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0479a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷92)</font> 結蘊第二中十門納息第四之一 <font face='Arial'>T27, p0479a</h2></font><hr>
<span class='old'>
</a><a name="0478c20" id="0478c20">應說</a><a name="0478c21" id="0478c21"><p class='juan'>
說一切有部發智大毘婆沙論卷第九十二</p>
</span><a name="0479a01" id="0479a01"></a><a name="0479a02" id="0479a02"><p class='juan'>
阿毘達磨大毘婆沙論卷第九十</a><a name="0479a03" id="0479a03">三</p>
</a><a name="0479a04" id="0479a04"></a><a name="0479a05" id="0479a05"><p><span class='byline'>　　　　五百大阿羅漢等造</span><br></a><a name="0479a06" id="0479a06"><p><span class='byline'>　　　　三藏法師玄奘奉　詔譯</span><br></a><a name="0479a07" id="0479a07"><p><b>　　<A NAME="n195"></A>智蘊第三中學支納息第一之一</b></a><a name="0479a08" id="0479a08"><p>如世尊說。學行跡成就學八支。彼成就。過</a><a name="0479a09" id="0479a09">去幾。未來幾現在幾。如是等章及解章義既</a><a name="0479a10" id="0479a10">領會已。次應廣釋。問何故作此論。答為欲</a><a name="0479a11" id="0479a11">解釋契經義故。如契經說。學行跡成就學</a><a name="0479a12" id="0479a12">八支。漏盡阿羅漢成就十無學支。契經雖</a><a name="0479a13" id="0479a13">作是說。而不說彼成就。過去幾。未來幾。</a><a name="0479a14" id="0479a14">現在幾。契經是此論所依根本。彼未說者今</a><a name="0479a15" id="0479a15">應說之。復次為止他宗顯正理故。謂或</a><a name="0479a16" id="0479a16">有執。過去未來無實自性。現在雖有而是</a><a name="0479a17" id="0479a17">無為。為遮彼意顯示實有過去未來可成</a><a name="0479a18" id="0479a18">就故。若彼非有應不成就。如第二頭。第六</a><a name="0479a19" id="0479a19">蘊等既可成就故如實有。又為顯示現在</a><a name="0479a20" id="0479a20">世法定是有為有生滅故。或復有執。無實</a><a name="0479a21" id="0479a21">成就不成就性。如譬喻者。彼說有情不離</a><a name="0479a22" id="0479a22">諸法說名成就。離諸法時名不成就。俱假</a><a name="0479a23" id="0479a23">施設。如五指合假說為拳。離即非拳此亦</a><a name="0479a24" id="0479a24">如是。問彼何故作是執。答彼依契經故作</a><a name="0479a25" id="0479a25">是執。謂契經說。有轉輪王成就七寶。若成</a><a name="0479a26" id="0479a26">就性是實有者。成就輪寶神珠寶故。應法</a><a name="0479a27" id="0479a27">性壞。所以者何。亦是有情亦非情故。成就象</a><a name="0479a28" id="0479a28">寶及馬寶故。復應趣壞。所以者何。亦是傍</a><a name="0479a29" id="0479a29">生亦是人故。成就女寶故復應身壞。所以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270478c.htm'><img src='up.gif' border=0></a>
<a href='T270479b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>