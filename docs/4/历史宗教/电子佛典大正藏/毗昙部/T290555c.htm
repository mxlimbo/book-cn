<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0555c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷37)</font> 辯業品第四之一 <font face='Arial'>T29, p0555c</h2></font><hr>
<span class='old'>
</a><a name="0555b28" id="0555b28">等苦。亦有是彼天神所作。不應定說於世有</a><a name="0555b29" id="0555b29">恩。又婆羅門長者居士。於苾芻眾佛說有恩。</span><a name="0555c01" id="0555c01">供給命緣令無乏故。豈苾芻眾應禮施主。既</a><a name="0555c02" id="0555c02">不應禮一切有恩。故所立因有不定失。又諸</a><a name="0555c03" id="0555c03">含識皆悉受用。自業所招諸異熟果。是故所</a><a name="0555c04" id="0555c04">說所事天神於世有恩有不成失。由此亦破</a><a name="0555c05" id="0555c05">能損故因。一切有情皆依自業。說誰有力能</a><a name="0555c06" id="0555c06">損於誰。又彼於他既能為損。誰有智者愛敬</a><a name="0555c07" id="0555c07">己怨。世有善人能益他者諸蒙益者應敬彼</a><a name="0555c08" id="0555c08">人。是諸天神性多憤恚。恒樂損惱他諸有情。</a><a name="0555c09" id="0555c09">如嫉己怨不應敬禮。故彼所說成相違因。又</a><a name="0555c10" id="0555c10">見世間歸敬天者。天神於彼有時作衰。亦有</a><a name="0555c11" id="0555c11">有情不敬天者。天神於彼不能為害。故彼所</a><a name="0555c12" id="0555c12">說非敬天因。若謂如王亦不應理。世間依屬</a><a name="0555c13" id="0555c13">法應爾故。非諸近事繫屬天神。自是邪徒相</a><a name="0555c14" id="0555c14">率歸附。世間君主眾所依投。非出家人皆應</a><a name="0555c15" id="0555c15">致敬。是故近事不應敬禮一切天神。理極成</a><a name="0555c16" id="0555c16">立</a><a name="0555c17" id="0555c17"><p class='juan'>
阿毘達磨順正理論卷第三十七</p>
</a><a name="0555c18" id="0555c18"></a><a name="0555c19" id="0555c19"></a><a name="0555c20" id="0555c20"><p class='juan'>
阿毘達磨順正理論卷第三十八</a><a name="0555c21" id="0555c21"></a><a name="0555c22" id="0555c22"><p><span class='byline'>　　　　尊者眾賢造</span><br></a><a name="0555c23" id="0555c23"><p><span class='byline'>　　　　三藏法師玄奘奉　詔譯</span><br></a><a name="0555c24" id="0555c24"><p><b>　　<A NAME="n204"></A>辯業品第四之六</b></p>
</a><a name="0555c25" id="0555c25"><p>諸有歸依佛法僧者。為歸何等。頌曰</a><a name="0555c26" id="0555c26"><p class='lg'>　　歸依成佛僧　　　無學二種法</a><br><a name="0555c27" id="0555c27">　　及涅槃擇滅　　　是說具三歸　</p></a><a name="0555c28" id="0555c28"><p>論曰。如本論言歸依佛者為歸何法。謂若諸</a><a name="0555c29" id="0555c29">法妙有現有。由想等想施設言說名為佛陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290555b.htm'><img src='up.gif' border=0></a>
<a href='T290556a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>