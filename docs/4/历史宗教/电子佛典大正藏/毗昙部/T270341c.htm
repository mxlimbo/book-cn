<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0341c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷66)</font> 結蘊第二中有情納息第三之一 <font face='Arial'>T27, p0341c</h2></font><hr>
<span class='old'>
</a><a name="0341b28" id="0341b28">果實唯有四。何故此經復說第五。答真沙</a><a name="0341b29" id="0341b29">門果實唯有四。此說現見沙門果者。但是</span><a name="0341c01" id="0341c01">出家近士用果。問出家既非真沙門性。如何</a><a name="0341c02" id="0341c02">說有沙門果耶。答出家雖非真沙門性。而</a><a name="0341c03" id="0341c03">世假立沙門性名。故諸世間見出家者。便謂</a><a name="0341c04" id="0341c04">我見如是沙門。是故出家近士用果。亦得</a><a name="0341c05" id="0341c05">假立沙門果名。此現見名表非實義。師子吼</a><a name="0341c06" id="0341c06">經復作是說。唯我法內有四沙門。謂初沙門</a><a name="0341c07" id="0341c07">乃至第四。外道法內無真沙門及婆羅門。唯</a><a name="0341c08" id="0341c08">有空號。於如是事處大眾中正師子吼都</a><a name="0341c09" id="0341c09">無所畏。應知此中初沙門者謂諸預流。第二</a><a name="0341c10" id="0341c10">沙門者謂諸一來。第三沙門者謂諸不還。第</a><a name="0341c11" id="0341c11">四沙門者謂諸阿羅漢。脅尊者曰。應知此中</a><a name="0341c12" id="0341c12">佛隨勝者於先而說初沙門者謂諸阿羅</a><a name="0341c13" id="0341c13">漢。第二沙門者謂諸不還。第三沙門者謂諸</a><a name="0341c14" id="0341c14">一來。第四沙門者謂諸預流善賢經中復作</a><a name="0341c15" id="0341c15">是說。若此處有八支聖道當知是處有四</a><a name="0341c16" id="0341c16">沙門。謂初沙門乃至第四。此中有說。趣四果</a><a name="0341c17" id="0341c17">向名四沙門。初沙門者謂預流向。第二沙門</a><a name="0341c18" id="0341c18">者謂一來向。第三沙門者謂不還向。第四沙</a><a name="0341c19" id="0341c19">門者謂阿羅漢向。脅尊者曰。此契經中說四</a><a name="0341c20" id="0341c20">種向及說四果。若此處有八支聖道者即</a><a name="0341c21" id="0341c21">說四向。當知是處有四沙門者即說四果。</a><a name="0341c22" id="0341c22">准陀經中亦作是說。沙門有四無有第五。</a><a name="0341c23" id="0341c23">四沙門者。一勝道沙門。二示道沙門。三命道</a><a name="0341c24" id="0341c24">沙門。四污道沙門。應知此中勝道沙門者。謂</a><a name="0341c25" id="0341c25">佛世尊自能覺故。一切獨覺應知亦然。示道</a><a name="0341c26" id="0341c26">沙門者。謂尊者舍利子。無等[<a href='javascript:showpic("images/042387.gif")'>雨/隻</a>]故。大法將</a><a name="0341c27" id="0341c27">故。常能隨佛轉法輪故。一切無學聲聞應知</a><a name="0341c28" id="0341c28">亦爾。命道沙門者。謂尊者阿難陀。雖居學</a><a name="0341c29" id="0341c29">位而同無學多聞聞持具淨戒禁。一切有學<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270341b.htm'><img src='up.gif' border=0></a>
<a href='T270342a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>