<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0725b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷141)</font> 大種蘊第五中執受納息第四之一 <font face='Arial'>T27, p0725b</h2></font><hr>
<span class='old'>
</a><a name="0725a28" id="0725a28"><p>四神足者。一欲三摩地斷行成就神足。二勤</a><a name="0725a29" id="0725a29">三摩地斷行成就神足。三心三摩地斷行成</span><a name="0725b01" id="0725b01">就神足。四觀三摩地斷行成就神足。問云何</a><a name="0725b02" id="0725b02">名神云何名足。有作是說。三摩地名神。欲</a><a name="0725b03" id="0725b03">等四名足。由四法所攝受令三摩地轉故。</a><a name="0725b04" id="0725b04">問等持俱有相應法多。何故此四獨名神足。</a><a name="0725b05" id="0725b05">答此於等持隨順勝故。謂於俱有相應法</a><a name="0725b06" id="0725b06">中。資益等持此四為勝。復有說者。三摩地</a><a name="0725b07" id="0725b07">是神亦足。欲等四唯足非神。如擇法是覺亦</a><a name="0725b08" id="0725b08">支。餘六唯支非覺。正見是道亦支。餘七唯支</a><a name="0725b09" id="0725b09">非道。離非時食是齋亦支。餘七唯支非齋。</a><a name="0725b10" id="0725b10">彼亦如是。問若三摩地是神亦足或應立一。</a><a name="0725b11" id="0725b11">或應立五。何故說四耶。答唯三摩地立為</a><a name="0725b12" id="0725b12">神足。從四因生故說為四。謂加行位。或由</a><a name="0725b13" id="0725b13">欲力引發等持令其現起。廣說乃至或由</a><a name="0725b14" id="0725b14">觀力引令現起。由加行位四法隨增。令等</a><a name="0725b15" id="0725b15">持起故得定位。於一等持建立四種。已說</a><a name="0725b16" id="0725b16">自性當說所以。問此四何緣說為神足。答</a><a name="0725b17" id="0725b17">者所思求諸所欲願。一切如意故名為神。</a><a name="0725b18" id="0725b18">引發於神故名神足。然此神用略有二種。</a><a name="0725b19" id="0725b19">一世俗所欣。二聖者所樂。若分一為多。合</a><a name="0725b20" id="0725b20">多成一。此等名為世俗所欣。若於世間諸</a><a name="0725b21" id="0725b21">可意事不住順想。於諸世間不可意事不</a><a name="0725b22" id="0725b22">住違想。於諸可意不可意事。安住於捨正</a><a name="0725b23" id="0725b23">念正知。此等名為賢聖所樂。復有三種神用。</a><a name="0725b24" id="0725b24">一運身二勝解三意勢。運身神用者。謂舉身</a><a name="0725b25" id="0725b25">凌虛猶若飛鳥。亦如壁上所畫飛仙。勝解</a><a name="0725b26" id="0725b26">神用者。謂於遠作近解由此力故。或住此</a><a name="0725b27" id="0725b27">洲手捫日月。或屈伸臂頃至色究竟天。意</a><a name="0725b28" id="0725b28">勢神用者。謂眼識至色頂。或上至色究竟天。</a><a name="0725b29" id="0725b29">或傍越無邊世界。問此三神用誰成就幾。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270725a.htm'><img src='up.gif' border=0></a>
<a href='T270725c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>