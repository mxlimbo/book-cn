<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0081b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷16)</font> 雜蘊第一中智納息第二之一 <font face='Arial'>T27, p0081b</h2></font><hr>
<span class='old'>
</a><a name="0081a28" id="0081a28">而生。同取一境乃是相應。尊者妙音作如</a><a name="0081a29" id="0081a29">是說。所依所緣行相所作一切同義是相應</span><a name="0081b01" id="0081b01">義。所以者何。諸有為法性羸劣故。展轉力</a><a name="0081b02" id="0081b02">持方能起作。曾不見有一大地法。獨起作</a><a name="0081b03" id="0081b03">故。此相應因。定通三世有士用果</a><a name="0081b04" id="0081b04"><p>云何俱有因乃至廣說。問相應俱有二因何</a><a name="0081b05" id="0081b05">異。有說無異。一剎那受與想等法為二</a><a name="0081b06" id="0081b06">因故。是故於此應作是說。若相應因即俱</a><a name="0081b07" id="0081b07">有因。有俱有因非相應因。謂不相應俱有</a><a name="0081b08" id="0081b08">因是。如是說者二因有異。雖依一法而義</a><a name="0081b09" id="0081b09">別故。問若爾二因有何差別。答名即差別謂</a><a name="0081b10" id="0081b10">名相應因名俱有因。復次為伴侶義是相</a><a name="0081b11" id="0081b11">應因。同一果義是俱有因。復次同一所依一</a><a name="0081b12" id="0081b12">行相一所緣義是相應因。同一生一老一住</a><a name="0081b13" id="0081b13">一滅一果一等流一異熟義是俱有因。復次</a><a name="0081b14" id="0081b14">如執杖義是相應因。如執杖已有所作義</a><a name="0081b15" id="0081b15">是俱有因。復次如連手義是相應因。如連</a><a name="0081b16" id="0081b16">手已渡暴河義是俱有因。復次相隨順義是</a><a name="0081b17" id="0081b17">相應因。不相離義是俱有因。云何俱有因。答</a><a name="0081b18" id="0081b18">心與心所法為俱有因。心所法與心為俱</a><a name="0081b19" id="0081b19">有因。問何故前相應因中不說心。今俱有</a><a name="0081b20" id="0081b20">因中即說心耶。答平等義是相應因義。心</a><a name="0081b21" id="0081b21">王是勝與心所法。等義不顯故不說心。辦</a><a name="0081b22" id="0081b22">一事義是俱有因義。心心所法辦事義同故</a><a name="0081b23" id="0081b23">今說心。此中心者即一切心。心所法者亦一</a><a name="0081b24" id="0081b24">切心所法。如其所應展轉為俱有因。心與</a><a name="0081b25" id="0081b25">隨心轉身業語業為俱有因。隨心轉身業語</a><a name="0081b26" id="0081b26">業者。謂靜慮律儀無漏律儀。問何故此中不</a><a name="0081b27" id="0081b27">說隨心轉身業語業與心為俱有因耶。</a><a name="0081b28" id="0081b28">答是作論者意欲爾故乃至廣說。有說。應說</a><a name="0081b29" id="0081b29">而不說者當知此義有餘。前說此中所說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270081a.htm'><img src='up.gif' border=0></a>
<a href='T270081c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>