<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 1018b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷18)</font> 定蘊第七中不還納息第四 <font face='Arial'>T26, p1018b</h2></font><hr>
<span class='old'>
</a><a name="1018a28" id="1018a28">如是。若亦善達外時。名無諍行。無諍名何</a><a name="1018a29" id="1018a29">法。答令他相續無雜穢轉如說。我弟子中。因</span><a name="1018b01" id="1018b01">儒童黠慧第一。婆呬迦等敏捷第一。此二何</a><a name="1018b02" id="1018b02">差別。答尊者因儒童心直心無曲心淳質增</a><a name="1018b03" id="1018b03">上。尊者婆呬迦等心濡心調柔心和順增上。</a><a name="1018b04" id="1018b04">如說。我弟子中。小路於心迴善。大路於想迴</a><a name="1018b05" id="1018b05">善。此二何差別。答尊者小路。多住於心循心</a><a name="1018b06" id="1018b06">觀念住。尊者大路。多住於法循法觀念住。</a><a name="1018b07" id="1018b07">如說。我弟子中。舍利子。具大慧辯。執大藏。</a><a name="1018b08" id="1018b08">得無礙解。此二何差別。答尊者舍利子。多住</a><a name="1018b09" id="1018b09">義無礙解。尊者執大藏。多住四無礙解。如說。</a><a name="1018b10" id="1018b10">我弟子中。大迦葉波。少欲知足。具杜多行。</a><a name="1018b11" id="1018b11">薄矩羅。少病節儉。具淨戒行。此二何差別。答</a><a name="1018b12" id="1018b12">尊者。大迦葉波。所得飲食。若麤若妙。隨次第</a><a name="1018b13" id="1018b13">食。無所簡別。尊者薄矩羅。所得飲食。或麤或</a><a name="1018b14" id="1018b14">妙。簡去妙者。而食麤者。復次尊者大迦葉波。</a><a name="1018b15" id="1018b15">廣識大福。易得衣服飲食臥具醫藥及餘資</a><a name="1018b16" id="1018b16">具。先不受杜多功德。而能奉行。尊者薄矩羅。</a><a name="1018b17" id="1018b17">非廣識大福。難得衣服飲食臥具醫藥及餘</a><a name="1018b18" id="1018b18">資具。先受杜多功德。亦能奉行。少識苾芻。受</a><a name="1018b19" id="1018b19">杜多功德。於中隨轉。此不為難。如說。大名</a><a name="1018b20" id="1018b20">學。多住五蓋漸斷。此中云何學。答預流。或</a><a name="1018b21" id="1018b21">一來。云何學多住五蓋漸斷。答漸斷漸離漸</a><a name="1018b22" id="1018b22">伏漸背</a><a name="1018b23" id="1018b23"><p>如說。苾芻法捨故毘柰耶捨。毘柰耶捨</a><a name="1018b24" id="1018b24">故法捨。云何法。答八支聖道。云何毘柰耶。</a><a name="1018b25" id="1018b25">答貪瞋癡滅。云何法捨故毘柰耶捨。毘柰</a><a name="1018b26" id="1018b26">耶捨故法捨答。若於八支聖道。不修習時。</a><a name="1018b27" id="1018b27">彼於貪瞋癡滅。不能作證。若於貪瞋癡滅。不</a><a name="1018b28" id="1018b28">作證時。彼於八支聖道。不能修習。由此因緣</a><a name="1018b29" id="1018b29">故作是說。如說。法隨法行云何法。答寂滅涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T261018a.htm'><img src='up.gif' border=0></a>
<a href='T261018c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>