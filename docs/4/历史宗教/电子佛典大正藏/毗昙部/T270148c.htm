<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0148c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷29)</font> 雜蘊第一中補特伽羅納息第三之一 <font face='Arial'>T27, p0148c</h2></font><hr>
<span class='old'>
</a><a name="0148b28" id="0148b28">以此句義問佛世尊。佛還如彼上座等答。</a><a name="0148b29" id="0148b29">問尊者阿難忍可上座五百苾芻所說義不。</span><a name="0148c01" id="0148c01">設爾何失。若忍可者。何故復以問佛世尊。若</a><a name="0148c02" id="0148c02">不忍可何故合掌隨喜讚歎。答阿難忍可彼</a><a name="0148c03" id="0148c03">所說義。問何故復以問佛世尊。答如佛世</a><a name="0148c04" id="0148c04">尊知而故問。尊者阿難亦復如是。所以者</a><a name="0148c05" id="0148c05">何。阿難欲顯善說法中同見同欲文義決定。</a><a name="0148c06" id="0148c06">如大師說。徒眾亦然。如親教說。弟子亦然。</a><a name="0148c07" id="0148c07">如軌範說。受學亦然。如是文義微妙決定。</a><a name="0148c08" id="0148c08">依之修學乃至能證阿羅漢果。非如外道</a><a name="0148c09" id="0148c09">所說文義師徒眾等展轉相違。依之修學空</a><a name="0148c10" id="0148c10">無所證。復次阿難欲以佛妙言印印所說</a><a name="0148c11" id="0148c11">義。故重問佛。若不以佛妙言印之則所說</a><a name="0148c12" id="0148c12">義猶可傾動。當來四眾不敬信故。如世文</a><a name="0148c13" id="0148c13">符。若無王印則所行處人不敬受。此亦如</a><a name="0148c14" id="0148c14">是。故重問佛。如彼經說佛問阿難汝知上</a><a name="0148c15" id="0148c15">座五百苾芻有何功德。阿難白佛。彼名上</a><a name="0148c16" id="0148c16">座五百苾芻皆阿羅漢諸漏已盡已捨重擔</a><a name="0148c17" id="0148c17">盡諸有結。逮得己利善辦聖旨心善解脫。</a><a name="0148c18" id="0148c18">佛告阿難。如汝所說。問何故世尊問彼功</a><a name="0148c19" id="0148c19">德。答為欲開發少欲喜足所覆真實功德寶</a><a name="0148c20" id="0148c20">藏。令諸世間知已敬養得勝果故。如世伏</a><a name="0148c21" id="0148c21">藏雖多珍寶沙土覆之不得顯現。若有開</a><a name="0148c22" id="0148c22">發令無量人採取受用得世富樂。此亦如</a><a name="0148c23" id="0148c23">是。故佛問之。復次開覺施主勝思願故。謂</a><a name="0148c24" id="0148c24">有施主。恒以衣服等四種供具。施彼上座</a><a name="0148c25" id="0148c25">及五百苾芻。而不知彼有勝功德。欲令知</a><a name="0148c26" id="0148c26">已歡喜踊躍起勝思願。我等得遇如是福</a><a name="0148c27" id="0148c27">田已種善種。定於來世受大快樂。是故世</a><a name="0148c28" id="0148c28">尊問彼功德。復次為止世間誹謗事故。謂</a><a name="0148c29" id="0148c29">彼上座在母胎中經六十年。既出胎已形容<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270148b.htm'><img src='up.gif' border=0></a>
<a href='T270149a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>