<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0381b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷9)</font> 辯差別品第二之一 <font face='Arial'>T29, p0381b</h2></font><hr>
<span class='old'>
</a><a name="0381a28" id="0381a28"><p>論曰。如前所諍。憂根當知定有異熟。定言</a><a name="0381a29" id="0381a29">意顯唯有非無遮非異熟因無記無漏故。非</span><a name="0381b01" id="0381b01">為顯示唯此憂根是有異熟。勿有餘根一切</a><a name="0381b02" id="0381b02">皆是無異熟過。故但顯憂唯有異熟。越次說</a><a name="0381b03" id="0381b03">者。顯無記無漏若總若別皆無異熟因。非如</a><a name="0381b04" id="0381b04">此中有記有漏要總方是有異熟因。故越次</a><a name="0381b05" id="0381b05">說。深為有用。眼等前八。及最後三。此十一</a><a name="0381b06" id="0381b06">根。定無異熟。八無記故。三無漏故。餘皆通</a><a name="0381b07" id="0381b07">二。義准已成。謂意根餘四受。信等言等取精</a><a name="0381b08" id="0381b08">進等四根。此十一一皆通二類。意樂喜捨。</a><a name="0381b09" id="0381b09">若不善善有漏有異熟。若無記無漏無異熟。</a><a name="0381b10" id="0381b10">苦根若善不善有異熟。若無記無異熟。信等</a><a name="0381b11" id="0381b11">五根。若有漏有異熟。若無漏無異熟。如是已</a><a name="0381b12" id="0381b12">說有異熟等。二十二根中。幾善幾不善幾無</a><a name="0381b13" id="0381b13">記。頌曰</a><a name="0381b14" id="0381b14"><p class='lg'>　　唯善後八根　　　憂通善不善</a><br><a name="0381b15" id="0381b15">　　意餘受三種　　　前八唯無記　</p></a><a name="0381b16" id="0381b16"><p>論曰。信等五根。及三無漏。一向是善。次雖</a><a name="0381b17" id="0381b17">居後。乘前便故。而說在初。憂根唯通善不善</a><a name="0381b18" id="0381b18">性。意及四受。皆通三性。眼等八根。唯是無</a><a name="0381b19" id="0381b19">記。如是已說善不善等。二十二根中。幾欲界</a><a name="0381b20" id="0381b20">繫幾色界繫幾無色界繫。頌曰</a><a name="0381b21" id="0381b21"><p class='lg'>　　欲色無色界　　　如次除後三</a><br><a name="0381b22" id="0381b22">　　兼女男憂苦　　　并餘色喜樂　</p></a><a name="0381b23" id="0381b23"><p>論曰。欲界除後三無漏根。由彼三根唯不繫</a><a name="0381b24" id="0381b24">故。准知欲界繫。有餘十九根。色界如前除三</a><a name="0381b25" id="0381b25">無漏。兼除男女憂苦四根。准知十五根。亦通</a><a name="0381b26" id="0381b26">色界繫。除女男者。色界已離婬欲法故。除此</a><a name="0381b27" id="0381b27">無因須受用故。有說由此身醜陋故。此說不</a><a name="0381b28" id="0381b28">然。陰藏隱密非醜陋故。前說為善。然佛置彼</a><a name="0381b29" id="0381b29">在男品中。如契經說。無處無容女身為梵。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290381a.htm'><img src='up.gif' border=0></a>
<a href='T290381c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>