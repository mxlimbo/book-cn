<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0397a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷77)</font> 結蘊第二中十門納息第四之一 <font face='Arial'>T27, p0397a</h2></font><hr>
<span class='old'>
</a><a name="0396c28" id="0396c28">義。與二相違是非學非無學義。復次見修道</a><a name="0396c29" id="0396c29">攝是學義。無學道攝是無學義與二相違是</span><a name="0397a01" id="0397a01">非學非無學義。復次見修地攝是學義。無學</a><a name="0397a02" id="0397a02">地攝是無學義。與二相違是非學非無學義。</a><a name="0397a03" id="0397a03">復次未知當知已知根攝是學義。具知根攝</a><a name="0397a04" id="0397a04">是無學義。與二相違是非學非無學義。復次</a><a name="0397a05" id="0397a05">隨信行隨法行信勝解見至身證。五聖者身</a><a name="0397a06" id="0397a06">中諸無漏道是學義。慧解脫俱解脫。二聖者</a><a name="0397a07" id="0397a07">身中諸無漏道是無學義。與二相違是非學</a><a name="0397a08" id="0397a08">非無學義。復次四向及前三果。七聖者身中</a><a name="0397a09" id="0397a09">諸無漏道是學義。第四果一聖者身中諸無</a><a name="0397a10" id="0397a10">漏道是無學義。與二相違是非學非無學義。</a><a name="0397a11" id="0397a11">復次十八學聖者身中諸無漏道是學義。九</a><a name="0397a12" id="0397a12">無學聖者身中諸無漏道是無學義。與二相</a><a name="0397a13" id="0397a13">違是非學非無學義。問住學果者乃至未</a><a name="0397a14" id="0397a14">起勝果道時。諸無漏道云何名學。答學阿</a><a name="0397a15" id="0397a15">世耶猶未息故。彼無漏道亦得名學</a><a name="0397a16" id="0397a16"><p>復有三法。謂見所斷修所斷無斷法。問見所</a><a name="0397a17" id="0397a17">斷法云何。答隨信隨法行現觀邊忍所斷。此</a><a name="0397a18" id="0397a18">復云何。謂見所斷八十八隨眠及彼相應心</a><a name="0397a19" id="0397a19">心所法。彼所等起不相應行。是名見所斷法。</a><a name="0397a20" id="0397a20">問修所斷法云何。答學見跡修所斷。此復云</a><a name="0397a21" id="0397a21">何。謂修所斷十隨眠。及彼相應彼所等起身</a><a name="0397a22" id="0397a22">語二業。彼所等起不相應行。并不染污諸有</a><a name="0397a23" id="0397a23">漏法。是名修所斷法。問無斷法云何。答無漏</a><a name="0397a24" id="0397a24">五蘊。及三無為。餘義廣說如前不善納息。四</a><a name="0397a25" id="0397a25">諦者。謂苦諦集諦滅諦道諦。問何故作此論。</a><a name="0397a26" id="0397a26">答為廣分別契經義故。謂契經說有四聖</a><a name="0397a27" id="0397a27">諦。雖作是說而不廣辯。經是此論所依根</a><a name="0397a28" id="0397a28">本。彼未說者今欲說之。故作斯論。問如是</a><a name="0397a29" id="0397a29">四諦自性云何。阿毘達磨諸論師言。五取蘊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270396c.htm'><img src='up.gif' border=0></a>
<a href='T270397b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>