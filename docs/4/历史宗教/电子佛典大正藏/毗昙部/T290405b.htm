<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0405b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷13)</font> 辯差別品第二之一 <font face='Arial'>T29, p0405b</h2></font><hr>
<span class='old'>
</a><a name="0405a28" id="0405a28">利子謂在非想非非想處受生有情。彼輕舉</a><a name="0405a29" id="0405a29">後以攝初故。如餘契經。舉初攝後。謂如經說。</span><a name="0405b01" id="0405b01">初靜慮中。有離生樂。此舉最初攝後諸地。亦</a><a name="0405b02" id="0405b02">有此樂。此經亦爾。舉後攝初。或除有頂其餘</a><a name="0405b03" id="0405b03">無色。諸靜慮中受生有情。亦如欲界戲忘念天</a><a name="0405b04" id="0405b04">意憤恚天。唯可自害。彼亦由起如是種類煩</a><a name="0405b05" id="0405b05">惱力故。從彼處沒。或餘無色諸靜慮中。所得</a><a name="0405b06" id="0405b06">自體。可為自地聖道所害。亦上他地近分所</a><a name="0405b07" id="0405b07">害。有頂自上二害俱無是故說為俱非所害。</a><a name="0405b08" id="0405b08">豈不有頂亦為他地聖道所害。應名他害。若</a><a name="0405b09" id="0405b09">依此說。理亦應通。然今言他意說上地。以於</a><a name="0405b10" id="0405b10">殊勝事亦他聲轉故。或此於彼無自在力。方</a><a name="0405b11" id="0405b11">說為他上地於下皆得自在。不名他故。然於</a><a name="0405b12" id="0405b12">此中。應作是責。若佛意說。自他地道。斷諸煩</a><a name="0405b13" id="0405b13">惱。名自他害。則不應言因自他害便有致死。</a><a name="0405b14" id="0405b14">非因斷惑不斷惑故有死不死。又與前釋理</a><a name="0405b15" id="0405b15">不相應。謂那落迦等。非自他所害。然彼尊者。</a><a name="0405b16" id="0405b16">於前所說。自他害義心已領解。為顯餘義。復</a><a name="0405b17" id="0405b17">作是言。大德彼諸有情。為從彼處有殞沒不。</a><a name="0405b18" id="0405b18">舍利子。若彼有情。未斷煩惱。便有殞沒。已</a><a name="0405b19" id="0405b19">斷煩惱。即於彼處。而般涅槃。何緣尊者但依</a><a name="0405b20" id="0405b20">最後所得自體。復問世尊。由彼俱無自他害</a><a name="0405b21" id="0405b21">故。有於彼起常增上慢。為令棄捨。故復問言。</a><a name="0405b22" id="0405b22">彼諸有情。乃至廣說。命行壽行。有何差別。</a><a name="0405b23" id="0405b23">若生法壽。名為命行。不生法壽。說為壽行。</a><a name="0405b24" id="0405b24">有作是言。非所棄捨。名為命行。是所棄捨。</a><a name="0405b25" id="0405b25">名為壽行。復有說言。若神足果。名為命行。</a><a name="0405b26" id="0405b26">若先業果。名為壽行。復有說者。若明增上</a><a name="0405b27" id="0405b27">生。名為命行。無明增上生。名為壽行。或有</a><a name="0405b28" id="0405b28">說者。唯離貪者相續所得。名為命行。亦有貪</a><a name="0405b29" id="0405b29">者相續所得。名為壽行。是為命行壽行差別。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290405a.htm'><img src='up.gif' border=0></a>
<a href='T290405c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>