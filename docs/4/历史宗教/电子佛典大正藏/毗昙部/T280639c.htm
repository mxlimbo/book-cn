<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0639c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷17)</font> 非問分道品第十之一 <font face='Arial'>T28, p0639c</h2></font><hr>
<span class='old'>
</a><a name="0639b28" id="0639b28">報。此比丘有正智無常苦想。親近多修學已。</a><a name="0639b29" id="0639b29">得大果報。得大功德。得至甘露。以是因緣</span><a name="0639c01" id="0639c01">故。說如苦無我想。親近多修學已。得大果</a><a name="0639c02" id="0639c02">報。得大功德。得至甘露。以何緣故作是說。如</a><a name="0639c03" id="0639c03">比丘。心知分別苦無我想。於諸有識身及諸</a><a name="0639c04" id="0639c04">外物。計我我所。生憍慢等。俱離寂靜正解</a><a name="0639c05" id="0639c05">脫。如比丘。或有心分別苦無我想。於諸有</a><a name="0639c06" id="0639c06">識身及諸外物。計我我所。生憍慢等。心猶不</a><a name="0639c07" id="0639c07">離不寂靜不解脫。如比丘。如實自知。我便為</a><a name="0639c08" id="0639c08">未修苦無我想。未增益異名色。我未得修</a><a name="0639c09" id="0639c09">果報。如是比丘。如實自知。如比丘。心知分</a><a name="0639c10" id="0639c10">別苦無我想。於諸有識身及諸外物。計我</a><a name="0639c11" id="0639c11">我所。生憍慢等。心俱離寂靜正解脫。如是比</a><a name="0639c12" id="0639c12">丘。如實知我已。修苦無我想。我增益異名色。</a><a name="0639c13" id="0639c13">得修果報。此比丘有正智苦無我想。親近多</a><a name="0639c14" id="0639c14">修學已。得大果報。得大功德。得至甘露。以是</a><a name="0639c15" id="0639c15">因緣故說。是名七想。何謂七定因緣法。正見</a><a name="0639c16" id="0639c16">正覺正語正業正命正進正念是名七定因緣</a><a name="0639c17" id="0639c17">法</a><a name="0639c18" id="0639c18"><p>何謂八聖道。正見乃至正定。是名八聖道何</a><a name="0639c19" id="0639c19">謂八解脫。色觀色解脫。是名初解脫。內無色</a><a name="0639c20" id="0639c20">想觀外色。是名第二解脫。淨解脫。是名第</a><a name="0639c21" id="0639c21">三解脫。離一切色想。滅瞋恚想不思惟若干</a><a name="0639c22" id="0639c22">想。成就無邊空處。是名第四解脫。離一切空</a><a name="0639c23" id="0639c23">處。成就無邊識處行。是名第五解脫離一切</a><a name="0639c24" id="0639c24">識處。成就無所有處。是名第六解脫。離一</a><a name="0639c25" id="0639c25">切無所有處。成就非想非非想處。是名第七</a><a name="0639c26" id="0639c26">解脫。離一切非想非非想處。成就滅受想行。</a><a name="0639c27" id="0639c27">是名第八解脫。何謂色觀色初解脫。如比丘。</a><a name="0639c28" id="0639c28">不滅內色想。取外色想。比丘以外色調心。修</a><a name="0639c29" id="0639c29">令柔軟。修令柔軟已。得色解脫。如比丘。心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280639b.htm'><img src='up.gif' border=0></a>
<a href='T280640a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>