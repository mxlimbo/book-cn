<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0399a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷12)</font> 辯差別品第二之一 <font face='Arial'>T29, p0399a</h2></font><hr>
<span class='old'>
</a><a name="0398c28" id="0398c28"><p class='lg'>　　無記得俱起　　　除二通變化</a><br><a name="0398c29" id="0398c29">　　有覆色亦俱　　　欲色無前起　</p></span><a name="0399a01" id="0399a01"><p>論曰。無覆無記得唯俱起。無前後生。勢力劣</a><a name="0399a02" id="0399a02">故。一切無覆無記法得。皆定爾耶。不爾。云</a><a name="0399a03" id="0399a03">何。除眼耳通及能變化。謂眼耳通慧。及能變</a><a name="0399a04" id="0399a04">化心。勢力強故。加行差別所成辦故。雖是</a><a name="0399a05" id="0399a05">無覆無記性收。而有前後及俱起得。又威儀</a><a name="0399a06" id="0399a06">路四蘊之得。多分世斷及剎那斷。唯除諸佛</a><a name="0399a07" id="0399a07">馬勝苾芻及餘善習威儀路者。若工巧處四</a><a name="0399a08" id="0399a08">蘊之得。亦多世斷及剎那斷。除毘濕縛羯磨</a><a name="0399a09" id="0399a09">天神及餘善習工巧處者。唯有無覆無記法</a><a name="0399a10" id="0399a10">得。但俱起耶。不爾。云何。有覆無記色得亦</a><a name="0399a11" id="0399a11">爾。謂唯色界初靜慮染身語表業得亦如前。</a><a name="0399a12" id="0399a12">但有俱起。雖上品染。而亦不能發無表故。勢</a><a name="0399a13" id="0399a13">力微劣。由此定無法前後得。欲界諸色。亦定</a><a name="0399a14" id="0399a14">唯有俱起得耶。不爾。云何。謂欲界繫善不善</a><a name="0399a15" id="0399a15">色得無前起。唯有俱生。及後起得。如是已辯</a><a name="0399a16" id="0399a16">得差別相。非得差別其相云何。頌曰</a><a name="0399a17" id="0399a17"><p class='lg'>　　非得淨無記　　　去來世各三</a><br><a name="0399a18" id="0399a18">　　三界不繫三　　　許聖道非得</a><br><a name="0399a19" id="0399a19">　　說名異生性　　　得法易地捨　</p></a><a name="0399a20" id="0399a20"><p>論曰。性差別者。一切非得。皆唯無覆無記性</a><a name="0399a21" id="0399a21">攝。世差別者。過去未來。各有三種謂過去法</a><a name="0399a22" id="0399a22">及未來法。一一各有三世非得。若現在法。唯</a><a name="0399a23" id="0399a23">有過去未來非得。決定無有現在非得。以現</a><a name="0399a24" id="0399a24">在法與不成就不俱行故。有說。現法無現非</a><a name="0399a25" id="0399a25">得。性相違故。界差別者。三界繫法。及不繫</a><a name="0399a26" id="0399a26">法。各三非得。謂欲界繫法。有二界非得。色</a><a name="0399a27" id="0399a27">無色界繫。及不繫亦爾定無非得是無漏者。</a><a name="0399a28" id="0399a28">所以者何。由許聖道非得說名異生性故。如</a><a name="0399a29" id="0399a29">本論言。云何異生性。謂不獲聖法。不獲即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290398c.htm'><img src='up.gif' border=0></a>
<a href='T290399b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>