<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0019c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷4)</font> 分別根品第二之一 <font face='Arial'>T29, p0019c</h2></font><hr>
<span class='old'>
</a><a name="0019b28" id="0019b28">為性。如是已說大善地法。大煩惱法地名</a><a name="0019b29" id="0019b29">大煩惱地。此中若法大煩惱地所有名大煩</span><a name="0019c01" id="0019c01">惱地法。謂法恒於染污心有。彼法是何。頌</a><a name="0019c02" id="0019c02">曰</a><a name="0019c03" id="0019c03"><p class='lg'>　　癡逸怠不信　　　惛<span class='corr'>掉</span>恒唯染　</p></a><a name="0019c04" id="0019c04"><p>論曰。此中癡者。所謂愚癡。即是無明無智</a><a name="0019c05" id="0019c05">無顯。逸謂放逸。不修諸善。是修諸善所對</a><a name="0019c06" id="0019c06">治法。怠謂懈怠心不勇悍。是前所說勤所</a><a name="0019c07" id="0019c07">對治。不信者謂心不澄淨。是前所說信所對</a><a name="0019c08" id="0019c08">治。惛謂惛沈。對法中說。云何惛沈。謂身重性</a><a name="0019c09" id="0019c09">心重性。身無堪任性心無堪任性。身惛沈性</a><a name="0019c10" id="0019c10">心惛沈性。是名惛沈。此是心所。如何名身。</a><a name="0019c11" id="0019c11">如身受言。故亦無失。掉謂掉舉令心不</a><a name="0019c12" id="0019c12">靜。唯有如是六種。名大煩惱地法。豈不</a><a name="0019c13" id="0019c13">根本阿毘達磨中說有十種大煩惱地法。又</a><a name="0019c14" id="0019c14">於彼論不說惛沈。何者十。謂不信懈怠</a><a name="0019c15" id="0019c15">失念心亂無明不正知非理作意邪勝解掉舉</a><a name="0019c16" id="0019c16">放逸。天愛。汝今但知言至不閑意旨。意旨</a><a name="0019c17" id="0019c17">者何。謂失念心亂不正知非理作意邪勝解。</a><a name="0019c18" id="0019c18">已說彼在大地法中。不應重立為大煩惱</a><a name="0019c19" id="0019c19">地法。如無癡善根慧為體故非大善地法。</a><a name="0019c20" id="0019c20">彼亦應爾。即染污念名為失念。染污等持名</a><a name="0019c21" id="0019c21">為心亂。諸染污慧名不正知。染污作意勝解</a><a name="0019c22" id="0019c22">名為非理作意及邪勝解故說。若是大地法</a><a name="0019c23" id="0019c23">亦大煩惱地法耶。應作四句。第一句謂受想</a><a name="0019c24" id="0019c24">思觸欲。第二句謂不信懈怠無明掉舉放逸。</a><a name="0019c25" id="0019c25">第三句謂如前說。念等五法。第四句謂除</a><a name="0019c26" id="0019c26">前相。有執。邪等持非即是心亂。彼作四句。</a><a name="0019c27" id="0019c27">與此不同。又許惛沈通與一切煩惱相應。</a><a name="0019c28" id="0019c28">不說在大煩惱地法。於誰有過。有作是</a><a name="0019c29" id="0019c29">言。應說在此。而不說者順等持故。彼謂諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290019b.htm'><img src='up.gif' border=0></a>
<a href='T290020a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>