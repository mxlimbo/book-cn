<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0881b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷175)</font> 定蘊第七中不還納息第四之一 <font face='Arial'>T27, p0881b</h2></font><hr>
<span class='old'>
</a><a name="0881a28" id="0881a28">中俱得入出自在故。復次欲以無漏置於</a><a name="0881a29" id="0881a29">前後。熏中間有漏令轉勝妙生淨居故。</span><a name="0881b01" id="0881b01">復次無始時來淨靜慮為味相應靜慮之所</a><a name="0881b02" id="0881b02">陵雜。今欲令與無漏靜慮更相入出。令</a><a name="0881b03" id="0881b03">味相應不復相雜展轉遠故。復次行者久</a><a name="0881b04" id="0881b04">入靜慮時極受長養遍身充密。欲令身中</a><a name="0881b05" id="0881b05">暫時開暢故與無漏相雜而起。諸欲雜修四</a><a name="0881b06" id="0881b06">靜慮者。要先雜修第四靜慮彼成滿已。次</a><a name="0881b07" id="0881b07">復雜修第三靜慮。次復雜修第二靜慮。後</a><a name="0881b08" id="0881b08">雜修初靜慮。若不先雜修第四靜慮。彼終</a><a name="0881b09" id="0881b09">不能雜修下地。問因論生論何故必先雜</a><a name="0881b10" id="0881b10">修第四。然後能修下三地耶。答第四靜慮諸</a><a name="0881b11" id="0881b11">靜慮中最圓滿故。是起功德最勝依故。能</a><a name="0881b12" id="0881b12">引最勝輕安樂故。令所依身遍充密故。是</a><a name="0881b13" id="0881b13">多功德所依止故。是不動定故。樂行中最勝</a><a name="0881b14" id="0881b14">故。最有堪能故。復次第四靜慮於無漏定</a><a name="0881b15" id="0881b15">最居中故。於上於下各三地故。復次第四靜</a><a name="0881b16" id="0881b16">慮過殑伽沙數如來應正等覺。並皆依之得</a><a name="0881b17" id="0881b17">阿耨多羅三藐三菩提故。復次第四靜慮具</a><a name="0881b18" id="0881b18">五種因五種果故。五種因者謂五品雜修五</a><a name="0881b19" id="0881b19">種果者謂五淨居天。問雜修下三靜慮有幾</a><a name="0881b20" id="0881b20">品耶。答有說。但有三品謂下中上。下地無</a><a name="0881b21" id="0881b21">有五淨居故。如是說者。亦有五品。問彼</a><a name="0881b22" id="0881b22">無五果何故有五品因。答雖無五果而其</a><a name="0881b23" id="0881b23">彼定法有五品。復次下地雖無五淨居果</a><a name="0881b24" id="0881b24">而有五品根故。問因論生論下三靜慮既有</a><a name="0881b25" id="0881b25">五品雜修。何緣無有五淨居果答非其田</a><a name="0881b26" id="0881b26">非其器。乃至廣說。復次聖者厭患異生共生</a><a name="0881b27" id="0881b27">處故求生淨居。若下地有淨居者便於異</a><a name="0881b28" id="0881b28">生共生處所不能厭離。於上處所未離染</a><a name="0881b29" id="0881b29">故。復次聖者欲超異生受生處所故生淨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270881a.htm'><img src='up.gif' border=0></a>
<a href='T270881c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>