<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0607a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷116)</font> 業蘊第四中邪語納息第二之一 <font face='Arial'>T27, p0607a</h2></font><hr>
<span class='old'>
</a><a name="0606c28" id="0606c28">瞋癡起。於中一一幾為加行。幾為究竟。而</a><a name="0606c29" id="0606c29">能起耶。或有說者。斷生命麤惡語及瞋恚三。</span><a name="0607a01" id="0607a01">為加行由瞋究竟。不與取欲邪行。及貪欲</a><a name="0607a02" id="0607a02">三。為加行由貪究竟。餘語業道三。為加行</a><a name="0607a03" id="0607a03">由三究竟。邪見一種三。為加行由癡究竟。</a><a name="0607a04" id="0607a04">復有說者。欲邪行不定。謂若欲令要出</a><a name="0607a05" id="0607a05">不淨方成業道者。則三為加行由貪究竟。</a><a name="0607a06" id="0607a06">若有欲令纔入穢門便成業道者。則三為</a><a name="0607a07" id="0607a07">加行由三究竟。所餘業道一切皆以三。為</a><a name="0607a08" id="0607a08">加行由三究竟</a><a name="0607a09" id="0607a09"><p class='juan'>
說一切有部發智大毘婆沙論卷第一百一</a><a name="0607a10" id="0607a10">十六</p>
</a><a name="0607a11" id="0607a11"></a><a name="0607a12" id="0607a12"></a><a name="0607a13" id="0607a13"><p class='juan'>
阿毘達磨大毘婆沙論卷第一百</a><a name="0607a14" id="0607a14">一十七</a><a name="0607a15" id="0607a15"></a><a name="0607a16" id="0607a16"><p><span class='byline'>　　　　五百大阿羅漢等造</span><br></a><a name="0607a17" id="0607a17"><p><span class='byline'>　　　　三藏法師玄奘奉　詔譯</span><br></a><a name="0607a18" id="0607a18"><p><b>　　<A NAME="n247"></A>業蘊第四中邪語納息第二之二</b></p>
</a><a name="0607a19" id="0607a19"><p>有律儀。有不律儀。有住律儀者。有住不律</a><a name="0607a20" id="0607a20">儀者。云何律儀。謂有七種。即離斷生命。乃</a><a name="0607a21" id="0607a21">至離穢雜語。云何不律儀。謂亦有七種。即</a><a name="0607a22" id="0607a22">斷生命乃至雜穢語。云何住律儀者。謂有七</a><a name="0607a23" id="0607a23">眾。一苾芻。二苾芻尼。三正學。四勤策男。五</a><a name="0607a24" id="0607a24">勤策女。六近事男。七近事女。云何住不律儀</a><a name="0607a25" id="0607a25">者謂有十二種不律儀家。一屠羊。二屠雞。</a><a name="0607a26" id="0607a26">三屠豬。四捕鳥。五捕魚。六遊獵。七作賊。八</a><a name="0607a27" id="0607a27">魁膾。九縛龍。十守獄。十一煮狗。十二婆具</a><a name="0607a28" id="0607a28">履迦。此中屠羊者。為活命故懷殺害心。若</a><a name="0607a29" id="0607a29">買若賣養飼斷命。如是一切皆名屠羊。屠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270606c.htm'><img src='up.gif' border=0></a>
<a href='T270607b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>