<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0057a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷9)</font> 雜犍度智品第二 <font face='Arial'>T28, p0057a</h2></font><hr>
<span class='old'>
</a><a name="0056c28" id="0056c28">中。現種種事。善於義相。或有人疑。彼但善於</a><a name="0056c29" id="0056c29">義不善於文。為斷如是等疑。欲現於文義中</span><a name="0057a01" id="0057a01">俱得自在。故作此論。復有說者。如聲論家。欲</a><a name="0057a02" id="0057a02">令字是色法字體是聲聲是色陰所攝。為斷</a><a name="0057a03" id="0057a03">如是意故。作如是說。字是心不相應行。行陰</a><a name="0057a04" id="0057a04">所攝。復有說者。此名身句身味身。能照煩惱</a><a name="0057a05" id="0057a05">出要法。所以者何。若稱煩惱名。當知此法是</a><a name="0057a06" id="0057a06">煩惱。若稱出要名。當知此法是出要。以名身</a><a name="0057a07" id="0057a07">句身味身能顯照煩惱出要法故。而作此論。</a><a name="0057a08" id="0057a08">復有說者。以覺知名句味等法故。有三種菩</a><a name="0057a09" id="0057a09">提差別。其事云何。答曰。若增上慧。覺知名等</a><a name="0057a10" id="0057a10">法。是名為佛。若以中慧。名辟支佛。若以下</a><a name="0057a11" id="0057a11">慧。名曰聲聞。復有說者。以覺知名等法故。名</a><a name="0057a12" id="0057a12">佛一人。為無量說法者。復有說者。若不能觀</a><a name="0057a13" id="0057a13">察名句味身。生大過患。若能觀察。生大善利。</a><a name="0057a14" id="0057a14">其事云何。若不能觀察名句味身。則煩惱惡</a><a name="0057a15" id="0057a15">行之河。常流不絕。如罵琉璃太子言婢子。何</a><a name="0057a16" id="0057a16">以昇釋種堂。彼以不能觀察四五字故。與百</a><a name="0057a17" id="0057a17">千眾生。墮惡道中。彼若能觀察四五字者。如</a><a name="0057a18" id="0057a18">山等惡行。亦能堪忍。以不觀察故。有如是</a><a name="0057a19" id="0057a19">折減。問曰。行者得他罵時。云何觀察名身</a><a name="0057a20" id="0057a20">等。令恚心不生。答曰。或有說者。阿拘盧奢。</a><a name="0057a21" id="0057a21">秦言是。罵拘盧奢。秦言喚聲。行者作如是念。</a><a name="0057a22" id="0057a22">我今不應念是阿字。所以者何。若有阿字。是</a><a name="0057a23" id="0057a23">名為罵。若無阿字。名曰喚聲。若我不念是阿</a><a name="0057a24" id="0057a24">字者。使他人終日竟夜常作喚聲。於我何為</a><a name="0057a25" id="0057a25">生瞋恚心。復有說者。行者作如是念。若以如</a><a name="0057a26" id="0057a26">是等字罵我。於此方是卑陋語。於他方是嘆</a><a name="0057a27" id="0057a27">美語。我若於此方卑陋語中。生於憂苦。於異</a><a name="0057a28" id="0057a28">方語。生喜樂者。我則常憂常苦。常喜常樂。誰</a><a name="0057a29" id="0057a29">有苦人與我等者。以是事故。不生恚心。復有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280056c.htm'><img src='up.gif' border=0></a>
<a href='T280057b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>