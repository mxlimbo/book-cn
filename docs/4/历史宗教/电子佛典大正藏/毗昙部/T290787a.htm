<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0787a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷3)</font> 辯本事品第二之一 <font face='Arial'>T29, p0787a</h2></font><hr>
<span class='old'>
</a><br><a name="0786c28" id="0786c28">　　攝在前說中　　　應審觀自相　</p></a><a name="0786c29" id="0786c29"><p>論曰。餘契經中諸蘊處界。隨應攝在前所說</span><a name="0787a01" id="0787a01">中。如此論中所說蘊等。應審觀彼一一自相。</a><a name="0787a02" id="0787a02">且諸經中說餘五蘊。謂戒定慧解脫解脫智</a><a name="0787a03" id="0787a03">見五蘊。彼中戒蘊此色蘊攝。是身語業。非意</a><a name="0787a04" id="0787a04">思故。彼餘四蘊此行蘊攝。是心所法。非受</a><a name="0787a05" id="0787a05">想故。又諸經說十遍處等。前八遍處及八勝</a><a name="0787a06" id="0787a06">處。無貪性故此法處攝。若兼助伴五蘊性故。</a><a name="0787a07" id="0787a07">即此意處法處所攝。後二遍處空無邊等四</a><a name="0787a08" id="0787a08">無色處四蘊性故。亦此意處法處所攝。五解</a><a name="0787a09" id="0787a09">脫處慧為性故。此法處攝。若兼助伴即此聲</a><a name="0787a10" id="0787a10">意法處所攝。復有二處。謂無想有情天處。及</a><a name="0787a11" id="0787a11">非想非非想處。初處即此十處所攝。無香味</a><a name="0787a12" id="0787a12">故。後處即此意法處攝。無色性故。又多界經</a><a name="0787a13" id="0787a13">說界差別有六十二。應隨其相當知攝在十</a><a name="0787a14" id="0787a14">八界中。且彼經中所說六界。地水火風四界</a><a name="0787a15" id="0787a15">已辯。空識二界未辯其相。如是二界其相</a><a name="0787a16" id="0787a16">云何。頌曰</a><a name="0787a17" id="0787a17"><p class='lg'>　　空界謂竅隙　　　體即是光闇</a><br><a name="0787a18" id="0787a18">　　識界有漏識　　　有情生所依　</p></a><a name="0787a19" id="0787a19"><p>論曰。內外竅隙名為空界。竅隙是何。即是光</a><a name="0787a20" id="0787a20">闇。謂窗指等光闇竅隙。顯色差別名為空界。</a><a name="0787a21" id="0787a21">應知此界體是實有。說內外故。如地界等此</a><a name="0787a22" id="0787a22">離虛空其體別有。由契經故其理極成如契</a><a name="0787a23" id="0787a23">經言。虛空無色無見無對。當何所依。然藉光</a><a name="0787a24" id="0787a24">明虛空顯了。又說於色得離染時斷虛空界。</a><a name="0787a25" id="0787a25">故知別有。已說空界。諸有漏識名為識界。何</a><a name="0787a26" id="0787a26">故不說無漏識耶。彼與此義不相應故。由</a><a name="0787a27" id="0787a27">無漏法於有情生斷害壞等差別轉故。非生</a><a name="0787a28" id="0787a28">所依。如是六界於有情生生養長因差別轉</a><a name="0787a29" id="0787a29">故。是生所依。生因謂識界續生種故。養因謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290786c.htm'><img src='up.gif' border=0></a>
<a href='T290787b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>