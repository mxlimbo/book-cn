<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0364a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷6)</font> 辯本事品第一之一 <font face='Arial'>T29, p0364a</h2></font><hr>
<span class='old'>
</a><a name="0363c28" id="0363c28">分明淨。世間正見。觀法亦爾。譬如晝分雲翳</a><a name="0363c29" id="0363c29">上昇掩蔽日輪而遊平坦。所見色像漸增明</span><a name="0364a01" id="0364a01">淨。有學正見。觀法亦爾。譬如晝分烈日舒</a><a name="0364a02" id="0364a02">光雰霧廓清而遊平坦。所見色像最極明淨。</a><a name="0364a03" id="0364a03">無學正見。觀法亦爾。如如行者漸習慧生。</a><a name="0364a04" id="0364a04">除自心中愚闇差別。如是如是。於諸所緣。正</a><a name="0364a05" id="0364a05">見漸增明淨有異。非所緣境。有淨不淨。由自</a><a name="0364a06" id="0364a06">覺慧垢障有無。故謂所緣有淨不淨。如是諸</a><a name="0364a07" id="0364a07">見。總類有五。一無記類。二染污類。三善有漏</a><a name="0364a08" id="0364a08">類。四有學類。五無學類。無記類中。眼根是</a><a name="0364a09" id="0364a09">見。耳等諸根。一切無覆無記慧等。悉皆非見。</a><a name="0364a10" id="0364a10">染污類中。五見是見。餘染污慧。悉皆非見。謂</a><a name="0364a11" id="0364a11">貪瞋慢不共無明疑俱生慧。餘染污法。亦皆</a><a name="0364a12" id="0364a12">非見。有學類中。無慧非見。但餘非見。無學</a><a name="0364a13" id="0364a13">類中。盡無生智及餘非見。餘無學慧一切是</a><a name="0364a14" id="0364a14">見。善有漏類中。唯意識相應善慧是見。餘皆</a><a name="0364a15" id="0364a15">非見有餘師說。意識相應善有漏慧。亦有非</a><a name="0364a16" id="0364a16">見。謂五識身所引發慧。發有表慧。命終時慧。</a><a name="0364a17" id="0364a17">又於此善有漏類中。五識俱生慧亦非見。何</a><a name="0364a18" id="0364a18">緣如是所遮諸慧。皆非見耶。不決度故。唯有</a><a name="0364a19" id="0364a19">如前所說慧相。是見自體。謂無色中。行相明</a><a name="0364a20" id="0364a20">利。推度境界。內門轉慧。是見非餘。唯此相</a><a name="0364a21" id="0364a21">慧。有決度能。於所緣境。審慮轉故。非所遮</a><a name="0364a22" id="0364a22">慧能於所緣審慮決度。是故非見。言決度者。</a><a name="0364a23" id="0364a23">謂於境界。審慮為先。決擇究竟。若爾眼根既</a><a name="0364a24" id="0364a24">無此相應不名見。豈不先說。世間共了觀照</a><a name="0364a25" id="0364a25">色故。闇相違故。用明利故眼亦名見。契經亦</a><a name="0364a26" id="0364a26">言。眼見諸色。若眼見者。何不同時得一切境。</a><a name="0364a27" id="0364a27">無斯過失。許少分眼能見色故。少分者何。謂</a><a name="0364a28" id="0364a28">同分眼。同分眼相。如前已說。識所住持。乃成</a><a name="0364a29" id="0364a29">同分。非一切根同時自識各所住持。故無斯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290363c.htm'><img src='up.gif' border=0></a>
<a href='T290364b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>