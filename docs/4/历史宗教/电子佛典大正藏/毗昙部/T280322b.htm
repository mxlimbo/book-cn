<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0322b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷43)</font> 使犍度十門品第四之一 <font face='Arial'>T28, p0322b</h2></font><hr>
<span class='old'>
</a><a name="0322a28" id="0322a28"><p class='lg'>　　鬼神以惡心　　　而來趣向人</a><br><a name="0322a29" id="0322a29">　　雖未加毒害　　　心已懷恐怖　</p></span><a name="0322b01" id="0322b01"><p>如鬼以惡心來。尚能生苦。何況如來善心。而</a><a name="0322b02" id="0322b02">不生樂。答曰。應作是說。能令眾生樂。問曰。</a><a name="0322b03" id="0322b03">若然者偈義善通。地獄餓鬼畜生。及諸苦厄</a><a name="0322b04" id="0322b04">眾生何不離苦得樂。答曰。佛觀眾生業。有可</a><a name="0322b05" id="0322b05">轉者。有不可轉者。若可轉者。慈則濟之。若不</a><a name="0322b06" id="0322b06">可轉者。慈不能濟。復有說者。不能令眾生樂。</a><a name="0322b07" id="0322b07">問曰。若然者毘尼說云何通。如說佛以遍慈。</a><a name="0322b08" id="0322b08">為眾生說法。答曰。佛遍慈有種種。或現神</a><a name="0322b09" id="0322b09">足。或現他所愛事。或以藥草與他。或以迦陵</a><a name="0322b10" id="0322b10">觸觸之。或以安樂影覆。以神足者。曾聞佛住</a><a name="0322b11" id="0322b11">王舍城迦蘭陀竹林時。有居士。請佛及僧食。</a><a name="0322b12" id="0322b12">爾時世尊以日前分。著衣持缽。與諸比丘。入</a><a name="0322b13" id="0322b13">王舍城。時王阿闍世。親近惡友提婆達多故。</a><a name="0322b14" id="0322b14">以酒飲陀那波羅象。令其狂逸。欲害如來。</a><a name="0322b15" id="0322b15">爾時如來舉右手五指。化作五師子王。時象</a><a name="0322b16" id="0322b16">見之。心懷恐怖。便欲還走。顧視其後。有大深</a><a name="0322b17" id="0322b17">坑。便視左右。有大高舍。仰視空中。有大方</a><a name="0322b18" id="0322b18">石。石出火焰。復四面顧視。皆有猛焰。唯見</a><a name="0322b19" id="0322b19">世尊足邊清涼。象見是已。醉心醒悟。爾時世</a><a name="0322b20" id="0322b20">尊滅五師子。即前以鼻摩世尊足。世尊以相</a><a name="0322b21" id="0322b21">好莊嚴手。摩其頂上。以象語而為說法。諸行</a><a name="0322b22" id="0322b22">無常。諸法無我。涅槃是寂滅法。汝應於我生</a><a name="0322b23" id="0322b23">信敬心。當脫畜生身。象聞是語。不復飲食。即</a><a name="0322b24" id="0322b24">便命終。以清淨心故。生三十三天。復以天身。</a><a name="0322b25" id="0322b25">來詣佛所。佛為說法。得見真諦。便還天宮</a><a name="0322b26" id="0322b26">時。世皆言。世尊遍慈。乃至及陀那婆羅。此</a><a name="0322b27" id="0322b27">中遍慈者。謂神足是。餘處亦以遍慈。而現神</a><a name="0322b28" id="0322b28">足。曾聞世尊遊行力士國。至波卑城。住耆留</a><a name="0322b29" id="0322b29">迦林。波卑城中。諸力士等。聞佛在彼。即共集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280322a.htm'><img src='up.gif' border=0></a>
<a href='T280322c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>