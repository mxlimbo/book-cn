<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0132b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷25)</font> 分別賢聖品第六之一 <font face='Arial'>T29, p0132b</h2></font><hr>
<span class='old'>
</a><a name="0132a28" id="0132a28">菩提分法。此有幾種。名義云何。頌曰</a><a name="0132a29" id="0132a29"><p class='lg'>　　覺分三十七　　　謂四念住等</span><br><a name="0132b01" id="0132b01">　　覺謂盡無生　　　順此故名分　</p></a><a name="0132b02" id="0132b02"><p>論曰。經說覺分有三十七。謂四念住．四</a><a name="0132b03" id="0132b03">正斷．四神足．五根．五力．七等覺支．</a><a name="0132b04" id="0132b04">八聖道支。盡無生智說名為覺。隨覺者別</a><a name="0132b05" id="0132b05">立三菩提。一聲聞菩提。二獨覺菩提。三無上</a><a name="0132b06" id="0132b06">菩提。無明睡眠皆永斷故。及如實知已作已</a><a name="0132b07" id="0132b07">事不復作故。此二名覺。三十七法順趣菩</a><a name="0132b08" id="0132b08">提。是故皆名菩提分法。此三十七體各別耶。</a><a name="0132b09" id="0132b09">不爾。云何。頌曰</a><a name="0132b10" id="0132b10"><p class='lg'>　　此實事唯十　　　謂慧勤定信</a><br><a name="0132b11" id="0132b11">　　念喜捨輕安　　　及戒尋為體　</p></a><a name="0132b12" id="0132b12"><p>論曰。此覺分名雖三十七。實事唯十。即慧勤</a><a name="0132b13" id="0132b13">等。謂四念住慧根慧力擇法覺支正見以慧</a><a name="0132b14" id="0132b14">為體。四正斷精進根精進力精進覺支正精</a><a name="0132b15" id="0132b15">進以勤為體。四神足定根定力定覺支正定</a><a name="0132b16" id="0132b16">以定為體。信根信力以信為體。念根念力</a><a name="0132b17" id="0132b17">念覺支正念以念為體。喜覺支以喜為體。</a><a name="0132b18" id="0132b18">捨覺支以行捨為體。輕安覺支以輕安為</a><a name="0132b19" id="0132b19">體。正語正業正命以戒為體。正思惟以尋</a><a name="0132b20" id="0132b20">為體。如是覺分實事唯十。即是信等五根力</a><a name="0132b21" id="0132b21">上。更加喜捨輕安戒尋。毘婆沙師說。有十</a><a name="0132b22" id="0132b22">一。身業語業不相雜故。戒分為二。餘九同</a><a name="0132b23" id="0132b23">前。念住等三名無別屬。如何獨說為慧勤</a><a name="0132b24" id="0132b24">定。頌曰</a><a name="0132b25" id="0132b25"><p class='lg'>　　四念住正斷　　　神足隨增上</a><br><a name="0132b26" id="0132b26">　　說為慧勤定　　　實諸加行善　</p></a><a name="0132b27" id="0132b27"><p>論曰。四念住等三品善法體。實遍攝諸加行</a><a name="0132b28" id="0132b28">善。然隨同品增上善根。如次說為慧勤及</a><a name="0132b29" id="0132b29">定。何緣於慧立念住名。毘婆沙師作如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290132a.htm'><img src='up.gif' border=0></a>
<a href='T290132c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>