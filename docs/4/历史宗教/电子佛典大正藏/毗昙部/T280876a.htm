<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0876a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷1)</font> 界品第一 <font face='Arial'>T28, p0876a</h2></font><hr>
<span class='old'>
</a><a name="0875c28" id="0875c28">斷等知故。過去未來是不受。心心法不住故</a><a name="0875c29" id="0875c29">色香味觸若現在及不離根是受。如心心法</span><a name="0876a01" id="0876a01">根中止住彼中亦爾。不離根故。為無為共一</a><a name="0876a02" id="0876a02">者。一法界有為無為。於中三種。常故無為。</a><a name="0876a03" id="0876a03">餘法無常故有為。是故為無為共一。一向是</a><a name="0876a04" id="0876a04">有為當知十七界者。十七界無常故。一向有</a><a name="0876a05" id="0876a05">為生滅故。三有為相所成故。有因故。墮陰故</a><a name="0876a06" id="0876a06">墮世故。軟中上故。與上相違是無為</a><a name="0876a07" id="0876a07"><p class='lg'>　　有罪及有報　　　染污及隱沒</a><br><a name="0876a08" id="0876a08">　　修習則有十　　　一界中有見</a><br><a name="0876a09" id="0876a09">　　亦說有心法　　　一界是見性　</p></a><a name="0876a10" id="0876a10"><p>七心界色聲法界二種。或有罪或無罪。穢污</a><a name="0876a11" id="0876a11">是有罪。不穢污是無罪。如有罪如無罪。如是</a><a name="0876a12" id="0876a12">穢污隱沒亦如是。五識界色界聲界若善不</a><a name="0876a13" id="0876a13">善是有報。若無記是無報。意界意識界法界</a><a name="0876a14" id="0876a14">若不善善有漏是有報。若無記無漏是無報。</a><a name="0876a15" id="0876a15">問以何等故不善善有漏是有報無記無漏是</a><a name="0876a16" id="0876a16">無報。答譬如外種三事和合生有種堅實。溉</a><a name="0876a17" id="0876a17">之以水。覆以草土。自性眾具力故牙葉得</a><a name="0876a18" id="0876a18">生。有種雖堅實。不以水溉。不草土覆。眾緣不</a><a name="0876a19" id="0876a19">具故牙葉不生。有種不實。雖溉以水覆以草</a><a name="0876a20" id="0876a20">土。自性不實故牙葉不生。如外種三事差</a><a name="0876a21" id="0876a21">別。如是內緣起亦三事差別。如初種如是</a><a name="0876a22" id="0876a22">不善善有漏法堅固。溉以愛水。覆以餘結。以</a><a name="0876a23" id="0876a23">自性眾緣力故有牙得生。如第二種如是無</a><a name="0876a24" id="0876a24">漏法堅固。無愛水溉及餘結覆。因緣不具故</a><a name="0876a25" id="0876a25">有牙不生。如第三種如是無記法。雖溉以愛</a><a name="0876a26" id="0876a26">水覆以餘結。自性不實有牙不生。修習則有</a><a name="0876a27" id="0876a27">十者。七心界色聲界善者修。不善無記者不</a><a name="0876a28" id="0876a28">修。法界善有為修。不善無記及數滅不修。問</a><a name="0876a29" id="0876a29">以何等故不善無記及數滅是不修。答為愛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280875c.htm'><img src='up.gif' border=0></a>
<a href='T280876b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>