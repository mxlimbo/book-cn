<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0415c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷80)</font> 結蘊第二中十門納息第四之一 <font face='Arial'>T27, p0415c</h2></font><hr>
<span class='old'>
</a><a name="0415b28" id="0415b28">者說名水生。陸地生者說名陸生。復次初靜</a><a name="0415b29" id="0415b29">慮離二無漏定為眷屬故。獨名離生。謂未</span><a name="0415c01" id="0415c01">至定靜慮中間。復次初靜慮離是後離門。所</a><a name="0415c02" id="0415c02">依加行因本道路。及安足處獨得離名。復次</a><a name="0415c03" id="0415c03">初靜慮離牽引任持。長養後離獨得離名。</a><a name="0415c04" id="0415c04">復次初靜慮離是後諸離生緣集起獨得離</a><a name="0415c05" id="0415c05">名。復次上地諸離決定依止初靜慮離得及</a><a name="0415c06" id="0415c06">前起故。初靜慮獨得離名。復次諸瑜伽師</a><a name="0415c07" id="0415c07">離欲界染起初靜慮現在前時。歡喜踊躍</a><a name="0415c08" id="0415c08">勝於後時故。獨名離。如飢渴人初得飲食。</a><a name="0415c09" id="0415c09">雖復麤惡而生歡喜。勝於後時得美飲食。</a><a name="0415c10" id="0415c10">復次三種行者依初靜慮得入離生。得果</a><a name="0415c11" id="0415c11">練根及盡諸漏故獨名離。三種行者。謂具</a><a name="0415c12" id="0415c12">縛者。分離欲者。全離欲者。復次為令疑者</a><a name="0415c13" id="0415c13">得決定故。獨立離名。如欲界中有尋有伺。</a><a name="0415c14" id="0415c14">有諸識身尊卑眷屬。初靜慮中亦有此事。或</a><a name="0415c15" id="0415c15">有生疑如欲界無離。初靜慮亦爾。為決</a><a name="0415c16" id="0415c16">此疑說初靜慮有離非欲。復次欲界無離</a><a name="0415c17" id="0415c17">近對治彼。故初靜慮獨立離名。復次唯初</a><a name="0415c18" id="0415c18">靜慮能離三界一切煩惱獨立離名。復次唯</a><a name="0415c19" id="0415c19">初靜慮有四沙門果道。九遍知果道。具三</a><a name="0415c20" id="0415c20">十七菩提分法故獨名離。復次唯初靜慮能</a><a name="0415c21" id="0415c21">離所有。苦根憂根男根女根無慚無愧食愛</a><a name="0415c22" id="0415c22">婬愛。五蓋五欲慳貪嫉恚。五蘊十二處及十</a><a name="0415c23" id="0415c23">八界等故獨名離。由如是等種種因緣。唯</a><a name="0415c24" id="0415c24">初靜慮獨名離生。喜樂者。喜謂喜根樂謂輕</a><a name="0415c25" id="0415c25">安樂。復次喜受蘊攝。樂行蘊攝。初靜慮具足</a><a name="0415c26" id="0415c26">住者。謂得獲成就初靜慮善五蘊。得獲成就</a><a name="0415c27" id="0415c27">名具足住</a><a name="0415c28" id="0415c28"><p>復次尋伺滅內等淨心一趣。無尋無伺定生</a><a name="0415c29" id="0415c29">喜樂。第二靜慮具足住。是名第二天道尋伺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270415b.htm'><img src='up.gif' border=0></a>
<a href='T270416a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>