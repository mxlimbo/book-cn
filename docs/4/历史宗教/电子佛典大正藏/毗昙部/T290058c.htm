<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0058c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷11)</font> 分別世品第三之一 <font face='Arial'>T29, p0058c</h2></font><hr>
<span class='old'>
</a><a name="0058b28" id="0058b28">增。謂此增內復有三種。一刀刃路。謂於此</a><a name="0058b29" id="0058b29">中仰布刀刃以為大道。式慢彼纔下足</span><a name="0058c01" id="0058c01">時。皮肉與血俱斷碎墜。舉足還生平復如</a><a name="0058c02" id="0058c02">本。二劍葉林。謂此林上純以銛利劍刃為</a><a name="0058c03" id="0058c03">葉。式慢彼風吹葉墜。斬刺肢體骨肉</a><a name="0058c04" id="0058c04">零落。有烏駁狗[<a href='javascript:showpic("images/012601.gif")'>據-豕+且</a>]掣食之。三鐵刺林。謂此</a><a name="0058c05" id="0058c05">林上有利鐵刺。長十六指。有情被逼上下</a><a name="0058c06" id="0058c06">樹時。其刺銛鋒下上鑱刺。有鐵[<a href='javascript:showpic("images/073137.gif")'>此/束</a>]鳥。探啄</a><a name="0058c07" id="0058c07">有情眼睛心肝爭競而食。刀刃路等三種雖</a><a name="0058c08" id="0058c08">殊而鐵杖同故一增攝。四烈河增。謂此增</a><a name="0058c09" id="0058c09">量廣滿中熱鹹水。有情入中或浮或沒。或逆</a><a name="0058c10" id="0058c10">或順或橫或轉。被蒸被煮骨肉糜爛。如大</a><a name="0058c11" id="0058c11">鑊中滿盛灰汁置麻米等。猛火下燃。麻等於</a><a name="0058c12" id="0058c12">中上下迴轉舉體糜爛。有情亦燃。設欲逃亡。</a><a name="0058c13" id="0058c13">於兩岸上有諸獄卒。手執刀槍禦捍令迴。</a><a name="0058c14" id="0058c14">無由得出。此河如塹。前三似園。四面各四</a><a name="0058c15" id="0058c15">增故言皆十六。此是增上被刑害所。故說</a><a name="0058c16" id="0058c16">名增。本地獄中適被害已重遭害故。有說。</a><a name="0058c17" id="0058c17">有情從地獄出更遭此苦。故說為增。今於</a><a name="0058c18" id="0058c18">此中因論生論。諸地獄卒是有情不。有說。</a><a name="0058c19" id="0058c19">非情。如何動作。有情業力。如成劫風。若爾</a><a name="0058c20" id="0058c20">云何。通彼大德法善現說。如彼頌言</a><a name="0058c21" id="0058c21"><p class='lg'>　　心常懷忿毒　　　好集諸惡業</a><br><a name="0058c22" id="0058c22">　　見他苦欣悅　　　死作琰魔卒　</p></a><a name="0058c23" id="0058c23"><p>琰魔王使諸邏剎娑。擲諸有情置地獄者</a><a name="0058c24" id="0058c24">名琰魔卒。是實有情。非地獄中害有情者。</a><a name="0058c25" id="0058c25">故地獄卒非實有情。有說有情。若爾此惡業</a><a name="0058c26" id="0058c26">何處受異熟。即地獄中。以地獄中尚容無</a><a name="0058c27" id="0058c27">間所感異熟。此何理遮。若爾何緣火不燒</a><a name="0058c28" id="0058c28">彼。此定由業力所隔礙故。或感異大種故</a><a name="0058c29" id="0058c29">不被燒。熱奈落迦已說有八。復有餘八寒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290058b.htm'><img src='up.gif' border=0></a>
<a href='T290059a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>