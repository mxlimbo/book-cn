<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0205c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷7)</font> 釋論中分別世間品第三 <font face='Arial'>T29, p0205c</h2></font><hr>
<span class='old'>
</a><a name="0205b28" id="0205b28">位名更接。何以故。於今生是識分。於未來</a><a name="0205b29" id="0205b29">名生。從此後偈曰。老死乃至受。釋曰。除生</span><a name="0205c01" id="0205c01">從此後乃至受。此位名老死。是四分謂名色</a><a name="0205c02" id="0205c02">六入觸受。於未來名老死。分判十二分如此。</a><a name="0205c03" id="0205c03">此緣生餘處說有四種。一約剎那說。二約多</a><a name="0205c04" id="0205c04">時說。三約相應說。四約位說。云何約剎那</a><a name="0205c05" id="0205c05">說。於一剎那中具有十二分。譬如有人由隨</a><a name="0205c06" id="0205c06">貪愛染污斷眾生壽命。此人一剎那具有十</a><a name="0205c07" id="0205c07">二分。是中癡惑名無明。作殺意名行。了別</a><a name="0205c08" id="0205c08">塵類名識。與識俱起四陰名色。約名色清淨</a><a name="0205c09" id="0205c09">根名六入。六入相對和合名觸。領觸名受。是</a><a name="0205c10" id="0205c10">貪名愛。所餘與愛相應上心惑名取。彼所生</a><a name="0205c11" id="0205c11">身口二業名有。如此等法起名生。變異名老。</a><a name="0205c12" id="0205c12">滅名死。復說約剎那約相應。如分別道理論</a><a name="0205c13" id="0205c13">說。約位說者。十二分皆有五陰。無間生相續</a><a name="0205c14" id="0205c14">名多時。於四中今說何緣生。偈曰。此今約位</a><a name="0205c15" id="0205c15">說。釋曰。若分分具有五陰。云何唯說無明等</a><a name="0205c16" id="0205c16">為分不說餘。偈曰。由勝說為分。釋曰。若於</a><a name="0205c17" id="0205c17">位中無明為勝。說此位名無明。若於中行勝</a><a name="0205c18" id="0205c18">說名行。乃至老死勝說名老死。是故無失。復</a><a name="0205c19" id="0205c19">云何於經中說緣生有十二分。於分別道理</a><a name="0205c20" id="0205c20">論說異。彼論云。何者為緣生。謂一切有為</a><a name="0205c21" id="0205c21">法。於經有別意。故說十二。於阿毘達磨約</a><a name="0205c22" id="0205c22">法相說。復有別說。緣生有六種。謂約位說。</a><a name="0205c23" id="0205c23">約剎那說。約多時說。約相應說。約眾生名</a><a name="0205c24" id="0205c24">說。約眾生非眾生名說。云何於經中但說眾</a><a name="0205c25" id="0205c25">生名。偈曰。於前後中際。為除他無明。釋曰。</a><a name="0205c26" id="0205c26">是故說三節。此中前際無明者。從此生疑。我</a><a name="0205c27" id="0205c27">於過去為已有為非有。何我已有云何我已</a><a name="0205c28" id="0205c28">有。後際無明者。從此生疑。我於未來為更</a><a name="0205c29" id="0205c29">有為不有。廣說如前。中際無明者。從此生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290205b.htm'><img src='up.gif' border=0></a>
<a href='T290206a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>