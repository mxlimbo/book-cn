<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0266c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷36)</font> 使犍度人品第三上 <font face='Arial'>T28, p0266c</h2></font><hr>
<span class='old'>
</a><a name="0266b28" id="0266b28">死時多見好堂舍樓觀園林浴地遊戲之處。</a><a name="0266b29" id="0266b29">多行惡眾生。死時多見火焰刀毒狼狗塚墓。</span><a name="0266c01" id="0266c01">行惡行者死時。以後報善業故。天瑞相現在</a><a name="0266c02" id="0266c02">前。見已便作是念。我一生內。常行惡行不行</a><a name="0266c03" id="0266c03">善行。我應生惡趣。不應生天。今此瑞相何緣</a><a name="0266c04" id="0266c04">而生。定無善惡業報。便生謗因果邪見。生邪</a><a name="0266c05" id="0266c05">見故。生天瑞相便滅。地獄瑞相即生。行善行</a><a name="0266c06" id="0266c06">者死時。以後報惡業故。地獄瑞相現在前。見</a><a name="0266c07" id="0266c07">已便作是念。我一生內。常行善行。不行惡行。</a><a name="0266c08" id="0266c08">應生善處。不生惡趣。今此瑞相何緣而生。定</a><a name="0266c09" id="0266c09">是我後報不善業故。今生此果。即自憶念所</a><a name="0266c10" id="0266c10">行諸善。生大善心。而現在前。地獄瑞相便滅。</a><a name="0266c11" id="0266c11">天中瑞相即生。身壞命終。生於天上。以是事</a><a name="0266c12" id="0266c12">故。此二俱是前有時移轉。非中有時。問曰。若</a><a name="0266c13" id="0266c13">中有於處無移轉者。頻婆娑羅王因緣云何</a><a name="0266c14" id="0266c14">通。曾聞頻婆娑羅王。兜率天中有現在前。當</a><a name="0266c15" id="0266c15">生兜率天。經須彌山頂。見毘沙門天王所食</a><a name="0266c16" id="0266c16">之食。其色鮮明。香味具足。便作是念。我先生</a><a name="0266c17" id="0266c17">此。後當生兜率天。作是念時。兜率天中有便</a><a name="0266c18" id="0266c18">滅。四天王中有即生。命終生於四天王天。答</a><a name="0266c19" id="0266c19">曰。此亦是前有時移轉。非中有時。曾聞。頻婆</a><a name="0266c20" id="0266c20">娑羅王。為假名子阿闍貰所縛。閉在獄中。斷</a><a name="0266c21" id="0266c21">其飲食。以刀剝足下皮。爾時世尊。住耆闍崛</a><a name="0266c22" id="0266c22">山。以憐愍故。便放光明。從窗牖中。照其身</a><a name="0266c23" id="0266c23">上。遇佛光故。身得安隱。生念佛心。我今遭此</a><a name="0266c24" id="0266c24">厄難。世尊而不見念。爾時世尊知其心念。便</a><a name="0266c25" id="0266c25">告大目揵連。汝詣頻婆娑羅王所。作如是言。</a><a name="0266c26" id="0266c26">我於大王。所應作者。皆已作之。濟汝惡趣決</a><a name="0266c27" id="0266c27">定報業。如來尚不得免。爾時大目揵連。從佛</a><a name="0266c28" id="0266c28">聞是語已。即入禪定。以禪定力。如其所念。從</a><a name="0266c29" id="0266c29">耆闍崛山滅。如於泉池水中從地而出。住頻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280266b.htm'><img src='up.gif' border=0></a>
<a href='T280267a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>