<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0995b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷199)</font> 見蘊第八中見納息第五之一 <font face='Arial'>T27, p0995b</h2></font><hr>
<span class='old'>
</a><a name="0995a28" id="0995a28">劣法為勝。見取者顯彼自性。見苦所斷者</a><a name="0995a29" id="0995a29">顯彼對治。廣說如前。彼等起云何。謂有外</span><a name="0995b01" id="0995b01">道聞說涅槃是勝妙樂。便謂若得欲界色</a><a name="0995b02" id="0995b02">界五地樂者。即名已得現法涅槃故起此</a><a name="0995b03" id="0995b03">見。有說。外道得世俗定見五地中諸有情</a><a name="0995b04" id="0995b04">類受諸快樂。便謂獲得現法涅槃故起此</a><a name="0995b05" id="0995b05">見。有說。外道由近惡友故起此見。問何故</a><a name="0995b06" id="0995b06">此見取見苦所斷耶。答此見依我見轉執有</a><a name="0995b07" id="0995b07">我體受涅槃樂故。復次此於果處轉執有</a><a name="0995b08" id="0995b08">漏果為涅槃故。復次此迷苦諦以苦法為</a><a name="0995b09" id="0995b09">樂故有九慢類乃至廣說。問何故作此論。</a><a name="0995b10" id="0995b10">答為欲分別契經義故。謂契經中說九慢</a><a name="0995b11" id="0995b11">類而不廣分別。今欲分別故作斯論。問此</a><a name="0995b12" id="0995b12">見納息中但應分別諸見。何故分別諸慢</a><a name="0995b13" id="0995b13">類耶。答前已說一一蘊中說一切法。是故</a><a name="0995b14" id="0995b14">一一納息亦說多法而無有過。尊者世友</a><a name="0995b15" id="0995b15">說曰。此納息中正分別諸惡見。亦分別似惡</a><a name="0995b16" id="0995b16">見諸煩惱中無似惡見如諸慢者。故於此</a><a name="0995b17" id="0995b17">中亦分別慢。大德說曰。以諸慢類依有身</a><a name="0995b18" id="0995b18">見。是有身見之所長養。有身見後而現在前。</a><a name="0995b19" id="0995b19">已見諦者不復起故。由是此中正分別見</a><a name="0995b20" id="0995b20">亦分別慢。尊者覺天說曰。諸見慢類俱令有</a><a name="0995b21" id="0995b21">情難入佛法是以皆說。謂諸有情若無惡</a><a name="0995b22" id="0995b22">見及諸慢類。則能歸依如來正法修習梵</a><a name="0995b23" id="0995b23">行出生死苦得涅槃樂。由有見慢便不</a><a name="0995b24" id="0995b24">歸依如來正法失於勝利。尊者妙音說曰。</a><a name="0995b25" id="0995b25">惡見慢類俱障有情親近善士聽聞正法</a><a name="0995b26" id="0995b26">如理作意。法隨法行過失尤重是以俱說。我</a><a name="0995b27" id="0995b27">勝者彼於等謂己勝。是依見起過慢者。是</a><a name="0995b28" id="0995b28">依有身見所起過慢。於等謂己勝是過慢</a><a name="0995b29" id="0995b29">攝故。我等者彼於等謂己等。是依見起慢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270995a.htm'><img src='up.gif' border=0></a>
<a href='T270995c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>