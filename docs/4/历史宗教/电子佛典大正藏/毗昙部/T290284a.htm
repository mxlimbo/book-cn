<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0284a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷18)</font> 分別聖道果人品第六之一 <font face='Arial'>T29, p0284a</h2></font><hr>
<span class='old'>
</a><a name="0283c28" id="0283c28">於中由隨勝故。說如此名。一切加行所得法。</a><a name="0283c29" id="0283c29">皆是念處正勤如意足。云何說精進名正勤。</span><a name="0284a01" id="0284a01">由彼能安立身口意業令勝。云何說三摩提。</a><a name="0284a02" id="0284a02">名如意足。一切勝德。以彼為依止故。若有人</a><a name="0284a03" id="0284a03">說。唯三摩提名如意足謂欲等。於彼人道品</a><a name="0284a04" id="0284a04">成十三物。長欲心故。若執如此。即與經相違。</a><a name="0284a05" id="0284a05">經云比丘。我今為汝說如意及如意足。乃至</a><a name="0284a06" id="0284a06">言何者為如意。於正法中有比丘。證用多種</a><a name="0284a07" id="0284a07">如意境界。謂本是一即成多種廣說如經。云</a><a name="0284a08" id="0284a08">何前說名根。後說名力。由軟上差別故。由可</a><a name="0284a09" id="0284a09">勝伏不可勝伏故。根者雖於修觀中增上。在</a><a name="0284a10" id="0284a10">下劣位中。所對治惑。能勝伏故。故是根非力。</a><a name="0284a11" id="0284a11">力者於修觀中在勝上位。所對治惑不能勝</a><a name="0284a12" id="0284a12">伏故。故是力非根。云何立次第。若人信此行</a><a name="0284a13" id="0284a13">有勝果。為求得此果故修正勤。若人恒修正</a><a name="0284a14" id="0284a14">勤。憶念得住。若人專念境界。心不散亂故。即</a><a name="0284a15" id="0284a15">便得定。若心得定。則見知如實。因如此義。故</a><a name="0284a16" id="0284a16">立次第。復次於何位中。何菩提助法所應顯</a><a name="0284a17" id="0284a17">現。偈曰。初發行決擇。分中所分別。於修位見</a><a name="0284a18" id="0284a18">位。七部次第知。釋曰。初發行位中。為了持身</a><a name="0284a19" id="0284a19">等境界。是故先修四念處。由為得增勝生長</a><a name="0284a20" id="0284a20">精進故。故於暖位修四正勤。由能入不應退</a><a name="0284a21" id="0284a21">善根故。故於頂位修四如意足。由不更退故</a><a name="0284a22" id="0284a22">至增上位。是故於忍位修五根。非惑可勝伏</a><a name="0284a23" id="0284a23">故。是故。於世第一位。修五力。又世間餘法。亦</a><a name="0284a24" id="0284a24">不能勝伏。由近菩提位故。是故於修道中修</a><a name="0284a25" id="0284a25">覺分。由發行。所顯故。是故於見道中修聖道。</a><a name="0284a26" id="0284a26">是彼所隨逐故。為隨數次第故。先說七後說</a><a name="0284a27" id="0284a27">八。若隨修次第。先修八後修七。此中擇法覺</a><a name="0284a28" id="0284a28">分者。此是覺亦是覺分。正見是道亦是道分。</a><a name="0284a29" id="0284a29">毘婆沙師說如此。有餘師不破此次第。說助<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290283c.htm'><img src='up.gif' border=0></a>
<a href='T290284b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>