<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0707c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷49)</font> 入法界品第三十四之一 <font face='Arial'>T09, p0707c</h2></font><hr>
<span class='old'>
</a><a name="0707b28" id="0707b28">逮得菩萨不可沮坏妙智慧幢。普照一切。</a><a name="0707b29" id="0707b29">渐渐游行至于彼国。求普门城。心无休息</span><a name="0707c01" id="0707c01">精进不退。念善知识。赞善知识。随顺善知</a><a name="0707c02" id="0707c02">识诸根。专向普门法门。远离一切诸放逸</a><a name="0707c03" id="0707c03">行。开净慧眼度生死海。见普门城。百千小</a><a name="0707c04" id="0707c04">城周匝围绕高峻坚固。妙巧无比种种庄严。</a><a name="0707c05" id="0707c05">见普眼妙香长者。于此城中坐众香座。往</a><a name="0707c06" id="0707c06">诣其所头面礼足。恭敬合掌于一面住。白</a><a name="0707c07" id="0707c07">言大圣。我已先发阿耨多罗三藐三菩提心。</a><a name="0707c08" id="0707c08">而未知菩萨云何学菩萨行。修菩萨道。答</a><a name="0707c09" id="0707c09">言。善哉善哉。善男子。乃能发阿耨多罗三藐</a><a name="0707c10" id="0707c10">三菩提心。善男子。我知一切众生病。风寒热</a><a name="0707c11" id="0707c11">病。及诸杂病狂横病。鬼着病。毒病。诸咒术</a><a name="0707c12" id="0707c12">病。如是等类。一切诸病我悉了知。随其所</a><a name="0707c13" id="0707c13">应皆能疗治。善男子。十方众生诸有病者。</a><a name="0707c14" id="0707c14">来诣我所。我悉能治。除其患已。沐浴香汤。</a><a name="0707c15" id="0707c15">香华璎珞。名衣上服而庄严之。肴膳饮食</a><a name="0707c16" id="0707c16">而供养之。无量珍宝而惠施之。然后为说</a><a name="0707c17" id="0707c17">种种法门。贪欲多者教不净观。嗔恚多者教</a><a name="0707c18" id="0707c18">慈心观。愚痴多者教法相观。等分行者教胜</a><a name="0707c19" id="0707c19">法门。称扬赞叹诸佛功德。发菩提心故。说</a><a name="0707c20" id="0707c20">长养大悲。于无量生死苦。心不厌故。分别</a><a name="0707c21" id="0707c21">广说诸波罗蜜。长养无量净智慧故。说诸</a><a name="0707c22" id="0707c22">大愿。教化成熟一切众生故。说普贤菩萨</a><a name="0707c23" id="0707c23">行。显现清净尸波罗蜜故。说不可思议如</a><a name="0707c24" id="0707c24">来功德。显现羼提波罗蜜故。说如来无坏</a><a name="0707c25" id="0707c25">清净法身。显现毗梨耶波罗蜜故。说如来</a><a name="0707c26" id="0707c26">无与等者。显现如来禅波罗蜜故。说清净</a><a name="0707c27" id="0707c27">法身。显现般若波罗蜜故。说一切净法身。</a><a name="0707c28" id="0707c28">令一切众生皆悉睹见。显现方便波罗蜜</a><a name="0707c29" id="0707c29">故。说于生死中住一切劫。显现愿波罗蜜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090707b.htm'><img src='up.gif' border=0></a>
<a href='T090708a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>