<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0756c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷56)</font> 入法界品第三十四之一 <font face='Arial'>T09, p0756c</h2></font><hr>
<span class='old'>
</a><a name="0756b28" id="0756b28">别。世界旋。世界转。世界莲华。世界须弥。世</a><a name="0756b29" id="0756b29">界相中事。亦复如是。卢舍那佛本愿力故。我</span><a name="0756c01" id="0756c01">悉深入分别念知。何以故。此法门者。悉知一</a><a name="0756c02" id="0756c02">切众生心海。知一切众生积集善根。知一切</a><a name="0756c03" id="0756c03">众生有垢有净。知一切众生性。知一切声闻</a><a name="0756c04" id="0756c04">三昧自在法门。知一切缘觉菩萨诸佛三昧</a><a name="0756c05" id="0756c05">自在法门。如是等事悉分别知。善财白言。大</a><a name="0756c06" id="0756c06">圣。发阿耨多罗三藐三菩提心来。其已久</a><a name="0756c07" id="0756c07">如。答言。佛子。乃往古世。过世界微尘等劫。</a><a name="0756c08" id="0756c08">有劫名胜光明。时有世界。名离恐怖。彼世</a><a name="0756c09" id="0756c09">界中有四天下。彼阎浮提中有一王都。名</a><a name="0756c10" id="0756c10">妙德树须弥山。于八十王都。最为殊胜。彼</a><a name="0756c11" id="0756c11">有王。名一切宝主。有六万采女。五百大</a><a name="0756c12" id="0756c12">臣。五百王子。端正勇健摧伏怨敌。其王太子</a><a name="0756c13" id="0756c13">名增上功德主。颜貌殊胜相好严身。与万采</a><a name="0756c14" id="0756c14">女俱。持妙幢盖。散众宝华。作诸妓乐。乘</a><a name="0756c15" id="0756c15">妙宝车。诣香芽山。游戏园林。时彼道路坦</a><a name="0756c16" id="0756c16">然平正。种种庄严。散众妙华。宝树行列。众妙</a><a name="0756c17" id="0756c17">宝帐以覆其上。于彼路侧。积众宝聚杂种</a><a name="0756c18" id="0756c18">宝衣。诸庄严具肴膳饮食。如是等事随其</a><a name="0756c19" id="0756c19">所须皆给施之。时有母人。名曰善现。将一</a><a name="0756c20" id="0756c20">童女。名离垢妙德。端严姝妙修短得所。</a><a name="0756c21" id="0756c21">颜容无伦。目发绀色。唇齿丹素。口出梵音。</a><a name="0756c22" id="0756c22">才能巧妙。言语聪辩。修习慈心见者无厌。</a><a name="0756c23" id="0756c23">少贪恚痴常怀惭愧心无谄曲。乘妙宝车</a><a name="0756c24" id="0756c24">采女围绕。从母游观。先太子前至香芽</a><a name="0756c25" id="0756c25">园。太子见已。生染爱心。语其母言。欲娉</a><a name="0756c26" id="0756c26">贤女以为我妻。母语女言。太子今欲求汝</a><a name="0756c27" id="0756c27">为妃。于意云何。女白母言。若欲使我为</a><a name="0756c28" id="0756c28">彼妃者。当自殒灭。母报女曰。勿作此言。</a><a name="0756c29" id="0756c29">所以者何。今此太子。悉已具足转轮王相。必<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090756b.htm'><img src='up.gif' border=0></a>
<a href='T090757a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>