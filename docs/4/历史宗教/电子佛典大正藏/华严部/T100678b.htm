<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0678b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷4)</font> 入不思议解脱境界普贤行愿品 <font face='Arial'>T10, p0678b</h2></font><hr>
<span class='old'>
</a><br><a name="0678a28" id="0678a28">　　所向导前无所碍　　　愿顺我心垂教敕</a><br><a name="0678a29" id="0678a29">　　广博福智大商主　　　勇猛不退求菩提</span><br><a name="0678b01" id="0678b01">　　普利一切诸众生　　　唯愿垂悲拔济我</a><br><a name="0678b02" id="0678b02">　　身被最胜忍辱甲　　　手提明利智慧剑</a><br><a name="0678b03" id="0678b03">　　常能自在破魔军　　　愿雄猛者守护我</a><br><a name="0678b04" id="0678b04">　　安住妙法须弥顶　　　绕以三昧诸天女</a><br><a name="0678b05" id="0678b05">　　摧灭业惑阿修罗　　　真实帝释愿观我</a><br><a name="0678b06" id="0678b06">　　三有昏闇凡愚宅　　　烦恼轮回地趣因</a><br><a name="0678b07" id="0678b07">　　仁尊永灭尽无余　　　照世真灯示我道</a><br><a name="0678b08" id="0678b08">　　众生恶趣行已除　　　修治善道咸清净</a><br><a name="0678b09" id="0678b09">　　度诸有海桥梁者　　　示我真乘解脱门</a><br><a name="0678b10" id="0678b10">　　常乐我净颠倒想　　　厚重邪执常迷覆</a><br><a name="0678b11" id="0678b11">　　明利智眼悉能除　　　开我真乘解脱路</a><br><a name="0678b12" id="0678b12">　　善了真谛无迷惑　　　于诸法中无所畏</a><br><a name="0678b13" id="0678b13">　　调伏众生自在人　　　愿示于我菩提道</a><br><a name="0678b14" id="0678b14">　　安住如来正见地　　　增长诸佛功德树</a><br><a name="0678b15" id="0678b15">　　雨一切佛妙法华　　　愿速示我菩提道</a><br><a name="0678b16" id="0678b16">　　去来现在一切佛　　　如日光明出世间</a><br><a name="0678b17" id="0678b17">　　为众能开甘露门　　　彼所得道愿宣说</a><br><a name="0678b18" id="0678b18">　　能善解除诸业缚　　　巧转诸乘妙法轮</a><br><a name="0678b19" id="0678b19">　　智慧决了自在人　　　示我普焰摩诃衍</a><br><a name="0678b20" id="0678b20">　　大悲为毂行愿轮　　　信辖深固坚忍轴</a><br><a name="0678b21" id="0678b21">　　净功德宝真实辕　　　令我载此菩提乘</a><br><a name="0678b22" id="0678b22">　　一切总持圆满箱　　　慈愍普覆庄严盖</a><br><a name="0678b23" id="0678b23">　　妙辩才音铃震响　　　令我载此最上乘</a><br><a name="0678b24" id="0678b24">　　清净戒品为茵蓐　　　诸妙三昧为采女</a><br><a name="0678b25" id="0678b25">　　法鼓洪音警有情　　　令我载此摩诃衍</a><br><a name="0678b26" id="0678b26">　　具足四摄无尽藏　　　庄严璎珞功德宝</a><br><a name="0678b27" id="0678b27">　　自他惭愧为羁鞅　　　令我载此无上乘</a><br><a name="0678b28" id="0678b28">　　常放大舍圆满光　　　恒涂净戒真实香</a><br><a name="0678b29" id="0678b29">　　永灭烦恼疮疣者　　　令我载此最胜乘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100678a.htm'><img src='up.gif' border=0></a>
<a href='T100678c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>