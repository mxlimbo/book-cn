<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0773c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷25)</font> 入不思议解脱境界普贤行愿品 <font face='Arial'>T10, p0773c</h2></font><hr>
<span class='old'>
</a><a name="0773b28" id="0773b28">佛实法。寂静空中。无有所依。但为化度诸</a><a name="0773b29" id="0773b29">众生故。而于诸趣。随类受生。实不生死。亦无</span><a name="0773c01" id="0773c01">染着。无长短劫诸想分别。何以故。菩萨究竟</a><a name="0773c02" id="0773c02">离心想。见一切颠倒。得真寂见。见法实性。知</a><a name="0773c03" id="0773c03">诸世间如梦如幻无我无人。但以大悲大愿</a><a name="0773c04" id="0773c04">力故。放无垢光广大圆满。现众生前教化调</a><a name="0773c05" id="0773c05">伏。善男子。譬如船师常以大船。于河流中。不</a><a name="0773c06" id="0773c06">依此岸。不着彼岸。不住中流。而度众生。无有</a><a name="0773c07" id="0773c07">休息。菩萨摩诃萨。亦复如是。以波罗蜜船。于</a><a name="0773c08" id="0773c08">生死流中。不厌生死。不取涅槃。不住中流。而</a><a name="0773c09" id="0773c09">度众生。达于彼岸。无有休息。虽于无量无数</a><a name="0773c10" id="0773c10">劫中。常勤精进。修菩萨行。教化众生。未曾分</a><a name="0773c11" id="0773c11">别劫数长短。善男子。如太虚空。一切世界于</a><a name="0773c12" id="0773c12">中成坏而无分别。本性清净。无染无乱。无碍</a><a name="0773c13" id="0773c13">无厌。非长非短。尽未来劫。持一切刹。菩萨摩</a><a name="0773c14" id="0773c14">诃萨。亦复如是。以等虚空界广大深心。起大</a><a name="0773c15" id="0773c15">愿风轮。摄诸众生。令离恶道生诸善趣。悉令</a><a name="0773c16" id="0773c16">安住一切智地。灭诸烦恼生死苦缚。而无忧</a><a name="0773c17" id="0773c17">喜疲厌之心。善男子。如幻化人。虽复具足一</a><a name="0773c18" id="0773c18">切色身。肢体圆满。而无入息及以出息寒</a><a name="0773c19" id="0773c19">热饥渴忧喜生死十种之事。菩萨摩诃萨。亦</a><a name="0773c20" id="0773c20">复如是。以如幻智平等法身。现众色相。于诸</a><a name="0773c21" id="0773c21">有趣。住无量劫。教化众生。于生死中一切境</a><a name="0773c22" id="0773c22">界。亦无十事所谓无欣。无厌。无爱。无恚。无</a><a name="0773c23" id="0773c23">苦。无乐。无取。无舍。无安。无怖。善男子。菩萨</a><a name="0773c24" id="0773c24">智慧。虽复如是甚深难测。我当承佛威神之</a><a name="0773c25" id="0773c25">力。为汝解说。令未来世诸菩萨等。满足种种</a><a name="0773c26" id="0773c26">广大愿门。成就增长种种诸力</a><a name="0773c27" id="0773c27"><p>善男子。乃往古世。过世界海极微尘数劫。有</a><a name="0773c28" id="0773c28">世界。名宝光明。劫名妙光。于其劫中。有一万</a><a name="0773c29" id="0773c29">佛。出兴于世。其最初佛。号法轮大声虚空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100773b.htm'><img src='up.gif' border=0></a>
<a href='T100774a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>