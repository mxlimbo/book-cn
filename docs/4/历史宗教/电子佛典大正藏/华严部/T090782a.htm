<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0782a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷60)</font> 入法界品第三十四之一 <font face='Arial'>T09, p0782a</h2></font><hr>
<span class='old'>
</a><a name="0781c28" id="0781c28">菩萨如来形色教化众生。或为法师赞叹</a><a name="0781c29" id="0781c29">佛法。禅思诵念兴诸福业。造立塔庙诸妙形</span><a name="0782a01" id="0782a01">像。以香华鬘恭敬供养。或教众生三归五</a><a name="0782a02" id="0782a02">戒八斋十善。出家学道闻法受持。正念思惟</a><a name="0782a03" id="0782a03">住菩提心。又见弥勒于无量劫行六波罗</a><a name="0782a04" id="0782a04">蜜化众生事。又见弥勒无量劫中诸善知</a><a name="0782a05" id="0782a05">识。尔时弥勒菩萨。告善财言。善来童子。汝</a><a name="0782a06" id="0782a06">见楼观诸大菩萨不可思议自在力不。唯然</a><a name="0782a07" id="0782a07">已见。譬如有人梦中睹见山林河池大海须</a><a name="0782a08" id="0782a08">弥诸天宫殿四天下中一切像类。见如是已</a><a name="0782a09" id="0782a09">欢喜无量。尔时善财亦复如是。以大菩萨威</a><a name="0782a10" id="0782a10">神力故。远离虚妄。见三界法皆悉如梦。菩</a><a name="0782a11" id="0782a11">萨智慧无碍法门。入诸菩萨庄严法门。究竟</a><a name="0782a12" id="0782a12">菩萨不可思议诸妙方便。显现菩萨神力自</a><a name="0782a13" id="0782a13">在。譬如有人当命终时见中阴相。所谓行</a><a name="0782a14" id="0782a14">恶业者。见于地狱畜生饿鬼。受诸楚毒。或</a><a name="0782a15" id="0782a15">见阎罗王持诸兵仗囚执将去。或见刀山</a><a name="0782a16" id="0782a16">或见剑树。或见利叶割截众生。或见镬汤</a><a name="0782a17" id="0782a17">鬻治众生。或闻种种悲苦音声。若修善</a><a name="0782a18" id="0782a18">者。当命终时。悉见一切诸天宫殿。或见天</a><a name="0782a19" id="0782a19">女种种庄严游戏快乐。见如是等诸妙胜事。</a><a name="0782a20" id="0782a20">而不自觉死此生彼。但见不可思议行业境</a><a name="0782a21" id="0782a21">界。善财童子亦复如是。于楼观内。见诸菩</a><a name="0782a22" id="0782a22">萨不可思议胜业境界。譬如有人为非人</a><a name="0782a23" id="0782a23">所持。见种种形类。若有问难悉能应答。善</a><a name="0782a24" id="0782a24">财童子亦复如是。以大菩萨威神力故。悉</a><a name="0782a25" id="0782a25">能分别正念思惟一切诸法。譬如有人入</a><a name="0782a26" id="0782a26">于龙宫。七日半月一岁百岁谓为须臾。善财</a><a name="0782a27" id="0782a27">童子亦复如是。入弥勒菩萨神力宫殿。于</a><a name="0782a28" id="0782a28">百千劫谓如须臾。譬如梵宫名庄严藏。于</a><a name="0782a29" id="0782a29">中悉见三千世界异类形像。善财童子亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090781c.htm'><img src='up.gif' border=0></a>
<a href='T090782b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>