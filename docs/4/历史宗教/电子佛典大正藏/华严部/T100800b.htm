<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0800b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷30)</font> 入不思议解脱境界普贤行愿品 <font face='Arial'>T10, p0800b</h2></font><hr>
<span class='old'>
</a><a name="0800a28" id="0800a28">明。名一切如来受生功德轮其诸毛孔。一一</a><a name="0800a29" id="0800a29">皆现不可说不可说佛刹极微尘数菩萨受生</span><a name="0800b01" id="0800b01">神变功德庄严。彼诸光明。皆悉普照一切世</a><a name="0800b02" id="0800b02">界。照世界已。来入我顶。乃至一切身诸毛孔。</a><a name="0800b03" id="0800b03">善男子。又彼光中。普现一切菩萨名号受生</a><a name="0800b04" id="0800b04">神变广大庄严宫殿眷属五欲自娱。又见菩</a><a name="0800b05" id="0800b05">萨舍位出家。往诣道场。摧魔军已。成等正</a><a name="0800b06" id="0800b06">觉。坐师子座。种种菩萨前后围绕。种种世主</a><a name="0800b07" id="0800b07">亲近供养。为诸大众转正法轮。又见如来往</a><a name="0800b08" id="0800b08">昔修行菩萨道时。于诸佛所。尊重供养。发</a><a name="0800b09" id="0800b09">菩提心。净佛国土。念念示现无量化身。充遍</a><a name="0800b10" id="0800b10">十方一切世界。变化种种受生庄严。成无上</a><a name="0800b11" id="0800b11">觉。转妙法轮。乃至最后。现般涅槃广大神变。</a><a name="0800b12" id="0800b12">如是等事。靡不皆见。又善男子。彼妙光明入</a><a name="0800b13" id="0800b13">我身时。我身形量虽不逾本。然其实已超诸</a><a name="0800b14" id="0800b14">世间。所以者何。我身尔时量同虚空。于胎藏</a><a name="0800b15" id="0800b15">中。悉能容受十方菩萨宫殿庄严自在受生</a><a name="0800b16" id="0800b16">大神变故。善男子。尔时菩萨。从兜率天。将降</a><a name="0800b17" id="0800b17">神时。有十佛刹极微尘数诸菩萨众。皆与菩</a><a name="0800b18" id="0800b18">萨。同愿。同行。同善根。同庄严。同解脱。同智</a><a name="0800b19" id="0800b19">慧。同住地。同神通。同出现。同威力。同法身</a><a name="0800b20" id="0800b20">清净。同色身威德。乃至普贤功德行愿。悉皆</a><a name="0800b21" id="0800b21">同等。如是菩萨。前后围绕。又有八万诸大龙</a><a name="0800b22" id="0800b22">王。娑竭罗龙王而为上首。及诸世主。各乘种</a><a name="0800b23" id="0800b23">种摩尼楼阁。俱来亲近承事供养菩萨。尔时</a><a name="0800b24" id="0800b24">以神通力。与诸菩萨。普现一切兜率天宫。一</a><a name="0800b25" id="0800b25">一宫中。悉现十方一切世界阎浮提内受生</a><a name="0800b26" id="0800b26">影像不可思议种种神变。教化调伏无量众</a><a name="0800b27" id="0800b27">生。令其觉悟。不生放逸。离诸懈怠。无所执</a><a name="0800b28" id="0800b28">着。又以神力。放大光明。普照世间。破诸黑</a><a name="0800b29" id="0800b29">闇。灭诸苦恼。脱诸欲境。令诸众生。皆识宿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100800a.htm'><img src='up.gif' border=0></a>
<a href='T100800c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>