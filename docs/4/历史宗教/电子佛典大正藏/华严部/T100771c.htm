<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0771c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷24)</font> 入不思议解脱境界普贤行愿品 <font face='Arial'>T10, p0771c</h2></font><hr>
<span class='old'>
</a><a name="0771b28" id="0771b28">续故。同修行。现前勤求。顺行一切诸法门故。</a><a name="0771b29" id="0771b29">同希求。于清净法。周遍勤求。深乐欲故。同清</span><a name="0771c01" id="0771c01">净。集佛功德。而以庄严身口意故。同妙意。于</a><a name="0771c02" id="0771c02">一切法。正分别智。能明了故。同精进。勤求</a><a name="0771c03" id="0771c03">成就一切如来诸善根故。同净行。成就满足</a><a name="0771c04" id="0771c04">一切菩萨所行行故。同无碍。觉悟了知一切</a><a name="0771c05" id="0771c05">诸法皆无相故。同善巧。能于如来一切法中。</a><a name="0771c06" id="0771c06">智自在故。同随乐。随诸众生心之所乐。现境</a><a name="0771c07" id="0771c07">界故。同方便。善巧修习一切法门所应习故。</a><a name="0771c08" id="0771c08">同护念。得一切佛自在威力所护念故。同入</a><a name="0771c09" id="0771c09">地。得入一切诸佛菩萨所住地故。同所住。安</a><a name="0771c10" id="0771c10">住一切诸佛菩萨所证位故。同记别。普为一切</a><a name="0771c11" id="0771c11">诸佛如来授记别故。同三昧。于一念中普入</a><a name="0771c12" id="0771c12">一切三昧海故。同建立。于刹那中示现种种</a><a name="0771c13" id="0771c13">诸佛事故。同正念。正念随顺一切如来境界</a><a name="0771c14" id="0771c14">门故。同修行。尽未来劫勇猛精进。勤修一切</a><a name="0771c15" id="0771c15">菩萨行故。同净信。于诸如来无量智慧速疾</a><a name="0771c16" id="0771c16">爱敬极欣乐故。同舍离。灭除一切诸障碍故。</a><a name="0771c17" id="0771c17">同不退智。与诸如来智慧等故。同受生。应</a><a name="0771c18" id="0771c18">现成熟诸众生故。同所住。安住如来一切种</a><a name="0771c19" id="0771c19">智方便门故。同境界。能于甚深法性境界得</a><a name="0771c20" id="0771c20">自在故。同无依。永灭一切诸有染着所依心</a><a name="0771c21" id="0771c21">故。同说法。已甚深入种种法门平等智故。同</a><a name="0771c22" id="0771c22">勤修。于己身内。受持佛法。自体威德。所护念</a><a name="0771c23" id="0771c23">故。同神通。开悟众生。令修一切菩萨行故。同</a><a name="0771c24" id="0771c24">无行。不动深入一切十方诸刹海故。同神力。</a><a name="0771c25" id="0771c25">一念遍游十方一切世界海故。同总持。已得</a><a name="0771c26" id="0771c26">一切陀罗尼海普照门故。同秘密。了知一切</a><a name="0771c27" id="0771c27">修多罗中妙法门故。同甚深。解一切法离相</a><a name="0771c28" id="0771c28">清净如虚空故。同光明。放大光明。普照十方</a><a name="0771c29" id="0771c29">诸世界故。同智光。普照显示一切众生心体性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100771b.htm'><img src='up.gif' border=0></a>
<a href='T100772a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>