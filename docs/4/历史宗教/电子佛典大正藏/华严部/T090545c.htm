<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0545c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷23)</font> 十地品第二十二之一 <font face='Arial'>T09, p0545c</h2></font><hr>
<span class='old'>
</a><a name="0545b28" id="0545b28">有相无相。有成有坏。一切菩萨所行诸地道。</a><a name="0545b29" id="0545b29">及诸波罗蜜本行。教化一切。令其受行。心</span><a name="0545c01" id="0545c01">得增长。发如是大愿。广大如法界。究竟如</a><a name="0545c02" id="0545c02">虚空。尽未来际。尽一切劫中菩萨所行。以</a><a name="0545c03" id="0545c03">诸教化。成熟众生。无有休息。又一切众生。</a><a name="0545c04" id="0545c04">若有色。若无色。有想。无想。非有想。非无想。</a><a name="0545c05" id="0545c05">卵生。胎生。湿生。化生。三界所系。入于六道</a><a name="0545c06" id="0545c06">一切生处。名色所摄。教化成熟。断一切世</a><a name="0545c07" id="0545c07">间惯。令住佛法。一切智慧。使无有余。发</a><a name="0545c08" id="0545c08">如是大愿广大如法界。究竟如虚空。尽未</a><a name="0545c09" id="0545c09">来际。尽一切劫。教化一切众生。无有休息。</a><a name="0545c10" id="0545c10">又一切世界广狭。及中无数无量。不可分</a><a name="0545c11" id="0545c11">别。不可坏。不可动。不可说。粗细正住倒住。</a><a name="0545c12" id="0545c12">平坦方圆。随入如是世界智。如因陀罗网</a><a name="0545c13" id="0545c13">差别。如是十方世界差别。皆现前知。发如</a><a name="0545c14" id="0545c14">是大愿。广大如法界。究竟如虚空。尽未来</a><a name="0545c15" id="0545c15">际。尽一切劫。如是世界。皆现前知。无有休</a><a name="0545c16" id="0545c16">息。又一切佛土入一佛土。一佛土入一切佛</a><a name="0545c17" id="0545c17">土。一一佛土无量庄严。离诸垢秽。具足清</a><a name="0545c18" id="0545c18">净智慧。众生悉满其中。常有诸佛大神通</a><a name="0545c19" id="0545c19">力。随众生心。而为示现。发如是大愿。广大</a><a name="0545c20" id="0545c20">如法界。究竟如虚空。尽未来际。尽一切劫。</a><a name="0545c21" id="0545c21">净如是国土。无有休息。又一切菩萨同心</a><a name="0545c22" id="0545c22">同学。共集诸善。无有怨嫉。同一境界。等心</a><a name="0545c23" id="0545c23">和合。常不相离。随其所应。能现佛身。自于</a><a name="0545c24" id="0545c24">心中。悉能解知诸佛境界。神通智力。常得</a><a name="0545c25" id="0545c25">随意神通。悉能游行一切国土。一切佛会皆</a><a name="0545c26" id="0545c26">现身相。一切生处普生其中。有如是不可</a><a name="0545c27" id="0545c27">思议大智慧。具足菩萨行。发如是大愿。广</a><a name="0545c28" id="0545c28">大如法界。究竟如虚空。尽未来际。尽一切</a><a name="0545c29" id="0545c29">劫。行如是大智慧道。无有休息。又乘不退<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090545b.htm'><img src='up.gif' border=0></a>
<a href='T090546a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>