<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0444a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷80)</font> 入法界品第三十九之一 <font face='Arial'>T10, p0444a</h2></font><hr>
<span class='old'>
</a><br><a name="0443c28" id="0443c28">　　佛以一音为说法　　　随其品类皆令解</a><br><a name="0443c29" id="0443c29">　　若有贪欲嗔恚痴　　　忿覆悭嫉及憍谄</span><br><a name="0444a01" id="0444a01">　　八万四千烦恼异　　　皆令闻说彼治法</a><br><a name="0444a02" id="0444a02">　　若未具修白净法　　　令其闻说十戒行</a><br><a name="0444a03" id="0444a03">　　已能布施调伏人　　　令闻寂灭涅槃音</a><br><a name="0444a04" id="0444a04">　　若人志劣无慈愍　　　厌恶生死自求离</a><br><a name="0444a05" id="0444a05">　　令其闻说三脱门　　　使得出苦涅槃乐</a><br><a name="0444a06" id="0444a06">　　若有自性少诸欲　　　厌背三有求寂静</a><br><a name="0444a07" id="0444a07">　　令其闻说诸缘起　　　依独觉乘而出离</a><br><a name="0444a08" id="0444a08">　　若有清净广大心　　　具足施戒诸功德</a><br><a name="0444a09" id="0444a09">　　亲近如来具慈愍　　　令其闻说大乘音</a><br><a name="0444a10" id="0444a10">　　或有国土闻一乘　　　或二或三或四五</a><br><a name="0444a11" id="0444a11">　　如是乃至无有量　　　悉是如来方便力</a><br><a name="0444a12" id="0444a12">　　涅槃寂静未曾异　　　智行胜劣有差别</a><br><a name="0444a13" id="0444a13">　　譬如虚空体性一　　　鸟飞远近各不同</a><br><a name="0444a14" id="0444a14">　　佛体音声亦如是　　　普遍一切虚空界</a><br><a name="0444a15" id="0444a15">　　随诸众生心智殊　　　所闻所见各差别</a><br><a name="0444a16" id="0444a16">　　佛以过去修诸行　　　能随所乐演妙音</a><br><a name="0444a17" id="0444a17">　　无心计念此与彼　　　我为谁说谁不说</a><br><a name="0444a18" id="0444a18">　　如来面门放大光　　　具足八万四千数</a><br><a name="0444a19" id="0444a19">　　所说法门亦如是　　　普照世界除烦恼</a><br><a name="0444a20" id="0444a20">　　具足清净功德智　　　而常随顺三世间</a><br><a name="0444a21" id="0444a21">　　譬如虚空无染着　　　为众生故而出现</a><br><a name="0444a22" id="0444a22">　　示有生老病死苦　　　亦示住寿处于世</a><br><a name="0444a23" id="0444a23">　　虽顺世间如是现　　　体性清净同虚空</a><br><a name="0444a24" id="0444a24">　　一切国土无有边　　　众生根欲亦无量</a><br><a name="0444a25" id="0444a25">　　如来智眼皆明见　　　随所应化示佛道</a><br><a name="0444a26" id="0444a26">　　究竟虚空十方界　　　所有人天大众中</a><br><a name="0444a27" id="0444a27">　　随其形相各不同　　　佛现其身亦如是</a><br><a name="0444a28" id="0444a28">　　若在沙门大众会　　　剃除须发服袈裟</a><br><a name="0444a29" id="0444a29">　　执持衣钵护诸根　　　令其欢喜息烦恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100443c.htm'><img src='up.gif' border=0></a>
<a href='T100444b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>