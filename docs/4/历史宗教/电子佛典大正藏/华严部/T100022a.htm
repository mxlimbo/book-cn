<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0022a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷5)</font> 世主妙严品第一之一 <font face='Arial'>T10, p0022a</h2></font><hr>
<span class='old'>
</a><br><a name="0021c28" id="0021c28">　　入深法界方便门　　　广大无边悉开演</a><br><a name="0021c29" id="0021c29">　　如来名号等世间　　　十方国土悉充遍</span><br><a name="0022a01" id="0022a01">　　一切方便无空过　　　调伏众生皆离垢</a><br><a name="0022a02" id="0022a02">　　佛于一切微尘中　　　示现无边大神力</a><br><a name="0022a03" id="0022a03">　　悉坐道场能演说　　　如佛往昔菩提行</a><br><a name="0022a04" id="0022a04">　　三世所有广大劫　　　佛念念中皆示现</a><br><a name="0022a05" id="0022a05">　　彼诸成坏一切事　　　不思议智无不了</a><br><a name="0022a06" id="0022a06">　　佛子众会广无限　　　欲共测量诸佛地</a><br><a name="0022a07" id="0022a07">　　诸佛法门无有边　　　能悉了<span class='corr'>知</span>甚为难</a><br><a name="0022a08" id="0022a08">　　佛如虚空无分别　　　等真法界无所依</a><br><a name="0022a09" id="0022a09">　　化现周行靡不至　　　悉坐道场成正觉</a><br><a name="0022a10" id="0022a10">　　佛以妙音广宣畅　　　一切诸地皆明了</a><br><a name="0022a11" id="0022a11">　　普现一一众生前　　　尽与如来平等法　</p><p></a><a name="0022a12" id="0022a12">复次净德妙光菩萨摩诃萨。得遍往十方菩</a><a name="0022a13" id="0022a13">萨众会庄严道场解脱门。普德最胜灯光照</a><a name="0022a14" id="0022a14">菩萨摩诃萨。得一念中现无尽成正觉门教</a><a name="0022a15" id="0022a15">化成熟不思议众生界解脱门。普光师子幢</a><a name="0022a16" id="0022a16">菩萨摩诃萨。得修习菩萨福德庄严出生一</a><a name="0022a17" id="0022a17">切佛国土解脱门。普宝焰妙光菩萨摩诃萨。</a><a name="0022a18" id="0022a18">得观察佛神通境界无迷惑解脱门。普音功</a><a name="0022a19" id="0022a19">德海幢菩萨摩诃萨。得于一众会道场中示</a><a name="0022a20" id="0022a20">现一切佛土庄严解脱门。普智光照如来境</a><a name="0022a21" id="0022a21">菩萨摩诃萨。得随逐如来观察甚深广大法</a><a name="0022a22" id="0022a22">界藏解脱门。普清净无尽福威光菩萨摩诃</a><a name="0022a23" id="0022a23">萨。得普入一切世间行出生菩萨无边行门</a><a name="0022a24" id="0022a24">解脱门。普相最胜光菩萨摩诃萨。得能于无</a><a name="0022a25" id="0022a25">相法界中出现一切诸佛境界解脱门。尔时</a><a name="0022a26" id="0022a26">净德妙光菩萨摩诃萨。承佛威力。普观一切</a><a name="0022a27" id="0022a27">菩萨解脱门海已。即说漏言<p class='lg'></a><br><a name="0022a28" id="0022a28">　　十方所有诸国土　　　一刹那中悉严净</a><br><a name="0022a29" id="0022a29">　　以妙音声转法轮　　　普遍世间无与等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100021c.htm'><img src='up.gif' border=0></a>
<a href='T100022b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>