<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0352c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷65)</font> 入法界品第三十九之一 <font face='Arial'>T10, p0352c</h2></font><hr>
<span class='old'>
</a><a name="0352b28" id="0352b28">善根。净其深心。增其根性。益其德本。加其大</a><a name="0352b29" id="0352b29">愿。广其大悲。近一切智。具普贤道。照明一切</span><a name="0352c01" id="0352c01">诸佛正法。增长如来十力光明。尔时善财。见</a><a name="0352c02" id="0352c02">彼居士在其城内市四衢道七宝台上。处无</a><a name="0352c03" id="0352c03">数宝庄严之座。其座妙好。清净摩尼。以为</a><a name="0352c04" id="0352c04">其身。金刚帝青。以为其足。宝绳交络。五百妙</a><a name="0352c05" id="0352c05">宝。而为校饰。敷天宝衣。建天幢幡。张大宝</a><a name="0352c06" id="0352c06">网。施大宝<span class='corr'>帐</span>。阎浮檀金。以为其盖。毗琉璃</a><a name="0352c07" id="0352c07">宝。以为其竿。令人执持。以覆其上。鹅王羽</a><a name="0352c08" id="0352c08">翮。清净严洁。以为其扇。熏众妙香。雨众天</a><a name="0352c09" id="0352c09">华。左右常奏五百乐音。其音美妙。过于天乐。</a><a name="0352c10" id="0352c10">众生闻者。无不悦豫。十千眷属。前后围绕。色</a><a name="0352c11" id="0352c11">相端严。人所喜见。天庄严具。以为严饰。于天</a><a name="0352c12" id="0352c12">人中。最胜无比。悉已成就菩萨志欲。皆与</a><a name="0352c13" id="0352c13">居士。同昔善根。侍立瞻对。承其教命。尔时善</a><a name="0352c14" id="0352c14">财。顶礼其足。绕无量匝。合掌而立。白言。圣</a><a name="0352c15" id="0352c15">者。我为利益一切众生故。为令一切众生出</a><a name="0352c16" id="0352c16">诸苦难故。为令一切众生究竟安乐故。为令</a><a name="0352c17" id="0352c17">一切众生出生死海故。为令一切众生住法</a><a name="0352c18" id="0352c18">宝洲故。为令一切众生枯竭爱河故。为令一</a><a name="0352c19" id="0352c19">切众生起大慈悲故。为令一切众生舍离欲</a><a name="0352c20" id="0352c20">爱故。为令一切众生渴仰佛智故。为令一切</a><a name="0352c21" id="0352c21">众生出生死旷野故。为令一切众生乐诸佛</a><a name="0352c22" id="0352c22">功德故。为令一切众生出三界城故。为令一</a><a name="0352c23" id="0352c23">切众生入一切智城故。发阿耨多罗三藐三</a><a name="0352c24" id="0352c24">菩提心。而未知菩萨云何学菩萨行。云何修</a><a name="0352c25" id="0352c25">菩萨道。能为一切众生。作依止处。长者告言。</a><a name="0352c26" id="0352c26">善哉善哉。善男子。汝乃能发阿耨多罗三藐</a><a name="0352c27" id="0352c27">三菩提心。善男子。发阿耨多罗三藐三菩提</a><a name="0352c28" id="0352c28">心。是人难得。若能发心。是人则能求菩萨行。</a><a name="0352c29" id="0352c29">值遇善知识恒无厌足。亲近善知识恒无劳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100352b.htm'><img src='up.gif' border=0></a>
<a href='T100353a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>