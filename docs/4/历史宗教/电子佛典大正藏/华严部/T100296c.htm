<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0296c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷56)</font> 离世间品第三十八之一 <font face='Arial'>T10, p0296c</h2></font><hr>
<span class='old'>
</a><a name="0296b28" id="0296b28">前。和颜爱语。其心欢喜。示如实义。令得悟解</a><a name="0296b29" id="0296b29">诸佛菩提。无有憎嫌。平等利益。是为第二不</span><a name="0296c01" id="0296c01">由他教顺四摄道勤摄众生不共法。佛子。菩</a><a name="0296c02" id="0296c02">萨摩诃萨。善巧回向。所谓不求果报回向。顺</a><a name="0296c03" id="0296c03">佛菩提回向。不着一切世间禅定三昧回向。</a><a name="0296c04" id="0296c04">为利益一切众生回向。为不断如来智慧回</a><a name="0296c05" id="0296c05">向。是为第三不由他教为诸众生发起善根</a><a name="0296c06" id="0296c06">求佛智慧不共法。佛子。菩萨摩诃萨。到善</a><a name="0296c07" id="0296c07">巧方便。究竟彼岸。心恒顾复一切众生。不</a><a name="0296c08" id="0296c08">厌世俗凡愚境界。不乐二乘出离之道。不</a><a name="0296c09" id="0296c09">着己乐。唯勤化度。善能入出禅定解脱。于</a><a name="0296c10" id="0296c10">诸三昧。悉得自在。往来生死。如游园观。未</a><a name="0296c11" id="0296c11">曾暂起疲厌之心。或住魔宫。或为释天。梵王</a><a name="0296c12" id="0296c12">世主。一切生处。靡不于中。而现其身。或于外</a><a name="0296c13" id="0296c13">道众中出家。而恒远离一切邪见。一切世间。</a><a name="0296c14" id="0296c14">文词咒术。字印算数。乃至游戏歌舞之法。悉</a><a name="0296c15" id="0296c15">皆示现。无不精巧。或时示作端正妇人。智</a><a name="0296c16" id="0296c16">慧才能。世中第一。于诸世间出世间法。能</a><a name="0296c17" id="0296c17">问能说。问答断疑。皆得究竟。一切世间出</a><a name="0296c18" id="0296c18">世间事。亦悉通达。到于彼岸。一切众生。恒</a><a name="0296c19" id="0296c19">来瞻仰。虽现声闻辟支佛威仪。而不失大乘</a><a name="0296c20" id="0296c20">心。虽念念中。示成正觉而不断菩萨行。是为</a><a name="0296c21" id="0296c21">第四不由他教方便善巧究竟彼岸不共法。</a><a name="0296c22" id="0296c22">佛子。菩萨摩诃萨。善知权实双行道。智慧自</a><a name="0296c23" id="0296c23">在。到于究竟。所谓住于涅槃。而示现生死。知</a><a name="0296c24" id="0296c24">无众生。而勤行教化。究竟寂灭。而现起烦恼。</a><a name="0296c25" id="0296c25">住一坚密智慧法身。而普现无量诸众生身。</a><a name="0296c26" id="0296c26">常入深禅定。而示受欲乐。常远离三界。而不</a><a name="0296c27" id="0296c27">舍众生。常乐法乐。而现有采女。歌咏嬉戏。</a><a name="0296c28" id="0296c28">虽以众相好。庄严其身。而示受丑陋贫贱之</a><a name="0296c29" id="0296c29">形。常积集众善。无诸过恶。而现生地狱畜生</a><a name="0296c30" id="0296c30">饿鬼。虽已到于佛智彼岸。而亦不舍菩萨智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100296b.htm'><img src='up.gif' border=0></a>
<a href='T100297a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>