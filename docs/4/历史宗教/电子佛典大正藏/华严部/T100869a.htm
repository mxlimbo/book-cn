<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0869a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷3)</font> <font face='Arial'>T10, p0869a</h2></font><hr>
<span class='old'>
</a><a name="0868c28" id="0868c28">一切智。见善知识。即得深入诸佛法海。见善</a><a name="0868c29" id="0868c29">知识。起一切十方诸如来想。闻善知识有所</span><a name="0869a01" id="0869a01">宣说。当知即得正念法云陀罗尼想。受持一</a><a name="0869a02" id="0869a02">切清净佛法见一切佛转法轮想。见善知识。</a><a name="0869a03" id="0869a03">即具一切大慈悲海。救护众生。见善知识。当</a><a name="0869a04" id="0869a04">生欢喜。智慧明净。悉能普照一切佛法界海。</a><a name="0869a05" id="0869a05">尔时喜目观察众生夜天。以威神力。加善财</a><a name="0869a06" id="0869a06">童子。赞善财言。善哉善哉。善男子。乃能如是</a><a name="0869a07" id="0869a07">求善知识。诣善知识。亲近供养。善知识者即</a><a name="0869a08" id="0869a08">是菩提。求善知识是大精进。善男子善知识</a><a name="0869a09" id="0869a09">者难见难遇。善知识力不可破坏。善知识者</a><a name="0869a10" id="0869a10">普游十方。除灭生死。悉断烦恼。能成辩才。善</a><a name="0869a11" id="0869a11">知识者。深入一切无量大事。庄严正顺道。善</a><a name="0869a12" id="0869a12">知识者。悉是普现法门。能令一切得无障碍。</a><a name="0869a13" id="0869a13">不离本处。遍至十方一切佛所。求善知识。当</a><a name="0869a14" id="0869a14">起是想。不来不去。不动不摇。无来去相。为一</a><a name="0869a15" id="0869a15">切智。救护众生。应求善友。尔时善财童子。见</a><a name="0869a16" id="0869a16">善知识。即得了知无量无边诸大愿海。得一</a><a name="0869a17" id="0869a17">切智。饶益众生。亲近善友。为诸众生无量无</a><a name="0869a18" id="0869a18">数恒沙微尘世界海。尽此世界海。尽此世界</a><a name="0869a19" id="0869a19">边际。复过是数无量无边不可说不可说处大</a><a name="0869a20" id="0869a20">地狱。为彼众生。起于慈悲。正向菩提。除灭众</a><a name="0869a21" id="0869a21">生无量劫苦。以一音声。普遍十方一切世界。</a><a name="0869a22" id="0869a22">讲宣妙法。若有闻者。灭无量劫生死罪障。以</a><a name="0869a23" id="0869a23">大慧愿。而自庄严。修菩萨行。于念念中。得一</a><a name="0869a24" id="0869a24">切智相。具神通力。于一切处。常见一切诸佛</a><a name="0869a25" id="0869a25">如来。亲近供养。为善知识。以佛庄严。而自庄</a><a name="0869a26" id="0869a26">严。普净三世诸佛法界。不入生流。不住死流。</a><a name="0869a27" id="0869a27">具佛神通。不住法界。不离法界。而能往诣十</a><a name="0869a28" id="0869a28">方世界。充满法界善知识所。不着语言。刹那</a><a name="0869a29" id="0869a29">刹那顷。修菩萨行。满足性境界。成就萨婆若。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100868c.htm'><img src='up.gif' border=0></a>
<a href='T100869b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>