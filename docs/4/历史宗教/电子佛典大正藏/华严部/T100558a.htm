<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0558a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷5)</font> 菩萨远行地第七 <font face='Arial'>T10, p0558a</h2></font><hr>
<span class='old'>
</a><a name="0557c28" id="0557c28">无量俱胝劫无量百俱胝劫无量千俱胝劫无</a><a name="0557c29" id="0557c29">量百千俱胝劫无量百千俱胝那庾多劫。此</span><a name="0558a01" id="0558a01">诸善根转复炽然转更明净。佛子譬如金师。</a><a name="0558a02" id="0558a02">以所炼金作庄严具。诸摩尼宝莹饰厕填。甚</a><a name="0558a03" id="0558a03">为光丽极为明净。余庄严具所不能及。佛子</a><a name="0558a04" id="0558a04">菩萨住此第七远行地中。此诸善根亦复如</a><a name="0558a05" id="0558a05">是。以方便慧之所引发。转得炽然转复明净。</a><a name="0558a06" id="0558a06">一切声闻独觉善根不能映夺。佛子又如日</a><a name="0558a07" id="0558a07">光。不为一切众星月光所能映夺。多分枯涸</a><a name="0558a08" id="0558a08">赡部州中秽湿泥潦。佛子菩萨住此远行地</a><a name="0558a09" id="0558a09">中。此诸善根亦复如是。一切声闻独觉善根</a><a name="0558a10" id="0558a10">不能映夺。多分枯涸一切有情烦恼垢秽。彼</a><a name="0558a11" id="0558a11">于十种波罗蜜多方便善巧波罗蜜多以为增</a><a name="0558a12" id="0558a12">上。余到彼岸随力随分非不修行。佛子是名</a><a name="0558a13" id="0558a13">略说菩萨第七远行地也。菩萨安住于此地</a><a name="0558a14" id="0558a14">时。受生多作他化自在天王。善授一切声闻</a><a name="0558a15" id="0558a15">独觉现观方便。能令有情入离生正性。诸所</a><a name="0558a16" id="0558a16">作业或以布施或以爱语。或以利行或以同</a><a name="0558a17" id="0558a17">事。此等一切悉皆不离佛作意法作意。僧伽</a><a name="0558a18" id="0558a18">作意菩萨作意。菩萨行作意到彼岸作意。诸</a><a name="0558a19" id="0558a19">地作意佛力作意。无所畏作意佛不共法作</a><a name="0558a20" id="0558a20">意。乃至不离一切行相胜妙。相应一切智智作</a><a name="0558a21" id="0558a21">意。常作愿言我当一切诸有情中。为首为胜</a><a name="0558a22" id="0558a22">为殊胜为妙为微妙为上为无上。为导为将</a><a name="0558a23" id="0558a23">为帅。乃至愿得一切智智所依止处。若乐发</a><a name="0558a24" id="0558a24">起如是精进。由是精进一刹那顷瞬息须臾。</a><a name="0558a25" id="0558a25">证得百千俱胝那庾多诸三摩地。能见百千</a><a name="0558a26" id="0558a26">俱胝那庾多佛彼佛加持皆能解了。能动百</a><a name="0558a27" id="0558a27">千俱胝那庾多世界。能往百千俱胝那庾多</a><a name="0558a28" id="0558a28">佛刹。能照百千俱胝那庾多世界。成熟百千</a><a name="0558a29" id="0558a29">俱胝那庾多有情。住寿百千俱胝那庾多劫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100557c.htm'><img src='up.gif' border=0></a>
<a href='T100558b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>