<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0658c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷41)</font> 离世间品第三十三之一 <font face='Arial'>T09, p0658c</h2></font><hr>
<span class='old'>
</a><a name="0658b28" id="0658b28">功德故。乐闻正义住。明净智慧故。阿练若处</a><a name="0658b29" id="0658b29">住。成就诸大三昧故。随顺一切智头陀威仪</span><a name="0658c01" id="0658c01">四圣种住。少欲知足故。随顺住。顺正法故。</a><a name="0658c02" id="0658c02">亲近如来住。成满佛威仪故。诸明住。满足</a><a name="0658c03" id="0658c03">大智故。无生忍住。受记满足故。道场菩提</a><a name="0658c04" id="0658c04">住。满足力无畏一切佛法故。佛子。是为菩</a><a name="0658c05" id="0658c05">萨摩诃萨十种住。若菩萨摩诃萨。安住此住。</a><a name="0658c06" id="0658c06">则得一切诸佛无上一切智住。佛子。菩萨摩</a><a name="0658c07" id="0658c07">诃萨。有十种坐。何等为十。所谓转轮王坐。</a><a name="0658c08" id="0658c08">兴十善故。四天王坐。欲于一切世界诸佛</a><a name="0658c09" id="0658c09">正法得自在故。帝释坐。于一切众生最第</a><a name="0658c10" id="0658c10">一故。梵天坐。自心他心。得自在故。师子坐。</a><a name="0658c11" id="0658c11">分别演说甚深义故。正法坐。欲明陀罗尼</a><a name="0658c12" id="0658c12">诸力辩故。坚固三昧坐。究竟大誓故。大慈</a><a name="0658c13" id="0658c13">坐。令恶心众生悉欢喜故。大悲坐。能忍一</a><a name="0658c14" id="0658c14">切诸苦恼故。金刚坐。调伏众魔诸外道故。</a><a name="0658c15" id="0658c15">佛子。是为菩萨摩诃萨十种坐。若菩萨摩诃</a><a name="0658c16" id="0658c16">萨。安住此坐。则得一切诸佛无上尊坐。佛</a><a name="0658c17" id="0658c17">子。菩萨摩诃萨。有十种卧。何等为十。所谓</a><a name="0658c18" id="0658c18">寂静卧。身心憺怕故。禅定卧。正念思惟观</a><a name="0658c19" id="0658c19">诸法故。诸三昧卧。身心柔软故。梵天卧。不</a><a name="0658c20" id="0658c20">恼自他故。思惟业卧。后心无悔故。顺正法</a><a name="0658c21" id="0658c21">卧。不可倾动故。正道卧。善知识觉悟故。</a><a name="0658c22" id="0658c22">妙愿卧。善知回向故。一切事毕卧。所作究</a><a name="0658c23" id="0658c23">竟故。舍方便卧。究竟本事故。佛子。是为</a><a name="0658c24" id="0658c24">菩萨摩诃萨十种卧。若菩萨摩诃萨。安住此</a><a name="0658c25" id="0658c25">法。则得一切诸佛无上道卧。悉能觉悟一</a><a name="0658c26" id="0658c26">切众生。佛子。菩萨摩诃萨。有十种住。何等</a><a name="0658c27" id="0658c27">为十。所谓大慈住。等心观察一切众生故。</a><a name="0658c28" id="0658c28">大悲住。不轻未学众生故。大喜住。灭忧恼</a><a name="0658c29" id="0658c29">故。大舍住。有为无为悉平等故。一切波罗蜜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090658b.htm'><img src='up.gif' border=0></a>
<a href='T090659a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>