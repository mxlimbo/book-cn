<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0234b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷44)</font> 十忍品第二十九 <font face='Arial'>T10, p0234b</h2></font><hr>
<span class='old'>
</a><a name="0234a28" id="0234a28">诸法之所依止。而无所依。譬如虚空。无生无</a><a name="0234a29" id="0234a29">灭。能持一切世间生灭。菩萨摩诃萨。亦复如</span><a name="0234b01" id="0234b01">是。无向无得。能示向得。普使世间。修行清净。</a><a name="0234b02" id="0234b02">譬如虚空。无方无隅。而能显现无边方隅。菩</a><a name="0234b03" id="0234b03">萨摩诃萨。亦复如是。无业无报。而能显示种</a><a name="0234b04" id="0234b04">种业报。譬如虚空。非行非住。而能示现种种</a><a name="0234b05" id="0234b05">威仪。菩萨摩诃萨。亦复如是。非行非住。而能</a><a name="0234b06" id="0234b06">分别一切诸行。譬如虚空。非色非非色。而能</a><a name="0234b07" id="0234b07">示现种种诸色。菩萨摩诃萨。亦复如是。非世</a><a name="0234b08" id="0234b08">间色。非出世间色。而能示现一切诸色。譬如</a><a name="0234b09" id="0234b09">虚空。非久非近。而能久住。现一切物。菩萨摩</a><a name="0234b10" id="0234b10">诃萨。亦复如是。非久非近。而能久住。显示菩</a><a name="0234b11" id="0234b11">萨所行诸行。譬如虚空非净非秽。不离净秽。</a><a name="0234b12" id="0234b12">菩萨摩诃萨。亦复如是。非障非无障。不离障</a><a name="0234b13" id="0234b13">无障。譬如虚空一切世间。皆现其前。非现一</a><a name="0234b14" id="0234b14">切世间之前。菩萨摩诃萨。亦复如是。一切诸</a><a name="0234b15" id="0234b15">法。皆现其前。非现一切诸法之前。譬如虚空</a><a name="0234b16" id="0234b16">普入一切。而无边际。菩萨摩诃萨。亦复如是。</a><a name="0234b17" id="0234b17">普入诸法。而菩萨心。无有边际。何以故。菩萨</a><a name="0234b18" id="0234b18">所作。如虚空故。谓所有修习。所有严净。所有</a><a name="0234b19" id="0234b19">成就。皆悉平等。一体一味一种。分量如虚空。</a><a name="0234b20" id="0234b20">清净遍一切处。如是证知一切诸法。于一切</a><a name="0234b21" id="0234b21">法。无有分别。严净一切诸佛国土。圆满一切</a><a name="0234b22" id="0234b22">无所依身。了一切方。无有迷惑。具一切力。不</a><a name="0234b23" id="0234b23">可摧坏。满足一切无边功德。已到一切甚深</a><a name="0234b24" id="0234b24">法处。通达一切波罗蜜道。普坐一切金刚之</a><a name="0234b25" id="0234b25">座。普发一切随类之音。为一切世间。转于法</a><a name="0234b26" id="0234b26">轮。未曾失时。是名菩萨摩诃萨第十如空忍。</a><a name="0234b27" id="0234b27">菩萨摩诃萨。成就此忍。得无来身。以无去故。</a><a name="0234b28" id="0234b28">得无生身。以无灭故。得无动身。以无坏故。得</a><a name="0234b29" id="0234b29">不实身。离虚妄故。得一相身。以无相故。得无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100234a.htm'><img src='up.gif' border=0></a>
<a href='T100234c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>