<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0827c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷36)</font> 入不思议解脱境界普贤行愿品 <font face='Arial'>T10, p0827c</h2></font><hr>
<span class='old'>
</a><a name="0827b28" id="0827b28">净故。菩萨摩诃萨发菩提心一切智宝亦复</a><a name="0827b29" id="0827b29">如是。于百千劫。住欲界中。不为欲界过患所</span><a name="0827c01" id="0827c01">染。最极无垢。如法界性。本清净故。善男子。</a><a name="0827c02" id="0827c02">譬如有宝名净光明。悉能映蔽一切宝色。菩</a><a name="0827c03" id="0827c03">萨摩诃萨。发菩提心一切智宝。亦复如是。悉</a><a name="0827c04" id="0827c04">能映蔽一切凡夫有学无学二乘功德。善男</a><a name="0827c05" id="0827c05">子。譬如有宝名为火焰。悉能除灭一切闇冥。</a><a name="0827c06" id="0827c06">菩萨摩诃萨。一切智宝。亦复如是。观行相应。</a><a name="0827c07" id="0827c07">能灭一切无明黑闇。善男子。譬如海中有无</a><a name="0827c08" id="0827c08">价宝。商人采得船载入城。其诸摩尼百千万</a><a name="0827c09" id="0827c09">种光色。价直无与等者。菩萨摩诃萨菩提心</a><a name="0827c10" id="0827c10">宝亦复如是。住于生死大海之中。乘大愿船。</a><a name="0827c11" id="0827c11">深心相续。入解脱城。一切声闻。及辟支佛。所</a><a name="0827c12" id="0827c12">有功德。无能及者。善男子。如有宝珠名自在</a><a name="0827c13" id="0827c13">王。处阎浮洲。去日月轮四万由旬。日月宫中</a><a name="0827c14" id="0827c14">所有庄严。其珠影现。悉皆具足。菩萨摩诃萨</a><a name="0827c15" id="0827c15">发菩提心一切智智清净功德自在王宝亦复</a><a name="0827c16" id="0827c16">如是。住生死中。照法界空。佛智日月。一切</a><a name="0827c17" id="0827c17">功德。清净境界。影像庄严。悉于中现。善男</a><a name="0827c18" id="0827c18">子。如有宝珠名自在王。日月光明所照之处。</a><a name="0827c19" id="0827c19">一切财宝衣服等物。所有价直。悉不能及。菩</a><a name="0827c20" id="0827c20">萨摩诃萨发菩提心自在王宝亦复如是。一切</a><a name="0827c21" id="0827c21">智光所照之处。三世所有。天人二乘。种种善</a><a name="0827c22" id="0827c22">根。漏无漏法。一切功德。皆不能及。善男子。</a><a name="0827c23" id="0827c23">譬如海中有摩尼宝名曰海藏。普现海中诸</a><a name="0827c24" id="0827c24">庄严事。菩萨摩诃萨菩提心宝。亦复如是。普</a><a name="0827c25" id="0827c25">能显现一切智海诸庄严事。善男子。譬如天</a><a name="0827c26" id="0827c26">上阎浮檀金。唯除心王大摩尼宝。余无及者。</a><a name="0827c27" id="0827c27">菩萨摩诃萨发菩提心阎浮檀金亦复如是。</a><a name="0827c28" id="0827c28">除一切智心王大宝。余无及者。善男子。譬如</a><a name="0827c29" id="0827c29">有人善调龙法。于诸龙中而得自在。菩萨摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100827b.htm'><img src='up.gif' border=0></a>
<a href='T100828a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>