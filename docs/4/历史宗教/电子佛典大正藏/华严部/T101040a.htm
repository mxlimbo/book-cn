<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1040a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷10)</font> 梦中成道品第二十六 <font face='Arial'>T10, p1040a</h2></font><hr>
<span class='old'>
</a><a name="1039c28" id="1039c28">取舍利而耶维之。菩萨受决乃至成佛。皆于</a><a name="1039c29" id="1039c29">梦中坐树王下。地黄金色。降伏魔怨。无量福</span><a name="1040a01" id="1040a01">具。身有三十二相八十种好。紫磨金色光明</a><a name="1040a02" id="1040a02">远照。梦中如是。寤即身黄金色众相具足。</a><a name="1040a03" id="1040a03">神足变化无所触碍。无有言教音响往来。欲</a><a name="1040a04" id="1040a04">有所度悉于梦中。不假外形而有所济。濡首</a><a name="1040a05" id="1040a05">当知。众生根原受寤不同。诸佛权化其慧</a><a name="1040a06" id="1040a06">无方。或有佛土地大成者。地界众生不可称</a><a name="1040a07" id="1040a07">计。如来入彼而教化之。皆使众生于无余泥</a><a name="1040a08" id="1040a08">洹界而般泥洹。或有佛土水大成者。水界众</a><a name="1040a09" id="1040a09">生不可称计。如来入彼而教化之。皆使众生</a><a name="1040a10" id="1040a10">于无余泥洹界而般泥洹。或有佛土火大成</a><a name="1040a11" id="1040a11">者。火界众生不可称计。如来入彼而教化之。</a><a name="1040a12" id="1040a12">皆使众生于无余泥洹而般泥洹。或有佛土</a><a name="1040a13" id="1040a13">风大成者。风界众生不可称计。如来入彼而</a><a name="1040a14" id="1040a14">教化之。皆使众生于无余泥洹而般泥洹。或</a><a name="1040a15" id="1040a15">有佛土空大成者。空界众生不可称计。如来</a><a name="1040a16" id="1040a16">入彼而教化之。皆使众生于无余泥洹而般</a><a name="1040a17" id="1040a17">泥洹。或有佛土识大成者。所谓安寂佛土妙</a><a name="1040a18" id="1040a18">识如来。识神通达梦中受教而取灭度</a><a name="1040a19" id="1040a19">佛复告濡首。北方去此七十亿恒沙佛土。彼</a><a name="1040a20" id="1040a20">有佛土名曰深要。佛名梵慧如来至真等正</a><a name="1040a21" id="1040a21">觉。十号具足。彼国众生皆发誓愿乃生彼</a><a name="1040a22" id="1040a22">土。尽同一号名曰接识。濡首当知。彼土众生</a><a name="1040a23" id="1040a23">悉皆神通。心念形随无所挂碍。所谓接识者。</a><a name="1040a24" id="1040a24">发弘誓心。诸有神识应趣生门受胞胎形。要</a><a name="1040a25" id="1040a25">以神足游空往来。接识留住。化而灭度不受</a><a name="1040a26" id="1040a26">四大。今此座上[<a href='javascript:showpic("images/043812.gif")'>台-台+犮</a>]陀和等八菩萨是。东南</a><a name="1040a27" id="1040a27">去此百四十恒沙国土。有佛土名曰梵音。佛</a><a name="1040a28" id="1040a28">名胎真如来至真等正觉。十号具足。彼土众</a><a name="1040a29" id="1040a29">生六通清彻同一色相。斯由誓愿乃生彼土。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101039c.htm'><img src='up.gif' border=0></a>
<a href='T101040b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>