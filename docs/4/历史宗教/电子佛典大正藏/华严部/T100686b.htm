<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0686b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷6)</font> 入不思议解脱境界普贤行愿品 <font face='Arial'>T10, p0686b</h2></font><hr>
<span class='old'>
</a><a name="0686a28" id="0686a28">观察佛所觉法故。为欲解悟佛所证法故。为</a><a name="0686a29" id="0686a29">欲深入佛所知法故。为欲见一切佛法于自</span><a name="0686b01" id="0686b01">身中出生故。为欲与一切菩萨同体故。为欲</a><a name="0686b02" id="0686b02">与一切菩萨同类故。为欲等一切菩萨善根</a><a name="0686b03" id="0686b03">故。为欲观一切菩萨所学故。为欲同一切菩</a><a name="0686b04" id="0686b04">萨净行故。为欲成一切菩萨所修故。为欲满</a><a name="0686b05" id="0686b05">一切菩萨波罗蜜故。为欲发一切菩萨清净</a><a name="0686b06" id="0686b06">愿故。为欲入一切菩萨大愿海故。为欲具一</a><a name="0686b07" id="0686b07">切菩萨大悲力故。为欲至一切菩萨究竟处</a><a name="0686b08" id="0686b08">故。为欲获得诸佛菩萨差别威神藏故。为欲</a><a name="0686b09" id="0686b09">获得一切菩萨智慧光明无尽藏故。为欲获</a><a name="0686b10" id="0686b10">得一切菩萨广大功德三昧藏故。为欲获得</a><a name="0686b11" id="0686b11">一切菩萨无量威力藏故。为欲获得一切菩</a><a name="0686b12" id="0686b12">萨无量神通藏故。为欲获得一切菩萨大神</a><a name="0686b13" id="0686b13">变藏无穷尽故。为欲获得一切菩萨大自在</a><a name="0686b14" id="0686b14">藏常现前故。为欲获得一切菩萨净妙色藏</a><a name="0686b15" id="0686b15">而庄严故。为欲获得一切菩萨大慈悲藏教</a><a name="0686b16" id="0686b16">化众生。皆令究竟达彼岸故。圣者。我今以</a><a name="0686b17" id="0686b17">如是心。如是意乐。如是希欲。如是勤求。如</a><a name="0686b18" id="0686b18">是思惟。如是渴仰。如是尊重。如是方便。如是</a><a name="0686b19" id="0686b19">勇猛。如是究竟。如是谦下。来至圣者善知识</a><a name="0686b20" id="0686b20">所。我闻圣者。善能诱诲诸菩萨众。能以方</a><a name="0686b21" id="0686b21">便开佛境界。示其道路。指其津济。与其桥</a><a name="0686b22" id="0686b22">梁。授其船筏。普令一切截愚痴网。除颠倒障。</a><a name="0686b23" id="0686b23">拔疑惑箭。涤烦恼垢。照心稠林。破心迷执。令</a><a name="0686b24" id="0686b24">心洁白。正心谄曲。<span class='corr'>除</span>心热恼。使心清凉。回生</a><a name="0686b25" id="0686b25">死流。趣涅槃道。令心远离诸见牢狱。令心</a><a name="0686b26" id="0686b26">解脱贪欲系缚于染爱处。令心动转随顺。趣</a><a name="0686b27" id="0686b27">入一切智性。令其疾到广大法城。令其坚固</a><a name="0686b28" id="0686b28">无上大悲。令其安住究竟大慈。令其发起</a><a name="0686b29" id="0686b29">诸菩萨行。令其修集诸三昧门。令其悟入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100686a.htm'><img src='up.gif' border=0></a>
<a href='T100686c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>