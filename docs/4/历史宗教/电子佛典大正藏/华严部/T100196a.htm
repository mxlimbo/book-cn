<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0196a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷37)</font> 第七地 <font face='Arial'>T10, p0196a</h2></font><hr>
<span class='old'>
</a><br><a name="0195c28" id="0195c28">　　亦散最上妙香云　　　普供除忧烦恼者</a><br><a name="0195c29" id="0195c29">　　尔时天众皆欢喜　　　悉发美音同赞述</span><br><a name="0196a01" id="0196a01">　　我等闻斯地功德　　　则为已获大善利</a><br><a name="0196a02" id="0196a02">　　天女是时心庆悦　　　竞奏乐音千万种</a><br><a name="0196a03" id="0196a03">　　悉以如来神力故　　　音中共作如是言</a><br><a name="0196a04" id="0196a04">　　威仪寂静最无比　　　能调难调世应供</a><br><a name="0196a05" id="0196a05">　　已超一切诸世间　　　而行于世阐妙道</a><br><a name="0196a06" id="0196a06">　　虽现种种无量身　　　知身一一无所有</a><br><a name="0196a07" id="0196a07">　　巧以言辞说诸法　　　不取文字音声相</a><br><a name="0196a08" id="0196a08">　　往诣百千诸国土　　　以诸上供供养佛</a><br><a name="0196a09" id="0196a09">　　智慧自在无所著　　　不生于我佛国想</a><br><a name="0196a10" id="0196a10">　　虽勤教化诸众生　　　而无彼己一切心</a><br><a name="0196a11" id="0196a11">　　虽已修成广大善　　　而于善法不生着</a><br><a name="0196a12" id="0196a12">　　以见一切诸世间　　　贪恚痴火常炽然</a><br><a name="0196a13" id="0196a13">　　于诸想念悉皆离　　　发起大悲精进力</a><br><a name="0196a14" id="0196a14">　　一切诸天及天女　　　种种供养称赞已</a><br><a name="0196a15" id="0196a15">　　悉共同时默然住　　　瞻仰人尊愿闻法</a><br><a name="0196a16" id="0196a16">　　时解脱月复请言　　　此诸大众心清净</a><br><a name="0196a17" id="0196a17">　　第七地中诸行相　　　唯愿佛子为宣说　</p><p></a><a name="0196a18" id="0196a18">尔时金刚藏菩萨。告解脱月菩萨言。佛子。菩</a><a name="0196a19" id="0196a19">萨摩诃萨。具足第六地行已。欲入第七远行</a><a name="0196a20" id="0196a20">地。当修十种方便慧。起殊胜道。何等为十。所</a><a name="0196a21" id="0196a21">谓虽善修空无相无愿三昧。而慈悲不舍众</a><a name="0196a22" id="0196a22">生。虽得诸佛平等法。而乐常供养佛。虽入</a><a name="0196a23" id="0196a23">观空智门。而勤集福德。虽远离三界。而庄严</a><a name="0196a24" id="0196a24">三界。虽毕竟寂灭诸烦恼焰。而能为一切众</a><a name="0196a25" id="0196a25">生。起灭贪嗔痴烦恼焰。虽知诸法如幻如梦</a><a name="0196a26" id="0196a26">如影如响如焰如化如水中月如镜中像自性</a><a name="0196a27" id="0196a27">无二。而随心作业无量差别。虽知一切国土</a><a name="0196a28" id="0196a28">犹如虚空。而能以清净妙行。庄严佛土。虽知</a><a name="0196a29" id="0196a29">诸佛法身本性无身。而以相好。庄严其身。虽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100195c.htm'><img src='up.gif' border=0></a>
<a href='T100196b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>