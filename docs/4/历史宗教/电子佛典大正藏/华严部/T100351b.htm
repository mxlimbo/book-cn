<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0351b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷65)</font> 入法界品第三十九之一 <font face='Arial'>T10, p0351b</h2></font><hr>
<span class='old'>
</a><a name="0351a28" id="0351a28">有一大城。名曰海住。有优婆夷。名为具足。汝</a><a name="0351a29" id="0351a29">诣彼问。菩萨云何学菩萨行。修菩萨道。时善</span><a name="0351b01" id="0351b01">财童子。闻是语已。举身毛竖。欢喜踊跃。获得</a><a name="0351b02" id="0351b02">希有信乐宝心。成就广大利众生心。悉能明</a><a name="0351b03" id="0351b03">见一切诸佛出兴次第。悉能通达甚深智慧</a><a name="0351b04" id="0351b04">清净法轮。于一切趣。皆随现身。了知三世平</a><a name="0351b05" id="0351b05">等境界。出生无尽功德大海。放大智慧自在</a><a name="0351b06" id="0351b06">光明。开三有城。所有关钥。顶礼其足。绕无量</a><a name="0351b07" id="0351b07">匝。殷勤瞻仰。辞退而去<p></a><a name="0351b08" id="0351b08">尔时善财童子。观察思惟善知识教。犹如巨</a><a name="0351b09" id="0351b09">海受大云雨。无有厌足。作是念言。善知识教。</a><a name="0351b10" id="0351b10">犹如春日生长一切善法根苗。善知识教。犹</a><a name="0351b11" id="0351b11">如满月。凡所照及。皆使清凉。善知识教。如夏</a><a name="0351b12" id="0351b12">雪山。能除一切诸兽热渴。善知识教。如芳池</a><a name="0351b13" id="0351b13">日。能开一切善心莲华。善知识教。如大宝洲。</a><a name="0351b14" id="0351b14">种种法宝。充满其心。善知识教。如阎浮树。积</a><a name="0351b15" id="0351b15">集一切福智华果。善知识教。如大龙王。于虚</a><a name="0351b16" id="0351b16">空中。游戏自在。善知识教。如须弥山。无量善</a><a name="0351b17" id="0351b17">法。三十三天。于中止住。善知识教。犹如帝</a><a name="0351b18" id="0351b18">释。众会围绕。无能映蔽。能伏异道修罗军众。</a><a name="0351b19" id="0351b19">如是思惟。渐次游行。至海住城。处处寻觅此</a><a name="0351b20" id="0351b20">优婆夷。时彼众人。咸告之言。善男子。此优婆</a><a name="0351b21" id="0351b21">夷。在此城中所住宅内。善财闻已。即诣其门。</a><a name="0351b22" id="0351b22">合掌而立。其宅广博。种种庄严。众宝垣墙。周</a><a name="0351b23" id="0351b23">匝围绕。四面皆有宝庄严门。善财入已。见</a><a name="0351b24" id="0351b24">优婆夷。处于宝座。盛年好色。端正可喜。素服</a><a name="0351b25" id="0351b25">垂发。身无璎珞。其身色相。威德光明。除佛菩</a><a name="0351b26" id="0351b26">萨。余无能及。于其宅内。敷十亿座。超出人天</a><a name="0351b27" id="0351b27">一切所有。皆是菩萨业力成就。宅中无有衣</a><a name="0351b28" id="0351b28">服饮食及余一切资生之物。但于其前。置一</a><a name="0351b29" id="0351b29">小器。复有一万童女围绕。威仪色相。如天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100351a.htm'><img src='up.gif' border=0></a>
<a href='T100351c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>