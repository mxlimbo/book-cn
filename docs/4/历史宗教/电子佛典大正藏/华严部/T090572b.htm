<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0572b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷27)</font> 第九地 <font face='Arial'>T09, p0572b</h2></font><hr>
<span class='old'>
</a><a name="0572a28" id="0572a28">胸。出一大光。名破魔贼。无量百千万光。以</a><a name="0572a29" id="0572a29">为眷属。照十方世界。示无量神力。亦来入</span><a name="0572b01" id="0572b01">是大菩萨胸。此光明灭已。是菩萨即得百千</a><a name="0572b02" id="0572b02">万亿大势力神通智慧。尔时诸佛。出眉间白</a><a name="0572b03" id="0572b03">毫相光。名益一切智。有无量无边光明眷</a><a name="0572b04" id="0572b04">属。悉照一切十方世界。围绕十匝。示现诸</a><a name="0572b05" id="0572b05">佛大神通力。劝进无量百千万亿诸菩萨。十</a><a name="0572b06" id="0572b06">方世界六种震动。灭除一切恶道苦恼。一切</a><a name="0572b07" id="0572b07">魔宫。皆蔽不现。示一切诸佛得道之处。示</a><a name="0572b08" id="0572b08">一切诸佛大会庄严事。广大如法界。究竟如</a><a name="0572b09" id="0572b09">虚空。照一切世界已。集在虚空。示大神通</a><a name="0572b10" id="0572b10">庄严之事。入是菩萨顶。眷属光明。入眷属</a><a name="0572b11" id="0572b11">莲华诸菩萨顶。即时各得先所未得十千</a><a name="0572b12" id="0572b12">三昧。是光明入此菩萨顶。如一佛光。一切</a><a name="0572b13" id="0572b13">佛光皆亦如是。一切十方诸佛光明入是菩</a><a name="0572b14" id="0572b14">萨顶时名为得职。名为入诸佛界。具佛十</a><a name="0572b15" id="0572b15">力。堕在佛数。佛子。譬如转轮圣王大子成</a><a name="0572b16" id="0572b16">就王相。转轮圣王令子在白象宝阎浮檀金</a><a name="0572b17" id="0572b17">座。取四大海水。上张罗幔。种种庄严幢幡</a><a name="0572b18" id="0572b18">妓乐。执金钟香水。灌子顶上。即名为灌</a><a name="0572b19" id="0572b19">顶大王。具足转十善道故。名转轮圣王。菩</a><a name="0572b20" id="0572b20">萨摩诃萨亦如是。受职时。诸佛以智水灌</a><a name="0572b21" id="0572b21">是菩萨顶。名灌顶法王。具足佛十力故。堕</a><a name="0572b22" id="0572b22">在佛数。是名诸菩萨摩诃萨。大智慧职地。</a><a name="0572b23" id="0572b23">以是职故。菩萨摩诃萨受无量百千亿万苦</a><a name="0572b24" id="0572b24">行难事。是菩萨得是职已。住法云地。无量</a><a name="0572b25" id="0572b25">功德智慧转增。佛子。菩萨住法云地。如实</a><a name="0572b26" id="0572b26">知欲界集。色界集。无色界集。如实知世</a><a name="0572b27" id="0572b27">间性集。众生性集。识性集。有为性集。无为</a><a name="0572b28" id="0572b28">性集。虚空性集。法性集。涅槃性集。邪见诸</a><a name="0572b29" id="0572b29">烦恼性集。如实知诸世间法成坏集。声闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090572a.htm'><img src='up.gif' border=0></a>
<a href='T090572c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>