<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0277c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷52)</font> 如来出现品第三十七之一 <font face='Arial'>T10, p0277c</h2></font><hr>
<span class='old'>
</a><a name="0277b28" id="0277b28">众生界。名演说如来根本实性。不思议究竟</a><a name="0277b29" id="0277b29">法。佛子。此法门。如来不为余众生说。唯为</span><a name="0277c01" id="0277c01">趣向大乘菩萨说。唯为乘不思议乘菩萨说。</a><a name="0277c02" id="0277c02">此法门。不入一切余众生手。唯除诸菩萨摩</a><a name="0277c03" id="0277c03">诃萨。佛子。譬如转轮圣王。所有七宝。因此宝</a><a name="0277c04" id="0277c04">故。显示轮王。此宝不入余众生手。唯除第一</a><a name="0277c05" id="0277c05">夫人所生太子。具足成就圣王相者。若转轮</a><a name="0277c06" id="0277c06">王。无此太子具众德者。王命终后。此诸宝等。</a><a name="0277c07" id="0277c07">于七日中。悉皆散灭。佛子。此经珍宝。亦复如</a><a name="0277c08" id="0277c08">是。不入一切余众生手。唯除如来法王真子。</a><a name="0277c09" id="0277c09">生如来家。种如来相。诸善根者。佛子。若无此</a><a name="0277c10" id="0277c10">等佛之真子。如是法门。不久散灭。何以故。一</a><a name="0277c11" id="0277c11">切二乘。不闻此经。何况受持。读诵书写。分别</a><a name="0277c12" id="0277c12">解说。唯诸菩萨。乃能如是。是故菩萨摩诃萨。</a><a name="0277c13" id="0277c13">闻此法门。应大欢喜。以尊重心。恭敬顶受。何</a><a name="0277c14" id="0277c14">以故。菩萨摩诃萨。信乐此经。疾得阿耨多罗</a><a name="0277c15" id="0277c15">三藐三菩提故。佛子。设有菩萨。于无量百千</a><a name="0277c16" id="0277c16">亿那由他劫。行六波罗蜜。修习种种菩提分</a><a name="0277c17" id="0277c17">法。若未闻此如来不思议。大威德法门。或时</a><a name="0277c18" id="0277c18">闻已。不信不解。不顺不入不得名为真实菩</a><a name="0277c19" id="0277c19">萨。以不能生如来家故。若得闻此如来无量</a><a name="0277c20" id="0277c20">不可思议。无障无碍。智慧法门。闻已信解。随</a><a name="0277c21" id="0277c21">顺悟入。当知此人。生如来家。随顺一切如来</a><a name="0277c22" id="0277c22">境界。具足一切诸菩萨法。安住一切种智境</a><a name="0277c23" id="0277c23">界。远离一切诸世间法。出生一切如来所行。</a><a name="0277c24" id="0277c24">通达一切菩萨法性。于佛自在。心无疑惑。住</a><a name="0277c25" id="0277c25">无师法。深入如来无碍境界。佛子。菩萨摩诃</a><a name="0277c26" id="0277c26">萨。闻此法已。则能以平等智。知无量法。则能</a><a name="0277c27" id="0277c27">以正直心。离诸分别。则能以胜欲乐。现见诸</a><a name="0277c28" id="0277c28">佛。则能以作意力。入平等虚空界。则能以自</a><a name="0277c29" id="0277c29">在念。行无边法界。则能以智慧力。具一切功<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100277b.htm'><img src='up.gif' border=0></a>
<a href='T100278a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>