<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0076c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷15)</font> 贤首品第十二之一 <font face='Arial'>T10, p0076c</h2></font><hr>
<span class='old'>
</a><br><a name="0076b28" id="0076b28">　　令随忆念见如来　　　命终得生其净国</a><br><a name="0076b29" id="0076b29">　　见有临终劝念佛　　　又示尊像令瞻敬</span><br><a name="0076c01" id="0076c01">　　俾于佛所深归仰　　　是故得成此光明</a><br><a name="0076c02" id="0076c02">　　又放光明名乐法　　　此光能觉一切众</a><br><a name="0076c03" id="0076c03">　　令于正法常欣乐　　　听闻演说及书写</a><br><a name="0076c04" id="0076c04">　　法欲尽时能演说　　　令求法者意充满</a><br><a name="0076c05" id="0076c05">　　于法爱乐勤修行　　　是故得成此光明</a><br><a name="0076c06" id="0076c06">　　又放光明名妙音　　　此光开悟诸菩萨</a><br><a name="0076c07" id="0076c07">　　能令三界所有声　　　闻者皆是如来音</a><br><a name="0076c08" id="0076c08">　　以大音声称赞佛　　　及施铃铎诸音乐</a><br><a name="0076c09" id="0076c09">　　普使世间闻佛音　　　是故得成此光明</a><br><a name="0076c10" id="0076c10">　　又放光名施甘露　　　此光开悟一切众</a><br><a name="0076c11" id="0076c11">　　令舍一切放逸行　　　具足修习诸功德</a><br><a name="0076c12" id="0076c12">　　说有为法非安隐　　　无量苦恼悉充遍</a><br><a name="0076c13" id="0076c13">　　恒乐称扬寂灭乐　　　是故得成此光明</a><br><a name="0076c14" id="0076c14">　　又放光明名最胜　　　此光开悟一切众</a><br><a name="0076c15" id="0076c15">　　令于佛所普听闻　　　戒定智慧增上法</a><br><a name="0076c16" id="0076c16">　　常乐称扬一切佛　　　胜戒胜定殊胜慧</a><br><a name="0076c17" id="0076c17">　　如是为求无上道　　　是故得成此光明</a><br><a name="0076c18" id="0076c18">　　又放光明名宝严　　　此光能觉一切众</a><br><a name="0076c19" id="0076c19">　　令得宝藏无穷尽　　　以此供养诸如来</a><br><a name="0076c20" id="0076c20">　　以诸种种上妙宝　　　奉施于佛及佛塔</a><br><a name="0076c21" id="0076c21">　　亦以惠施诸贫乏　　　是故得成此光明</a><br><a name="0076c22" id="0076c22">　　又放光明名香严　　　此光能觉一切众</a><br><a name="0076c23" id="0076c23">　　令其闻者悦可意　　　决定当成佛功德</a><br><a name="0076c24" id="0076c24">　　人天妙香以涂地　　　供养一切最胜主</a><br><a name="0076c25" id="0076c25">　　亦以造塔及佛像　　　是故得成此光明</a><br><a name="0076c26" id="0076c26">　　又放光名杂庄严　　　宝幢幡盖无央数</a><br><a name="0076c27" id="0076c27">　　焚香散华奏众乐　　　城邑内外皆充满</a><br><a name="0076c28" id="0076c28">　　<span class='corr'>本</span>以微妙妓乐音　　　众香妙华幢盖等</a><br><a name="0076c29" id="0076c29">　　种种庄严供养佛　　　是故得成此光明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100076b.htm'><img src='up.gif' border=0></a>
<a href='T100077a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>