<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0770b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷24)</font> 入不思议解脱境界普贤行愿品 <font face='Arial'>T10, p0770b</h2></font><hr>
<span class='old'>
</a><br><a name="0770a28" id="0770a28">　　自身他身所受生　　　一念分明皆悉了</a><br><a name="0770a29" id="0770a29">　　佛子我于一念知　　　一切刹海极微劫</span><br><a name="0770b01" id="0770b01">　　佛及菩萨诸神通　　　五道轮转众生类</a><br><a name="0770b02" id="0770b02">　　我亦知彼诸世尊　　　初发广大菩提愿</a><br><a name="0770b03" id="0770b03">　　一切行海具修行　　　乃至当成一切智</a><br><a name="0770b04" id="0770b04">　　亦知彼佛灌顶地　　　具足无等菩提道</a><br><a name="0770b05" id="0770b05">　　方便说法悉不空　　　我于一念皆明了</a><br><a name="0770b06" id="0770b06">　　亦知彼佛方便门　　　转大法轮满世间</a><br><a name="0770b07" id="0770b07">　　涅无量诸功德　　　法住久近皆能了</a><br><a name="0770b08" id="0770b08">　　亦知彼佛所调伏　　　广大教法诸乘海</a><br><a name="0770b09" id="0770b09">　　显示一切诸世间　　　种种差别皆明了</a><br><a name="0770b10" id="0770b10">　　我于无量无边劫　　　修此喜光解脱门</a><br><a name="0770b11" id="0770b11">　　今为汝说真实义　　　汝应爱乐勤修学　</p><p></a><a name="0770b12" id="0770b12">善男子。我唯知此菩萨出生广大欢喜调伏</a><a name="0770b13" id="0770b13">众生藏普光明解脱门。如诸菩萨摩诃萨。亲</a><a name="0770b14" id="0770b14">近供养一切如来。入一切智广大愿海。圆满</a><a name="0770b15" id="0770b15">一切如来愿海。得勇猛智。于一菩萨地。普入</a><a name="0770b16" id="0770b16">一切菩萨地海。得清净愿。于一菩萨行。普入</a><a name="0770b17" id="0770b17">一切菩萨行海。得自在力。于一菩萨解脱门。</a><a name="0770b18" id="0770b18">普入一切菩萨解脱门海。尊重恭敬诸善知</a><a name="0770b19" id="0770b19">识。增长善根。常无厌足。承事一切诸佛菩萨。</a><a name="0770b20" id="0770b20">勤求一切种智法门。爱乐观察。正念思惟。其</a><a name="0770b21" id="0770b21">心决定。恒无懈怠。不着一切利养恭敬赞叹</a><a name="0770b22" id="0770b22">名闻。于世资生。永离贪着。满众生心。如如意</a><a name="0770b23" id="0770b23">宝。心常爱乐一切智地。观察如来力无所畏</a><a name="0770b24" id="0770b24">佛不共法。勤求圆满一切菩萨波罗蜜行。远</a><a name="0770b25" id="0770b25">离谄幻。如说而行。常真实语。守护佛种。于一</a><a name="0770b26" id="0770b26">切智。其心不动。如大山王。而我云何能知能</a><a name="0770b27" id="0770b27">说彼功德行。善男子。此菩提场如来会中。有</a><a name="0770b28" id="0770b28">一夜神。名守护一切众生大愿精进力光明。</a><a name="0770b29" id="0770b29">汝诣彼问。菩萨云何。教化众生。令其发趣阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100770a.htm'><img src='up.gif' border=0></a>
<a href='T100770c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>