<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0680b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷4)</font> 入不思议解脱境界普贤行愿品 <font face='Arial'>T10, p0680b</h2></font><hr>
<span class='old'>
</a><a name="0680a28" id="0680a28">故。住一切刹念佛门。一切刹土。咸见佛身。超</a><a name="0680a29" id="0680a29">过世间。无等比故。住一切世念佛门。随于自</span><a name="0680b01" id="0680b01">心所有乐欲。普见三世诸如来故。住一切境</a><a name="0680b02" id="0680b02">念佛门。普见一切诸境界中。诸佛相续。咸出</a><a name="0680b03" id="0680b03">兴故。住一切性寂灭念佛门。于念念中。见</a><a name="0680b04" id="0680b04">一切刹一切诸佛示涅槃故。住一切时处念</a><a name="0680b05" id="0680b05">佛门。于一日中。见一切佛。从其住处。而往</a><a name="0680b06" id="0680b06">化故。住一切境广大念佛门。见一切佛结</a><a name="0680b07" id="0680b07">跏趺坐一一佛身满法界故。住一切法微细</a><a name="0680b08" id="0680b08">念佛门。于一毛孔。见不可说诸佛出兴。咸</a><a name="0680b09" id="0680b09">至其所。而承事故。住刹那际庄严念佛门。</a><a name="0680b10" id="0680b10">于一念中。见一切刹皆有诸佛成等正觉现</a><a name="0680b11" id="0680b11">神变故。住一切法念佛门。见一切佛出兴</a><a name="0680b12" id="0680b12">于世以智慧光转法轮故。住自在心念佛门。</a><a name="0680b13" id="0680b13">随其自心所有欲乐。一切如来。现其影像。咸</a><a name="0680b14" id="0680b14">得见故。住一切业念佛门。能随法界一切众</a><a name="0680b15" id="0680b15">生所修行业。为现其身令觉悟故。住一切神</a><a name="0680b16" id="0680b16">变念佛门。见一切佛住于广大香水海中。坐</a><a name="0680b17" id="0680b17">莲华台。普现神变。满十方故。住等虚空界念</a><a name="0680b18" id="0680b18">佛门。观察如来所现身云庄严法界虚空界</a><a name="0680b19" id="0680b19">故。如是等无量无数念佛门。而我云何能知</a><a name="0680b20" id="0680b20">能说彼功德行。善男子。南方有国。名曰海</a><a name="0680b21" id="0680b21">门。彼有比丘。名为海云。汝往彼问。菩萨云</a><a name="0680b22" id="0680b22">何学菩萨行。修菩萨道。海云比丘。能善分</a><a name="0680b23" id="0680b23">别开发广大善根因缘。当令汝入广大助道</a><a name="0680b24" id="0680b24">位。当令汝成广大善根力。当为汝说发菩提</a><a name="0680b25" id="0680b25">心因。当令汝生广大乘光明。当令汝得广大</a><a name="0680b26" id="0680b26">波罗蜜。当令汝入广大诸行海。当令汝转广</a><a name="0680b27" id="0680b27">大誓愿轮。当令汝净广大庄严门。当令汝起</a><a name="0680b28" id="0680b28">广大慈悲力。时善财童子。礼吉祥云比丘足。</a><a name="0680b29" id="0680b29">绕无数匝。殷勤瞻仰。恋慕而去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100680a.htm'><img src='up.gif' border=0></a>
<a href='T100680c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>