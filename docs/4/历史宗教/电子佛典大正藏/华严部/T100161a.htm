<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0161a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷30)</font> 十回向品第二十五之一 <font face='Arial'>T10, p0161a</h2></font><hr>
<span class='old'>
</a><a name="0160c28" id="0160c28">智。终不退转。志求大乘。勇猛无畏。植诸德</a><a name="0160c29" id="0160c29">本。普安世间。生胜善根。修白净法。大悲增</span><a name="0161a01" id="0161a01">长。心宝成就。常念诸佛。护持正法。于菩萨</a><a name="0161a02" id="0161a02">道。信乐坚固。成就无量净妙善根。勤修一切</a><a name="0161a03" id="0161a03">功德智慧。为调御师。生众善法。以智方便。而</a><a name="0161a04" id="0161a04">为回向。菩萨尔时。慧眼普观所有善根。无量</a><a name="0161a05" id="0161a05">无边。其诸善根。修集之时。若求缘若辨具。</a><a name="0161a06" id="0161a06">若治净若趣入。若专励若起行。若明达若精</a><a name="0161a07" id="0161a07">审。若开示。如是一切。有种种门。种种境。种</a><a name="0161a08" id="0161a08">种相。种种事。种种分。种种行。种种名字。种</a><a name="0161a09" id="0161a09">种分别。种种出生。种种修习。其中所有。一切</a><a name="0161a10" id="0161a10">善根。悉是趣向十力乘心之所建立。皆悉回</a><a name="0161a11" id="0161a11">向一切种智。唯一无二。以诸善根。如是回</a><a name="0161a12" id="0161a12">向。所谓愿得圆满。无碍身业。修菩萨行。愿得</a><a name="0161a13" id="0161a13">清净无碍口业。修菩萨行。愿得成就无碍意</a><a name="0161a14" id="0161a14">业。安住大乘。愿得圆满无障碍心。净修一切</a><a name="0161a15" id="0161a15">诸菩萨行。愿起无量广大施心。周给无边一</a><a name="0161a16" id="0161a16">切众生。愿于诸法。心得自在。演大法明。无能</a><a name="0161a17" id="0161a17">障蔽。愿得明达一切智处。发菩提心。普照世</a><a name="0161a18" id="0161a18">间。愿常正念三世诸佛。谛想如来常现在前。</a><a name="0161a19" id="0161a19">愿住圆满增上志乐。远离一切诸魔怨敌。愿</a><a name="0161a20" id="0161a20">得安住佛十力智。普摄众生。无有休息。愿得</a><a name="0161a21" id="0161a21">三昧。游诸世界。而于世间。无所染着。愿住诸</a><a name="0161a22" id="0161a22">世界。无有疲厌。教化众生。恒不休息。愿起无</a><a name="0161a23" id="0161a23">量。思慧方便。成就菩萨不思议道。愿得诸方</a><a name="0161a24" id="0161a24">不迷惑智。悉能分别一切世间。愿得自在神</a><a name="0161a25" id="0161a25">通智力。于一念中。悉能严净一切国土。愿得</a><a name="0161a26" id="0161a26">普入诸法自性。见一切世间悉皆清净。愿得</a><a name="0161a27" id="0161a27">生起无差别智。于一刹中。入一切刹。愿以一</a><a name="0161a28" id="0161a28">切刹庄严之事。显示一切教化无量。无边众</a><a name="0161a29" id="0161a29">生。愿于一佛刹中。示无边法界。一切佛刹。悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100160c.htm'><img src='up.gif' border=0></a>
<a href='T100161b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>