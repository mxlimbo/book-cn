<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0663c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷42)</font> 离世间品第三十三之一 <font face='Arial'>T09, p0663c</h2></font><hr>
<span class='old'>
</a><a name="0663b28" id="0663b28">起过去诸善根故。多闻是第三佛业。逮得</a><a name="0663b29" id="0663b29">无疑决定智故。为悔缠所缠者。善巧方便</span><a name="0663c01" id="0663c01">说悔过法。是第四佛业。除灭一切诸疑悔</a><a name="0663c02" id="0663c02">故。若有众生。起悭心无智心声闻心缘觉心</a><a name="0663c03" id="0663c03">害心疑心憍慢心者。现如来身相好庄严</a><a name="0663c04" id="0663c04">化斯等类。是第五佛业。出生长养过去诸善</a><a name="0663c05" id="0663c05">根故。正法难时广为众生说净妙法。众生</a><a name="0663c06" id="0663c06">闻已便得具足陀罗尼。智慧神通如应示现</a><a name="0663c07" id="0663c07">饶益众生。是第六佛业。心力清净故。若魔事</a><a name="0663c08" id="0663c08">起。种种方便速远离之。以虚空界等微妙</a><a name="0663c09" id="0663c09">音声。亦不轻蔑他人。除灭一切魔业。具足</a><a name="0663c10" id="0663c10">忍辱。是第七佛业。正直功德故。行无量行。</a><a name="0663c11" id="0663c11">不证声闻缘觉离生圣行。诸根未熟者。不</a><a name="0663c12" id="0663c12">为彼人说解脱果。但除爱本。是第八佛业。</a><a name="0663c13" id="0663c13">出生本愿故。断除一切生死漏缚一切诸</a><a name="0663c14" id="0663c14">结。出生菩萨行。于一切众生长养大悲。深</a><a name="0663c15" id="0663c15">心信解菩萨所行究竟涅槃。是第九佛业。不</a><a name="0663c16" id="0663c16">断菩萨行故。菩萨摩诃萨。为自他故。求</a><a name="0663c17" id="0663c17">解脱道而无厌足。离一切行及一切法。于</a><a name="0663c18" id="0663c18">如来色身无所染着。精勤专求无碍智慧</a><a name="0663c19" id="0663c19">不由他悟。令一切佛刹严饰清净。决定了</a><a name="0663c20" id="0663c20">知皆悉虚空。教化成熟一切众生。而不舍</a><a name="0663c21" id="0663c21">无我性。安住法界。诸通自在。具足成就一</a><a name="0663c22" id="0663c22">切种智。而不舍菩萨行。转净法轮令一切</a><a name="0663c23" id="0663c23">众生皆得欢喜。广为众生说甚深法。示现</a><a name="0663c24" id="0663c24">如来无量自在。而不舍菩萨身。现大涅槃</a><a name="0663c25" id="0663c25">而不舍离一切处生。佛子。菩萨摩诃萨。出</a><a name="0663c26" id="0663c26">生如是等乃至翻覆三昧。是第十佛业。佛</a><a name="0663c27" id="0663c27">子。是为菩萨摩诃萨十种佛业。若菩萨摩诃</a><a name="0663c28" id="0663c28">萨。安住此业。则得一切诸佛无上无师大</a><a name="0663c29" id="0663c29">业不由他悟。佛子。菩萨摩诃萨。有十种慢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090663b.htm'><img src='up.gif' border=0></a>
<a href='T090664a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>