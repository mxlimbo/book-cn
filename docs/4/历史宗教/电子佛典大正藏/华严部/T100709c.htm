<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0709c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷11)</font> 入不思议解脱境界普贤行愿品 <font face='Arial'>T10, p0709c</h2></font><hr>
<span class='old'>
</a><a name="0709b28" id="0709b28">汝且观我所居舍宅。尔时善财。即遍观察。</a><a name="0709b29" id="0709b29">见其舍宅。广博严丽。于其四面。各开二门。</span><a name="0709c01" id="0709c01">阎浮檀金之所合成。白银为墙。周匝围绕。</a><a name="0709c02" id="0709c02">玻璃为殿。杂宝庄严。绀琉璃宝以为楼阁。</a><a name="0709c03" id="0709c03">砗磲妙宝而为其柱。阶墀轩槛户牖窗闼。</a><a name="0709c04" id="0709c04">靡不咸以众宝所成。百千种宝庄严校饰。</a><a name="0709c05" id="0709c05">码瑙宝池。香水盈满。四面栏楯。络以真珠。</a><a name="0709c06" id="0709c06">杂宝树林周遍行列。赤珠摩尼为师子座。</a><a name="0709c07" id="0709c07">阿僧祇宝间错庄严。毗卢遮那摩尼宝王以</a><a name="0709c08" id="0709c08">为其帐。于其座前左右建立。光焰炽盛摩尼</a><a name="0709c09" id="0709c09">宝幢。杂色光明如意珠王。而为其网。以覆</a><a name="0709c10" id="0709c10">其上。于其宅内。有大楼阁。高十层级。层开八</a><a name="0709c11" id="0709c11">门。善财入已。次第观察。见最下层。施以种种</a><a name="0709c12" id="0709c12">上味饮食。见第二层。施诸宝衣及众财物。见</a><a name="0709c13" id="0709c13">第三层。普施一切宝庄严具。见第四层施诸</a><a name="0709c14" id="0709c14">采女。言辞善巧随意眷属。并所受用上妙</a><a name="0709c15" id="0709c15">珍宝见第五层。五地菩萨云集其中。为安众</a><a name="0709c16" id="0709c16">生。演说妙法。诸所施为。无非利乐。成就如来</a><a name="0709c17" id="0709c17">最胜论者。陀罗尼门。诸三昧海。及诸世间种</a><a name="0709c18" id="0709c18">种明智。光明印行。见第六层。有诸菩萨。皆已</a><a name="0709c19" id="0709c19">成就甚深智慧。了达法性。得大总持。三明六</a><a name="0709c20" id="0709c20">通。皆悉具足。入普藏门。出障碍境。住不二</a><a name="0709c21" id="0709c21">法。现佛威仪。于不可说妙庄严海道场众</a><a name="0709c22" id="0709c22">中。而共集会。各以异名。分别显示般若波罗</a><a name="0709c23" id="0709c23">蜜门。所谓寂静藏般若波罗蜜门。善巧分别</a><a name="0709c24" id="0709c24">诸众生智般若波罗蜜门。不可动转般若波</a><a name="0709c25" id="0709c25">罗蜜门。离欲光明般若波罗蜜门。不可降</a><a name="0709c26" id="0709c26">伏藏般若波罗蜜门。照众生轮般若波罗蜜</a><a name="0709c27" id="0709c27">门。随顺教网般若波罗蜜门。功德海藏般若</a><a name="0709c28" id="0709c28">波罗蜜门。普眼舍得般若波罗蜜门。入无尽</a><a name="0709c29" id="0709c29">藏随顺修行般若波罗蜜门。入一切世间无尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100709b.htm'><img src='up.gif' border=0></a>
<a href='T100710a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>