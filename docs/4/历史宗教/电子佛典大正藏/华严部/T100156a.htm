<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0156a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷28)</font> 十回向品第二十五之一 <font face='Arial'>T10, p0156a</h2></font><hr>
<span class='old'>
</a><br><a name="0155c28" id="0155c28">　　其心清净无染着　　　于世自在咸遵敬</a><br><a name="0155c29" id="0155c29">　　弘宣正法以训人　　　普使众生获安隐</span><br><a name="0156a01" id="0156a01">　　现生贵族升王位　　　常依正教转法轮</a><br><a name="0156a02" id="0156a02">　　禀性仁慈无毒虐　　　十方敬仰皆从化</a><br><a name="0156a03" id="0156a03">　　智慧分别常明了　　　色相才能皆具足</a><br><a name="0156a04" id="0156a04">　　临驭率土靡不从　　　摧伏魔军悉令尽</a><br><a name="0156a05" id="0156a05">　　坚持净戒无违犯　　　决志堪忍不动摇</a><br><a name="0156a06" id="0156a06">　　永愿蠲除忿恚心　　　常乐修行诸佛法</a><br><a name="0156a07" id="0156a07">　　饮食香鬘及衣服　　　车骑床褥座与灯</a><br><a name="0156a08" id="0156a08">　　菩萨悉以给济人　　　并及所余无量种</a><br><a name="0156a09" id="0156a09">　　为利益故而行施　　　令其开发广大心</a><br><a name="0156a10" id="0156a10">　　于尊胜处及所余　　　意皆清净生欢喜</a><br><a name="0156a11" id="0156a11">　　菩萨一切皆周给　　　内外所有悉能舍</a><br><a name="0156a12" id="0156a12">　　必使其心永清净　　　不令暂尔生狭劣</a><br><a name="0156a13" id="0156a13">　　或施于头或施眼　　　或施于手或施足</a><br><a name="0156a14" id="0156a14">　　皮肉骨髓及余物　　　一切皆舍心无吝</a><br><a name="0156a15" id="0156a15">　　菩萨身居大王位　　　种族豪贵人中尊</a><br><a name="0156a16" id="0156a16">　　开口出舌施群生　　　其心欢喜无忧恋</a><br><a name="0156a17" id="0156a17">　　以彼施舌诸功德　　　回向一切诸众生</a><br><a name="0156a18" id="0156a18">　　普愿藉此胜因缘　　　悉得如来广长舌</a><br><a name="0156a19" id="0156a19">　　或施妻子及王位　　　或施其身作僮仆</a><br><a name="0156a20" id="0156a20">　　其心清净常欢喜　　　如是一切无忧悔</a><br><a name="0156a21" id="0156a21">　　随所乐求咸施与　　　应时给济无疲厌</a><br><a name="0156a22" id="0156a22">　　一切所有皆能散　　　诸来求者普满足</a><br><a name="0156a23" id="0156a23">　　为闻法故施其身　　　修诸苦行求菩提</a><br><a name="0156a24" id="0156a24">　　复为众生舍一切　　　求无上智不退转</a><br><a name="0156a25" id="0156a25">　　以于佛所闻正法　　　自舍其身充给侍</a><br><a name="0156a26" id="0156a26">　　为欲普救诸群生　　　发生无量欢喜心</a><br><a name="0156a27" id="0156a27">　　彼见世尊大导师　　　能以慈心广饶益</a><br><a name="0156a28" id="0156a28">　　是时踊跃生欢喜　　　听受如来深法味</a><br><a name="0156a29" id="0156a29">　　菩萨所有诸善根　　　悉以回向诸众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100155c.htm'><img src='up.gif' border=0></a>
<a href='T100156b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>