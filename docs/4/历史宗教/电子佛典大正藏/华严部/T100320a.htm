<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0320a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷60)</font> 入法界品第三十九之一 <font face='Arial'>T10, p0320a</h2></font><hr>
<span class='old'>
</a><a name="0319c28" id="0319c28">种种根清净。种种意方便。种种心境界。种种</a><a name="0319c29" id="0319c29">依止如来功德。种种听受诸所说法。显示如</span><a name="0320a01" id="0320a01">来往昔趣求一切智心。往昔所起菩萨大愿</a><a name="0320a02" id="0320a02">往昔所净诸波罗蜜。往昔所入菩萨诸地。往</a><a name="0320a03" id="0320a03">昔圆满诸菩萨行。往昔成就方便。往昔修行</a><a name="0320a04" id="0320a04">诸道。往昔所得出离法。往昔所作神通事。往</a><a name="0320a05" id="0320a05">昔所有。本事因缘。及成等正觉。转妙法轮。净</a><a name="0320a06" id="0320a06">佛国土。调伏众生。开一切智法城。示一切众</a><a name="0320a07" id="0320a07">生道。入一切众生所住。受一切众生所施。为</a><a name="0320a08" id="0320a08">一切众生。说布施功德。为一切众生。现诸佛</a><a name="0320a09" id="0320a09">影像。如是等法。愿皆为说<p></a><a name="0320a10" id="0320a10">尔时世尊。知诸菩萨心之所念。大悲为身。大</a><a name="0320a11" id="0320a11">悲为门。大悲为首。以大悲法。而为方便。充遍</a><a name="0320a12" id="0320a12">虚空。入师子频申三昧。入此三昧已。一切</a><a name="0320a13" id="0320a13">世间。普皆严净。于时此大庄严楼阁。忽然广</a><a name="0320a14" id="0320a14">博。无有边际。金刚为地。宝王覆上。无量宝</a><a name="0320a15" id="0320a15">华。及诸摩尼。普散其中。处处盈满。琉璃为</a><a name="0320a16" id="0320a16">柱。众宝合成。大光摩尼之所庄严。阎浮檀金</a><a name="0320a17" id="0320a17">如意宝王。周置其上。以为严饰。危楼迥带。</a><a name="0320a18" id="0320a18">阁道傍出。栋宇相承窗闼交映。阶墀轩槛。</a><a name="0320a19" id="0320a19">种种备足。一切皆以妙宝庄严。其宝悉作人</a><a name="0320a20" id="0320a20">天形像。坚固妙好。世中第一。摩尼宝网。弥覆</a><a name="0320a21" id="0320a21">其上。于诸门侧。悉建幢幡。咸放光明。普周法</a><a name="0320a22" id="0320a22">界道场之外。阶蹬栏楯。其数无量不可称说。</a><a name="0320a23" id="0320a23">靡不咸以摩尼所成。尔时复以佛神力故。其</a><a name="0320a24" id="0320a24">逝多林。忽然广博。与不可说佛刹微尘数诸</a><a name="0320a25" id="0320a25">佛国土。其量正等。一切妙宝。间错庄严。不可</a><a name="0320a26" id="0320a26">说宝。遍布其地。阿僧祇宝。以为垣墙。宝多罗</a><a name="0320a27" id="0320a27">树。庄严道侧。其间复有无量香河。香水盈满。</a><a name="0320a28" id="0320a28">湍激洄澓。一切宝华。随流右转。自然演出佛</a><a name="0320a29" id="0320a29">法音声。不思议宝。芬陀利华。菡萏芬敷。弥布<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100319c.htm'><img src='up.gif' border=0></a>
<a href='T100320b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>