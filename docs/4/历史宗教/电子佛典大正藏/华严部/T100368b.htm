<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0368b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷68)</font> 入法界品第三十九之一 <font face='Arial'>T10, p0368b</h2></font><hr>
<span class='old'>
</a><a name="0368a28" id="0368a28">尼聚。皆如大山。又复示现一切华。一切鬘。一</a><a name="0368a29" id="0368a29">切香。一切烧香。一切涂香。一切衣服。一切幢</span><a name="0368b01" id="0368b01">幡一切音乐。一切五欲娱乐之具。皆如山积。</a><a name="0368b02" id="0368b02">及现无数百千万亿诸童女众。而彼大天。告</a><a name="0368b03" id="0368b03">善财言。善男子。可取此物供养如来。修诸福</a><a name="0368b04" id="0368b04">德。并施一切。摄取众生。令其修学檀波罗蜜</a><a name="0368b05" id="0368b05">能舍难舍。善男子。如我为汝示现此物。教汝</a><a name="0368b06" id="0368b06">行施。为一切众生。悉亦如是。皆令以此善根</a><a name="0368b07" id="0368b07">熏习。于三宝所。善知识所。恭敬供养。增长善</a><a name="0368b08" id="0368b08">法。发于无上菩提之意。善男子。若有众生。贪</a><a name="0368b09" id="0368b09">着五欲。自放逸者。为其示现不净境界。若有</a><a name="0368b10" id="0368b10">众生。嗔恚憍慢。多诤竞者。为其示现极可怖</a><a name="0368b11" id="0368b11">形如罗刹等。饮血啖肉。令其见已。惊恐惶惧。</a><a name="0368b12" id="0368b12">心意调柔。舍离怨结。若有众生。惛沈懒惰。为</a><a name="0368b13" id="0368b13">其示现王贼水火。及诸重疾。令其见已。心生</a><a name="0368b14" id="0368b14">惶怖。知有忧苦。而自勉策。以如是等种种方</a><a name="0368b15" id="0368b15">便。令舍一切诸不善行。修行善法令除一切。</a><a name="0368b16" id="0368b16">波罗蜜障。具波罗蜜。令超一切障碍险道。到</a><a name="0368b17" id="0368b17">无障处。善男子。我唯知此云网解脱。如诸菩</a><a name="0368b18" id="0368b18">萨摩诃萨犹如帝释已能摧伏一切烦恼阿修</a><a name="0368b19" id="0368b19">罗军。犹如大水普能消灭一切众生诸烦恼</a><a name="0368b20" id="0368b20">火。犹如猛火普能干竭一切众生。诸爱欲水。</a><a name="0368b21" id="0368b21">犹如大风普能吹倒一切众生诸见取幢。犹</a><a name="0368b22" id="0368b22">如金刚悉能摧破一切众生诸我见山。而我</a><a name="0368b23" id="0368b23">云何能知能说彼功德行。善男子。此阎浮提</a><a name="0368b24" id="0368b24">摩竭提国菩提场中。有主地神。其名安住。汝</a><a name="0368b25" id="0368b25">诣彼问。菩萨云何学菩萨行。修菩萨道。时善</a><a name="0368b26" id="0368b26">财童子。礼大天足。绕无数匝。辞退而去</a><a name="0368b27" id="0368b27">尔时善财童子。渐次游行。趣摩竭提国菩</a><a name="0368b28" id="0368b28">萨场内安住神所。百万地神。同在其中。更</a><a name="0368b29" id="0368b29">相谓言。此来童子。即是佛藏。必当普为一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100368a.htm'><img src='up.gif' border=0></a>
<a href='T100368c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>