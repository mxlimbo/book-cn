<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0198b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷37)</font> 第七地 <font face='Arial'>T10, p0198b</h2></font><hr>
<span class='old'>
</a><br><a name="0198a28" id="0198a28">　　求善无厌斯进策　　　于道不动即修禅</a><br><a name="0198a29" id="0198a29">　　忍受无生名般若　　　回向方便希求愿</span><br><a name="0198b01" id="0198b01">　　无能摧力善了智　　　如是一切皆成满</a><br><a name="0198b02" id="0198b02">　　初地攀缘功德满　　　二地离垢三诤息</a><br><a name="0198b03" id="0198b03">　　四地入道五顺行　　　第六无生智光照</a><br><a name="0198b04" id="0198b04">　　七住菩提功德满　　　种种大愿皆具足</a><br><a name="0198b05" id="0198b05">　　以是能令八地中　　　一切所作咸清净</a><br><a name="0198b06" id="0198b06">　　此地难过智乃超　　　譬如世界二中间</a><br><a name="0198b07" id="0198b07">　　亦如圣王无染着　　　然未名为总超度</a><br><a name="0198b08" id="0198b08">　　若住第八智地中　　　尔乃逾于心境界</a><br><a name="0198b09" id="0198b09">　　如梵观世超人位　　　如莲处水无染着</a><br><a name="0198b10" id="0198b10">　　此地虽超诸惑众　　　不名有惑非无惑</a><br><a name="0198b11" id="0198b11">　　以无烦恼于中行　　　而求佛智心未足</a><br><a name="0198b12" id="0198b12">　　世间所有众技艺　　　经书词论普明了</a><br><a name="0198b13" id="0198b13">　　禅定三昧及神通　　　如是修行悉成就</a><br><a name="0198b14" id="0198b14">　　菩萨修成七住道　　　超过一切二乘行</a><br><a name="0198b15" id="0198b15">　　初地愿故此由智　　　譬如王子力具足</a><br><a name="0198b16" id="0198b16">　　成就甚深仍进道　　　心心寂灭不取证</a><br><a name="0198b17" id="0198b17">　　譬如乘船入海中　　　在水不为水所溺</a><br><a name="0198b18" id="0198b18">　　方便慧行功德具　　　一切世间无能了</a><br><a name="0198b19" id="0198b19">　　供养多佛心益明　　　如以妙宝庄严金</a><br><a name="0198b20" id="0198b20">　　此地菩萨智最明　　　如日舒光竭爱水</a><br><a name="0198b21" id="0198b21">　　又作自在天中主　　　化导群生修正智</a><br><a name="0198b22" id="0198b22">　　若以勇猛精勤力　　　获多三昧见多佛</a><br><a name="0198b23" id="0198b23">　　百千亿数那由他　　　愿力自在复过是</a><br><a name="0198b24" id="0198b24">　　此是菩萨远行地　　　方便智慧清净道</a><br><a name="0198b25" id="0198b25">　　一切世间天及人　　　声闻独觉无能知　</p></a><a name="0198b26" id="0198b26"><p class='juan'>
大方广佛华严经卷第三十七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100198a.htm'><img src='up.gif' border=0></a>
<a href='T100198c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>