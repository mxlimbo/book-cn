<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0470a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷2)</font> 兴光住品第三 <font face='Arial'>T10, p0470a</h2></font><hr>
<span class='old'>
</a><a name="0469c28" id="0469c28">教。各各观察。益以愍哀。普如己身。亲族无</a><a name="0469c29" id="0469c29">异。欲解诸缚。于无央数亿百千劫兆载垓限。</span><a name="0470a01" id="0470a01">断邪见欲。心不在言。亦除邪嗔愚痴之态。如</a><a name="0470a02" id="0470a02">金宝师工治宝矣。以作臂钏。钗镮。璎珞。</a><a name="0470a03" id="0470a03">[<a href='javascript:showpic("images/020992.gif")'>王*步</a>]瑶之属。无不成好。菩萨如是。住兴光地。</a><a name="0470a04" id="0470a04">则以无言。消诸所见。诸淫怒痴。以是德本。增</a><a name="0470a05" id="0470a05">行巍巍。清白日甚。渐备仁和忍辱之原。将</a><a name="0470a06" id="0470a06">顺戒禁而无所犯。心不怀恨不抱怒乱。志性</a><a name="0470a07" id="0470a07">无谄。心怀详序。而不卒暴。一切所作。不以</a><a name="0470a08" id="0470a08">究竟。所作成办。不行谀谄。无虚伪时。性无所</a><a name="0470a09" id="0470a09">受。行甚清净。彼以四恩。而宣爱敬。行益利义</a><a name="0470a10" id="0470a10">内志笃厚。十度无极。忍辱精进。所度无极。殷</a><a name="0470a11" id="0470a11">勤修此。亦复劝化余诸菩萨。谨慎清净。是为</a><a name="0470a12" id="0470a12">菩萨诸大士等第三住法。名曰兴光。菩萨住</a><a name="0470a13" id="0470a13">此。诸根通达。若作天王。执权方便。有所造</a><a name="0470a14" id="0470a14">立。若行布施。作行敬爱。设修利益。其心常</a><a name="0470a15" id="0470a15">一。念佛不舍。致普具。念一切智业。以何等</a><a name="0470a16" id="0470a16">行。为诸众生。致于最尊。得普敏达。为众导</a><a name="0470a17" id="0470a17">师乎。发意之顷。精进超绝。一时悉逮百千三</a><a name="0470a18" id="0470a18">昧。时金刚藏菩萨大士。欲复重散此义所归。</a><a name="0470a19" id="0470a19">说此颂曰<p><p class='lg'></a><br><a name="0470a20" id="0470a20">　　斯等性清净　　　德室心通达</a><br><a name="0470a21" id="0470a21">　　贪欲患消除　　　成不退转业</a><br><a name="0470a22" id="0470a22">　　兴发坚固志　　　强勇进微妙</a><br><a name="0470a23" id="0470a23">　　其意甚广大　　　因是入三住</a><br><a name="0470a24" id="0470a24">　　已立于此地　　　宣布光曜住</a><br><a name="0470a25" id="0470a25">　　说非常苦空　　　不净毁散法</a><br><a name="0470a26" id="0470a26">　　为不得久存　　　须臾虚无声</a><br><a name="0470a27" id="0470a27">　　选择悉有为　　　无来无所往</a><br><a name="0470a28" id="0470a28">　　由是致疾病　　　遭愁忧涕泣</a><br><a name="0470a29" id="0470a29">　　与众恼俱合　　　受结着恩爱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100469c.htm'><img src='up.gif' border=0></a>
<a href='T100470b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>