<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0125a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷23)</font> 十回向品第二十五之一 <font face='Arial'>T10, p0125a</h2></font><hr>
<span class='old'>
</a><a name="0124c28" id="0124c28">大导师。与其无碍大智慧故。佛子。菩萨摩</a><a name="0124c29" id="0124c29">诃萨。以诸善根。如是回向。平等饶益一切</span><a name="0125a01" id="0125a01">众生。究竟皆令得一切智。佛子。菩萨摩诃</a><a name="0125a02" id="0125a02">萨。于非亲友。守护回向。与其亲友。等无</a><a name="0125a03" id="0125a03">差别。何以故。菩萨摩诃萨。入一切法平等</a><a name="0125a04" id="0125a04">性故。不于众生而起一念非亲友想。设有众</a><a name="0125a05" id="0125a05">生。于菩萨所。起怨害心。菩萨亦以慈眼视</a><a name="0125a06" id="0125a06">之。终无恚怒。普为众生。作善知识。演说正</a><a name="0125a07" id="0125a07">法。令其修习。譬如大海。一切众毒。不能变</a><a name="0125a08" id="0125a08">坏。菩萨亦尔。一切愚蒙。无有智慧。不知恩</a><a name="0125a09" id="0125a09">德。嗔很顽毒。憍慢自大。其心盲瞽。不识善</a><a name="0125a10" id="0125a10">法。如是等类。诸恶众生。种种逼恼。无能动</a><a name="0125a11" id="0125a11">乱。譬如日天子。出现世间。不以生盲不见故。</a><a name="0125a12" id="0125a12">隐而不现。又复不以乾闼婆城。阿修罗手。阎</a><a name="0125a13" id="0125a13">浮提树。崇岩邃谷。尘雾烟云。如是等物之所</a><a name="0125a14" id="0125a14">覆障故。隐而不现。亦复不以时节变改故。隐</a><a name="0125a15" id="0125a15">而不现。菩萨摩诃萨。亦复如是。有大福德。其</a><a name="0125a16" id="0125a16">心深广。正念观察。无有退屈。为欲究竟功</a><a name="0125a17" id="0125a17">德智慧。于上胜法。心生志欲。法光普照。</a><a name="0125a18" id="0125a18">见一切义。于诸法门。智慧自在。常为利益一</a><a name="0125a19" id="0125a19">切众生。而修善法。曾不误起舍众生心。不</a><a name="0125a20" id="0125a20">以众生其性弊恶。邪见嗔浊。难可调伏。便</a><a name="0125a21" id="0125a21">即弃舍。不修回向。但以菩萨。大愿甲胄。而自</a><a name="0125a22" id="0125a22">庄严。救护众生。恒无退转。不以众生。不知报</a><a name="0125a23" id="0125a23">恩。退菩萨行。舍菩提道。不以凡愚。共同一</a><a name="0125a24" id="0125a24">处。舍离一切如实善根。不以众生。数起过恶。</a><a name="0125a25" id="0125a25">难可忍受。而于彼所。生疲厌心。何以故。譬如</a><a name="0125a26" id="0125a26">日天子。不但为一事故。出现世间。菩萨摩诃</a><a name="0125a27" id="0125a27">萨。亦复如是。不但为一众生故。修诸善根。回</a><a name="0125a28" id="0125a28">向阿耨多罗三藐三菩提。普为救护一切众</a><a name="0125a29" id="0125a29">生故。而修善根。回向阿耨多罗三藐三菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100124c.htm'><img src='up.gif' border=0></a>
<a href='T100125b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>