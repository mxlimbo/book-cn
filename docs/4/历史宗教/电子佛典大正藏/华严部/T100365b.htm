<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0365b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷68)</font> 入法界品第三十九之一 <font face='Arial'>T10, p0365b</h2></font><hr>
<span class='old'>
</a><a name="0365a28" id="0365a28">尔时善财童子。大智光明。照启其心。思惟观</a><a name="0365a29" id="0365a29">察。见诸法性。得了知一切言音陀罗尼门。得</span><a name="0365b01" id="0365b01">受持一切法轮陀罗尼门。得与一切众生作</a><a name="0365b02" id="0365b02">所归依大悲力。得观察一切法义理光明门。</a><a name="0365b03" id="0365b03">得充满法界清净愿。得普照十方一切法智</a><a name="0365b04" id="0365b04">光明。得遍庄严一切世界自在力。得普发起</a><a name="0365b05" id="0365b05">一切菩萨业圆满愿。渐次游行。至险难国宝</a><a name="0365b06" id="0365b06">庄严城。处处寻觅婆须蜜多女。城中有人。不</a><a name="0365b07" id="0365b07">知此女功德智慧。作如是念。今此童子。诸根</a><a name="0365b08" id="0365b08">寂静。智慧明了。不迷不乱。谛视一寻。无有疲</a><a name="0365b09" id="0365b09">懈。无所取着。目视不瞬。心无所动。甚深宽</a><a name="0365b10" id="0365b10">广。犹如大海。不应于此婆须蜜女。有贪爱心。</a><a name="0365b11" id="0365b11">有颠倒心。生于净想。生于欲想。不应为此女</a><a name="0365b12" id="0365b12">色所摄。此童子者。不行魔行。不入魔境。不没</a><a name="0365b13" id="0365b13">欲泥。不被魔缚。不应作处。已能不作。有何等</a><a name="0365b14" id="0365b14">意。而求此女。其中有人。先知此女有智慧者。</a><a name="0365b15" id="0365b15">告善财言。善哉善哉。善男子。汝今乃能推求</a><a name="0365b16" id="0365b16">寻觅婆须蜜女。汝已获得广大善利。善男子。</a><a name="0365b17" id="0365b17">汝应决定求佛果位。决定欲为一切众生作所</a><a name="0365b18" id="0365b18">依怙。决定欲拔一切众生贪爱毒箭。决定欲</a><a name="0365b19" id="0365b19">破一切众生于女色中所有净想。善男子。婆</a><a name="0365b20" id="0365b20">须蜜女。于此城内市廛之北。自宅中住。时</a><a name="0365b21" id="0365b21">善财童子。闻是语已。欢喜踊跃。往诣其门。见</a><a name="0365b22" id="0365b22">其住宅。广博严丽。宝墙宝树。及以宝堑。一一</a><a name="0365b23" id="0365b23">皆有十重围绕。其宝堑中。香水盈满。金沙布</a><a name="0365b24" id="0365b24">地。诸天宝华。优钵罗华。波头摩华。拘物头</a><a name="0365b25" id="0365b25">华。芬陀利华。遍覆水上。宫殿楼阁。处处分</a><a name="0365b26" id="0365b26">布。门闼窗牖。相望间列。咸施网铎。悉置幡</a><a name="0365b27" id="0365b27">幢。无量珍奇。以为严饰。琉璃为地。众宝间</a><a name="0365b28" id="0365b28">错。烧诸沉水。涂以栴檀。悬众宝铃。风动成</a><a name="0365b29" id="0365b29">音。散诸天华。遍布其地。种种严丽。不可称<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100365a.htm'><img src='up.gif' border=0></a>
<a href='T100365c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>