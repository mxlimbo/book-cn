<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0711a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷11)</font> 入不思议解脱境界普贤行愿品 <font face='Arial'>T10, p0711a</h2></font><hr>
<span class='old'>
</a><a name="0710c28" id="0710c28">萨所修妙行。云何说此世俗医方。长者告</a><a name="0710c29" id="0710c29">言。善男子。菩萨初学修菩提时。当知病为</span><a name="0711a01" id="0711a01">最大障碍。若诸众生。身有疾病。心则不安。岂</a><a name="0711a02" id="0711a02">能修习诸波罗蜜。是故菩萨。修菩提时。先</a><a name="0711a03" id="0711a03">应疗治身所有疾。菩萨复观一切世界所</a><a name="0711a04" id="0711a04">有众生。营辨事业。受于欲乐乃至出家。</a><a name="0711a05" id="0711a05">精勤修习。得圣道果皆因国王。王之理化要</a><a name="0711a06" id="0711a06">因无病。何以故。以诸人王。是诸众生安乐本</a><a name="0711a07" id="0711a07">故。菩萨起化。先疗国王。次治众生。令无患</a><a name="0711a08" id="0711a08">苦。然后说法。调伏其心。善男子。菩萨若欲治</a><a name="0711a09" id="0711a09">诸病者。先当审观诸病因起。品类增损无量</a><a name="0711a10" id="0711a10">无边。我今为汝说其少分。善男子。一切众</a><a name="0711a11" id="0711a11">生。因四大种和合为身。从四大身。能生四病。</a><a name="0711a12" id="0711a12">所谓身病。心病。客病。及俱有病。言身病者。</a><a name="0711a13" id="0711a13">风黄痰热而为其主。言心病者。颠狂心乱</a><a name="0711a14" id="0711a14">而为其主。言客病者。刀杖所伤。动作过劳。</a><a name="0711a15" id="0711a15">以为其主。俱有病者。饥渴寒热。苦乐忧喜而</a><a name="0711a16" id="0711a16">为其主。其余品类。展转相因。能令众生受身</a><a name="0711a17" id="0711a17">心苦。善男子。如是众病。贫贱人少。多劳役</a><a name="0711a18" id="0711a18">故。富贵人多。过优乐故。善男子。一切众生。</a><a name="0711a19" id="0711a19">皆以无量极微大种聚集成身。犹如大海众</a><a name="0711a20" id="0711a20">微水滴。如是人身。毛及毛孔。各三俱胝。三俱</a><a name="0711a21" id="0711a21">胝虫之所依住。以是谛观。皮肤穿漏。两眼睛</a><a name="0711a22" id="0711a22">内。手足掌中。脂膏集处。毛虫不生。其余身</a><a name="0711a23" id="0711a23">分。间无空缺。善男子。又观此身。唯五大性。</a><a name="0711a24" id="0711a24">何等为五。所谓坚湿暖动及虚空性。所言坚</a><a name="0711a25" id="0711a25">者所谓身骨三百六十。及诸坚[<a href='javascript:showpic("images/042838.gif")'>革*更</a>]皆地大性。</a><a name="0711a26" id="0711a26">凡诸湿润。皆水大性。一切暖触。皆火大性</a><a name="0711a27" id="0711a27">所有动摇。皆风大性。凡诸窍隙皆空大性。然</a><a name="0711a28" id="0711a28">彼四大皆多极微。于空界中。互相依住。极</a><a name="0711a29" id="0711a29">微自性。微细难知。除佛菩萨。余无能见。善男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100710c.htm'><img src='up.gif' border=0></a>
<a href='T100711b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>