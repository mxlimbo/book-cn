<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1035a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷9)</font> 道智品第二十四 <font face='Arial'>T10, p1035a</h2></font><hr>
<span class='old'>
</a><a name="1034c27" id="1034c27">众相具足。亦有诸天帝释梵四王。来请菩萨</a><a name="1034c28" id="1034c28">演说法响。普闻三千大千世界。复见异方诸</span><a name="1035a01" id="1035a01">佛世尊。遣化菩萨。请说名号国界远近清</a><a name="1035a02" id="1035a02">净之行。或见在前叹说如来十号之法。或有</a><a name="1035a03" id="1035a03">兴教致供养者。或以杂偈叹如来之德。此国</a><a name="1035a04" id="1035a04">众生在彼中阴。种种观见神足变化不可思</a><a name="1035a05" id="1035a05">议。复见如来出舌相光明。一一光明皆有化</a><a name="1035a06" id="1035a06">佛。及八部众前后围绕。说无畏法智不退转。</a><a name="1035a07" id="1035a07">诸法深藏皆悉具足。或授弟子缘觉记[<a href='javascript:showpic("images/031017.gif")'>廿/别</a>]。于</a><a name="1035a08" id="1035a08">当来世汝当成佛。号字如是。尔时万八千人</a><a name="1035a09" id="1035a09">及百千天子。即于座上皆发无上正真道意。</a><a name="1035a10" id="1035a10">尔时世尊。还舍神足复坐如故。告四部众。如</a><a name="1035a11" id="1035a11">来神德不可究尽。又有四法不可思议。云何</a><a name="1035a12" id="1035a12">为四。一者如来志密不可思议。二者众生根</a><a name="1035a13" id="1035a13">本不可思议。三者如来道慧不可思议。四者</a><a name="1035a14" id="1035a14">如来音响不可思议。复次最胜。复有四事不</a><a name="1035a15" id="1035a15">可思议。云何为四。一者如来仪则不可思议。</a><a name="1035a16" id="1035a16">二者如来法座不可思议。三者如来教诫不</a><a name="1035a17" id="1035a17">可思议。四者金刚定意不可思议。复有四事。</a><a name="1035a18" id="1035a18">不可思议。云何为四。在道树下意如虚空不</a><a name="1035a19" id="1035a19">可思议。亦不见是亦不见非不可思议。以小</a><a name="1035a20" id="1035a20">为大以大为小不可思议。言必有济亦不见</a><a name="1035a21" id="1035a21">济不可思议。复有四事。所应行法不可染着。</a><a name="1035a22" id="1035a22">言有吾我。亦不见生复无有灭。无造无作亦</a><a name="1035a23" id="1035a23">无著断。一切众生根本清净。是谓最胜。菩萨</a><a name="1035a24" id="1035a24">摩诃萨所应行法无所染着。云何最胜。世尊</a><a name="1035a25" id="1035a25">有边际乎。对曰。无也。世尊复告最胜。诸有正</a><a name="1035a26" id="1035a26">法从法界生本无边际。为有有耶生。为无无</a><a name="1035a27" id="1035a27">耶无。对曰。世尊。不从有有不从无无。云何</a><a name="1035a28" id="1035a28">最胜。诸无际法。不从有有不从无无。云何成</a><a name="1035a29" id="1035a29">等正觉乎。对曰世尊。无有成正觉者<p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101034c.htm'><img src='up.gif' border=0></a>
<a href='T101035b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>