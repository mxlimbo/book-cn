<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0475c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷3)</font> 难胜住品第五 <font face='Arial'>T10, p0475c</h2></font><hr>
<span class='old'>
</a><a name="0475b28" id="0475b28">时诸佛子。闻班宣此诸菩萨行。从地踊上。住</a><a name="0475b29" id="0475b29">虚空中。欢喜雨华。明月珠宝。璎珞衣服。光明</span><a name="0475c01" id="0475c01">清净。供散佛上。口叹善哉。一切神明。处虚空</a><a name="0475c02" id="0475c02">中。百千之众。莫不踊跃。时诸天下殊妙杂宝。</a><a name="0475c03" id="0475c03">贡奉众祐。香华涂香。缯幡幢盖。诸魔眷属。自</a><a name="0475c04" id="0475c04">在天子。诸天俱来。在于其上。游步虚无。雨诸</a><a name="0475c05" id="0475c05">宝华。其心悦豫。供养最胜。意抱无量。口宣善</a><a name="0475c06" id="0475c06">哉。诸佛之子众神皆集。无数亿千。亦住于上。</a><a name="0475c07" id="0475c07">鼓众妓乐。其音清和。又一切妓。畅如斯音。佛</a><a name="0475c08" id="0475c08">响仁和。弃散恶尘。本净空寂。消众法想。犹</a><a name="0475c09" id="0475c09">如虚无。等无思念。行步清净。住立成就。不着</a><a name="0475c10" id="0475c10">于俗。永无放逸。无本平等。而悉真正。法无想</a><a name="0475c11" id="0475c11">念。若有晓了。诸法悉无。则成无本。无所有业。</a><a name="0475c12" id="0475c12">辄无所思。愍伤众生。精修救度。是为佛子法</a><a name="0475c13" id="0475c13">王诸子修布施行。皆舍相着。其戒坚固。心</a><a name="0475c14" id="0475c14">性恬怕。为众生忍。无尽法慧。授精进力。令</a><a name="0475c15" id="0475c15">诸法寂。入禅定门。净除众尘。察诸万物。信</a><a name="0475c16" id="0475c16">解空无。圣慧力成。为一切护。是诸佛子。高德</a><a name="0475c17" id="0475c17">除秽。如是声有百千。自然宣柔和音。最胜大</a><a name="0475c18" id="0475c18">圣。寻默然时诸天玉女。众如食息。还复天上。</a><a name="0475c19" id="0475c19">金刚藏叹志勇猛。化得行成第五住地。遂致</a><a name="0475c20" id="0475c20">究竟。莫能废哉</a><a name="0475c21" id="0475c21"><p><b>　　<A NAME="n203"></A>渐备经目前住品第六</b></a><a name="0475c22" id="0475c22"><p>金刚藏曰。诸佛子听。菩萨大士。以能修成第</a><a name="0475c23" id="0475c23">五住者。辄超进入第六住地。则行十法。何谓</a><a name="0475c24" id="0475c24">为十。了一切法皆无有想。而普平等。诸相平</a><a name="0475c25" id="0475c25">坦。永无形类。悉无所生。超绝无侣。皆无所起。</a><a name="0475c26" id="0475c26">故曰平等。为甚清净。调定真正。皆无放逸。</a><a name="0475c27" id="0475c27">不为驰骋。无应不应。无[<a href='javascript:showpic("images/042387.gif")'>雨/只</a>]无只。寂寞坦</a><a name="0475c28" id="0475c28">然。而无伦匹。犹幻梦影。山中呼响。水月现</a><a name="0475c29" id="0475c29">像等亦如化。所行道业。而无二意。是为十法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100475b.htm'><img src='up.gif' border=0></a>
<a href='T100476a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>