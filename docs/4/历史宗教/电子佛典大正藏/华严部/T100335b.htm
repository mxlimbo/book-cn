<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0335b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷62)</font> 入法界品第三十九之一 <font face='Arial'>T10, p0335b</h2></font><hr>
<span class='old'>
</a><a name="0335a28" id="0335a28">长白净法无有懈息。事善知识不生疲厌。不</a><a name="0335a29" id="0335a29">顾身命无所藏积。等心如地无有高下。性常</span><a name="0335b01" id="0335b01">慈愍一切众生。于诸有趣。专念不舍。恒乐</a><a name="0335b02" id="0335b02">观察如来境界。如是乃能发菩提心。发菩提</a><a name="0335b03" id="0335b03">心者。所谓发大悲心。普救一切众生故。发大</a><a name="0335b04" id="0335b04">慈心。等祐一切世间故。发安乐心。令一切</a><a name="0335b05" id="0335b05">众生灭诸苦故。发饶益心。令一切众生离恶</a><a name="0335b06" id="0335b06">法故。发哀愍心。有怖畏者。咸守护故。发无碍</a><a name="0335b07" id="0335b07">心。舍离一切。诸障碍故。发广大心。一切法</a><a name="0335b08" id="0335b08">界。咸遍满故。发无边心。等虚空界。无不往</a><a name="0335b09" id="0335b09">故。发宽博心。悉见一切诸如来故。发清净心。</a><a name="0335b10" id="0335b10">于三世法。智无违故。发智慧心。普入一切智</a><a name="0335b11" id="0335b11">慧海故。善男子。我住此海门国。十有二年。常</a><a name="0335b12" id="0335b12">以大海。为其境界。所谓思惟大海广大无量。</a><a name="0335b13" id="0335b13">思惟大海甚深难测。思惟大海渐次深广。思</a><a name="0335b14" id="0335b14">惟大海无量众宝奇妙庄严。思惟大海积无</a><a name="0335b15" id="0335b15">量水。思惟大海水色不同不可思议。思惟大</a><a name="0335b16" id="0335b16">海无量众生之所住处。思惟大海容受种种大</a><a name="0335b17" id="0335b17">身众生。思惟大海能受大云所雨之雨。思惟</a><a name="0335b18" id="0335b18">大海无增无减。善男子。我思惟时。复作是念。</a><a name="0335b19" id="0335b19">世间之中。颇有广博过此海不。颇有无量过</a><a name="0335b20" id="0335b20">此海不。颇有甚深过此海不。颇有殊特过此</a><a name="0335b21" id="0335b21">海不。善男子。我作是念时。此海之下。有大莲</a><a name="0335b22" id="0335b22">华。忽然出现。以无能胜因陀罗尼罗宝为茎。</a><a name="0335b23" id="0335b23">吠琉璃宝为藏。阎浮檀金为叶。沉水为台。</a><a name="0335b24" id="0335b24">码瑙为须。芬敷布濩。弥覆大海。百万阿修</a><a name="0335b25" id="0335b25">罗王执持其茎。百万摩尼宝庄严网弥覆其</a><a name="0335b26" id="0335b26">上。百万龙王雨以香水。百万迦楼罗王衔诸</a><a name="0335b27" id="0335b27">璎珞及宝缯带周匝垂下。百万罗刹王慈心</a><a name="0335b28" id="0335b28">观察。百万夜叉王恭敬礼拜。百万乾闼婆王</a><a name="0335b29" id="0335b29">种种音乐赞叹供养。百万天王雨诸天华。天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100335a.htm'><img src='up.gif' border=0></a>
<a href='T100335c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>