<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0575b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷27)</font> 第九地 <font face='Arial'>T09, p0575b</h2></font><hr>
<span class='old'>
</a><a name="0575a28" id="0575a28">因大海水。有差别相。菩萨十地亦如是。同</a><a name="0575a29" id="0575a29">在佛智。因一切智故。有差别相。佛子。譬</span><a name="0575b01" id="0575b01">如大海以十相故。名为大海。无有能坏。</a><a name="0575b02" id="0575b02">何等为十。一渐次深。二不受死尸。三余水</a><a name="0575b03" id="0575b03">失本名。四一味。五多宝。六极深难入。七广</a><a name="0575b04" id="0575b04">大无量。八多大身众生。九潮不失时。十能</a><a name="0575b05" id="0575b05">受一切大雨。无有盈溢。菩萨地亦如是。以</a><a name="0575b06" id="0575b06">十因缘故。无有能坏。何等为十。欢喜地中。</a><a name="0575b07" id="0575b07">渐生坚固愿。离垢地中。不与破戒共宿。明</a><a name="0575b08" id="0575b08">地中。舍诸假名。焰地中。于佛得一心不</a><a name="0575b09" id="0575b09">坏净信。难胜地中。生世间无量方便神通。</a><a name="0575b10" id="0575b10">起世间事。现前地中。观甚深因缘法。远行</a><a name="0575b11" id="0575b11">地中。以大广心。善观诸法。不动地中。能</a><a name="0575b12" id="0575b12">起大庄严示现。善慧地中。能得深解脱。通</a><a name="0575b13" id="0575b13">达世间行。如实不失。法云地中。能受一切</a><a name="0575b14" id="0575b14">诸佛大法明雨。佛子。譬如大摩尼宝珠。有</a><a name="0575b15" id="0575b15">十事能与众生一切宝物。何等为十。一出</a><a name="0575b16" id="0575b16">大海。二巧匠加治。三转精妙。四除垢秽。五</a><a name="0575b17" id="0575b17">以火炼治。六众宝庄严。七贯以宝缕。八置</a><a name="0575b18" id="0575b18">琉璃高柱。九光明四照。十随王意雨众宝</a><a name="0575b19" id="0575b19">物。菩萨发菩提心宝。亦有十事。何等为十。</a><a name="0575b20" id="0575b20">一初发心布施离悭。二修持戒头陀苦行。三</a><a name="0575b21" id="0575b21">以诸禅定解脱三昧令转精妙。四以道行</a><a name="0575b22" id="0575b22">清净。五炼以方便神通。六以深因缘法庄</a><a name="0575b23" id="0575b23">严。七以种种深方便智慧贯穿。八置神通</a><a name="0575b24" id="0575b24">自在幢上。九观众生行。放多闻智慧光明。</a><a name="0575b25" id="0575b25">十诸佛授智职。于一切众生。能为佛事。堕</a><a name="0575b26" id="0575b26">在佛数。佛子。是菩萨所行集一切智慧功</a><a name="0575b27" id="0575b27">德法门品。若不深种善根。不能得闻。问</a><a name="0575b28" id="0575b28">言。佛子。若得闻者。是人为得几所福。答言。</a><a name="0575b29" id="0575b29">随佛所有智慧势力。如是发萨婆若心所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090575a.htm'><img src='up.gif' border=0></a>
<a href='T090575c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>