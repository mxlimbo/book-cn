<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0657c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷41)</font> 离世间品第三十三之一 <font face='Arial'>T09, p0657c</h2></font><hr>
<span class='old'>
</a><a name="0657b28" id="0657b28">恼结使习气。佛子。菩萨摩诃萨。有十种头。</a><a name="0657b29" id="0657b29">何等为十。所谓涅槃首。无见顶故。恭敬尊重</span><a name="0657c01" id="0657c01">首。一切世间天人恭敬供养故。深妙首。于一</a><a name="0657c02" id="0657c02">切三千大千世界最第一故。一切善根首。三</a><a name="0657c03" id="0657c03">界众生应供养故。荷负一切众生首。得无</a><a name="0657c04" id="0657c04">上金刚顶故。无量无边首。摄取一切最胜</a><a name="0657c05" id="0657c05">法故。般若波罗蜜首。乐法王法故。方便首。</a><a name="0657c06" id="0657c06">示现一切众生平等首故。教化成熟一切众</a><a name="0657c07" id="0657c07">生首。为一切众生无上师故。守护如来正法</a><a name="0657c08" id="0657c08">首。不断三宝故。佛子。是为菩萨摩诃萨十</a><a name="0657c09" id="0657c09">种头。若菩萨摩诃萨。安住此法。则得一切</a><a name="0657c10" id="0657c10">诸佛无上智顶。佛子。菩萨摩诃萨。有十种</a><a name="0657c11" id="0657c11">眼。何等为十。所谓肉眼见一切色故。天</a><a name="0657c12" id="0657c12">眼。见一切众生死此生彼故。慧眼。见一切</a><a name="0657c13" id="0657c13">众生诸根故。法眼。见一切法真实相故。佛</a><a name="0657c14" id="0657c14">眼。见如来十力故。智眼。分别一切法故。</a><a name="0657c15" id="0657c15">明眼。见一切佛光明故。出生死眼。见涅槃</a><a name="0657c16" id="0657c16">故。无碍眼。见一切法无障碍故。普眼。平等</a><a name="0657c17" id="0657c17">法门见法界故。佛子。是为菩萨摩诃萨十</a><a name="0657c18" id="0657c18">种眼。若菩萨摩诃萨。成就此眼。则得一切</a><a name="0657c19" id="0657c19">诸佛无上大智慧眼。佛子。菩萨摩诃萨。有十</a><a name="0657c20" id="0657c20">种耳。何等为十。所谓闻赞叹声。断除贪爱。</a><a name="0657c21" id="0657c21">闻毁訾声。断除嗔恚。闻声闻缘觉声。不起</a><a name="0657c22" id="0657c22">求心。闻菩萨道声。发起欢喜奇特之心。闻</a><a name="0657c23" id="0657c23">地狱畜生饿鬼阎罗王阿修罗一切难处贫苦</a><a name="0657c24" id="0657c24">音声。发起大悲庄严而自庄严。闻天人趣</a><a name="0657c25" id="0657c25">胜妙音声。观一切法皆悉无常。闻佛功德音</a><a name="0657c26" id="0657c26">声。勤修精进究竟满足一切功德。闻波罗</a><a name="0657c27" id="0657c27">蜜四摄菩萨经藏音声。发究竟心到于彼</a><a name="0657c28" id="0657c28">岸。闻十方世界一切音声。悉了如响。菩萨</a><a name="0657c29" id="0657c29">摩诃萨。从初发心乃至道场。常正受法耳。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090657b.htm'><img src='up.gif' border=0></a>
<a href='T090658a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>