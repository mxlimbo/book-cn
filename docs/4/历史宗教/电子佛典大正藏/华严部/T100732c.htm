<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0732c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷16)</font> 入不思议解脱境界普贤行愿品 <font face='Arial'>T10, p0732c</h2></font><hr>
<span class='old'>
</a><a name="0732b28" id="0732b28">觉。国土清净。众会庄严。放大光明。神通自</a><a name="0732b29" id="0732b29">在。作师子吼。转妙法轮。变化示现种种差别。</span><a name="0732c01" id="0732c01">无量方便。成熟众生。善巧宣扬。诸分别法。我</a><a name="0732c02" id="0732c02">悉能持。我悉能忆。悉能观察。分别显示。随顺</a><a name="0732c03" id="0732c03">解了。无有忘失。如是未来弥勒佛等。百佛</a><a name="0732c04" id="0732c04">千佛。百千亿佛。乃至不可说不可说世界。</a><a name="0732c05" id="0732c05">极微尘数佛。及初发心。相续不断。信解甚</a><a name="0732c06" id="0732c06">深。勤求不懈。精进势力。速疾增长。一切世间</a><a name="0732c07" id="0732c07">凡夫二乘。所不能动。亦见现在毗卢遮那佛</a><a name="0732c08" id="0732c08">等十方不可说不可说佛刹极微尘数一切世</a><a name="0732c09" id="0732c09">界诸佛如来。悉亦如是。彼一切佛。我皆现</a><a name="0732c10" id="0732c10">见。彼一切法。我悉得闻。忆念受持。心无忘</a><a name="0732c11" id="0732c11">失。以智慧力。随顺解了。以慈悲力。宣扬显</a><a name="0732c12" id="0732c12">示。善男子。我唯知此菩萨所得不般涅槃际</a><a name="0732c13" id="0732c13">解脱门。如诸菩萨摩诃萨。以一念智。普知三</a><a name="0732c14" id="0732c14">世。一念遍入一切三昧。如来智日。恒照其</a><a name="0732c15" id="0732c15">心。于一切法。无有分别。了一切佛。悉皆平</a><a name="0732c16" id="0732c16">等。如来及我一切众生等无有二。知一切法</a><a name="0732c17" id="0732c17">自性清净。光明普照。无所不遍。无有思虑。无</a><a name="0732c18" id="0732c18">有动转。而能普入一切世间。离诸分别。住佛</a><a name="0732c19" id="0732c19">法印。悉能开悟法界众生。而我云何能知</a><a name="0732c20" id="0732c20">能说彼功德行。善男子。于此南方有山名补</a><a name="0732c21" id="0732c21">怛洛迦。彼有菩萨。名观自在。汝诣彼问。菩</a><a name="0732c22" id="0732c22">萨云何学菩萨行。修菩萨道。尔时居士。因此</a><a name="0732c23" id="0732c23">指示。即说偈言<p class='lg'></a><br><a name="0732c24" id="0732c24">　　海上有山众宝成　　　贤圣所居极清净</a><br><a name="0732c25" id="0732c25">　　泉流萦带为严饰　　　华林果树满其中</a><br><a name="0732c26" id="0732c26">　　最胜勇猛利众生　　　观自在尊于此住</a><br><a name="0732c27" id="0732c27">　　汝应往问佛功德　　　彼当为汝广宣说　</p><p></a><a name="0732c28" id="0732c28">时善财童子。礼居士足。绕无数匝。殷勤瞻仰。</a><a name="0732c29" id="0732c29">辞退而去<p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100732b.htm'><img src='up.gif' border=0></a>
<a href='T100733a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>