<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0399a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷73)</font> 入法界品第三十九之一 <font face='Arial'>T10, p0399a</h2></font><hr>
<span class='old'>
</a><a name="0398c28" id="0398c28">一切境界。无欣无厌。无爱无恚。无苦无乐。无</a><a name="0398c29" id="0398c29">取无舍。无安无怖。佛子。菩萨智慧。虽复如是</span><a name="0399a01" id="0399a01">甚深难测。我当承佛威神之力。为汝解说。令</a><a name="0399a02" id="0399a02">未来世诸菩萨等。满足大愿。成就诸力。佛子。</a><a name="0399a03" id="0399a03">乃往古世。过世界海微尘数劫。有劫名善光。</a><a name="0399a04" id="0399a04">世界名宝光。于其劫中。有一万佛。出兴于世。</a><a name="0399a05" id="0399a05">其最初佛。号法轮音虚空灯王如来应正等</a><a name="0399a06" id="0399a06">觉。十号圆满。彼阎浮提。有一王都名宝庄严。</a><a name="0399a07" id="0399a07">其东不远。有一大林名曰妙光。中有道场名</a><a name="0399a08" id="0399a08">为宝华。彼道场中。有普光明摩尼莲华藏师</a><a name="0399a09" id="0399a09">子之座。时彼如来于此座上。成阿耨多罗三</a><a name="0399a10" id="0399a10">藐三菩提。满一百年坐于道场。为诸菩萨诸</a><a name="0399a11" id="0399a11">天世人。及阎浮提宿植善根已成熟者。演说</a><a name="0399a12" id="0399a12">正法。是时国王名曰胜光。时世人民寿一万</a><a name="0399a13" id="0399a13">岁。其中多有杀盗淫佚。妄语绮语。两舌恶</a><a name="0399a14" id="0399a14">口。贪嗔邪见。不孝父母。不敬沙门。婆罗门</a><a name="0399a15" id="0399a15">等。时王为欲调伏彼故。造立囹圄。枷锁禁</a><a name="0399a16" id="0399a16">闭。无量众生于中受苦。王有太子名为善伏。</a><a name="0399a17" id="0399a17">端正殊特。人所喜见。具二十八大人之相。在</a><a name="0399a18" id="0399a18">宫殿中。遥闻狱囚楚毒音声。心怀伤愍。从宫</a><a name="0399a19" id="0399a19">殿出入牢狱中。见诸罪人杻械枷锁。递相连</a><a name="0399a20" id="0399a20">系。置幽闇处。或以火炙。或以烟熏。或被榜</a><a name="0399a21" id="0399a21">笞。或遭膑割。裸形乱发。饥渴羸瘦。筋断骨</a><a name="0399a22" id="0399a22">现。号叫苦剧。太子见已心生悲愍。以无畏声。</a><a name="0399a23" id="0399a23">安慰之言。汝莫忧恼。汝勿愁怖。我当令汝悉</a><a name="0399a24" id="0399a24">得解脱。便诣王所而白王言。狱中罪人苦毒</a><a name="0399a25" id="0399a25">难处。愿垂宽宥施以无畏。时王即集五百大</a><a name="0399a26" id="0399a26">臣而问之言。是事云何。诸臣答言。彼罪人者</a><a name="0399a27" id="0399a27">私窃官物。谋夺王位。盗入宫闱。罪应刑戮。有</a><a name="0399a28" id="0399a28">哀救者罪亦至死。时彼太子。悲心转切。语大</a><a name="0399a29" id="0399a29">臣言。如汝所说但放此人。随其所应可以治<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100398c.htm'><img src='up.gif' border=0></a>
<a href='T100399b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>