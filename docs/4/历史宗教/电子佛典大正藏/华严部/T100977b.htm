<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0977b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷2)</font> 根门品第六 <font face='Arial'>T10, p0977b</h2></font><hr>
<span class='old'>
</a><a name="0977a28" id="0977a28">如是。普当修习无处所法。何谓修习无处所</a><a name="0977a29" id="0977a29">法。谓习怕悉无所生。修于无欲行真谛法。</span><a name="0977b01" id="0977b01">习学本无而行法界。亦习本际了知悉空。一</a><a name="0977b02" id="0977b02">切诸法皆无所住。无所习行无行不行。如是</a><a name="0977b03" id="0977b03">最胜。六住菩萨解诸法空。复当修习威仪</a><a name="0977b04" id="0977b04">礼节。不取当来已舍过去。不念现在亦无我</a><a name="0977b05" id="0977b05">所。无所受取亦不有主。复无被服不可睹见。</a><a name="0977b06" id="0977b06">为究竟空故无有尽。设有文字亦假号耳。其</a><a name="0977b07" id="0977b07">无尽者则无所生。以其本净志意怕。亦</a><a name="0977b08" id="0977b08">无出生当离所生及无所生。已所习学亦无</a><a name="0977b09" id="0977b09">声响不见进趣亦无退者。推寻边幅则无有</a><a name="0977b10" id="0977b10">底亦不无底不起不灭。是则名曰达于本空。</a><a name="0977b11" id="0977b11">讲宣平等亦无想念。无近无远亦无足迹。是</a><a name="0977b12" id="0977b12">谓为习。所言习者。入于法律。一切诸法假</a><a name="0977b13" id="0977b13">有号耳。亦无来往周旋之处。无得无失无闻</a><a name="0977b14" id="0977b14">无见。是谓常在住于法界。其能奉行如是法</a><a name="0977b15" id="0977b15">者。是名为习。云何为法。所言法者。法不念法</a><a name="0977b16" id="0977b16">亦不毁败。复不恐难无有希望。设无希望亦</a><a name="0977b17" id="0977b17">不想报。若不念报则除一切望想之累。不迟</a><a name="0977b18" id="0977b18">当来不住现在不忆过去。如是行者便能具</a><a name="0977b19" id="0977b19">足等于三世。三世等者则无言说。不用住故</a><a name="0977b20" id="0977b20">而度众生。最胜当知。如来出现演此言教。使</a><a name="0977b21" id="0977b21">众生类得度彼岸。有佛无佛法性常住。法界</a><a name="0977b22" id="0977b22">自然亦不变易。法界住者是谓寂然。复以何</a><a name="0977b23" id="0977b23">故法界自然。以无吾我故曰自然。或时菩萨</a><a name="0977b24" id="0977b24">计是我所。自谓有身意所专著。受五阴形观</a><a name="0977b25" id="0977b25">见因缘。名色思想周旋处所。言辞往来依猗</a><a name="0977b26" id="0977b26">识知。名号假设心中称量。观察本末四大诸</a><a name="0977b27" id="0977b27">入。是时菩萨复作是念。我当劝进度三界人。</a><a name="0977b28" id="0977b28">当使捐舍淫怒痴病。修习道教入三脱门。若</a><a name="0977b29" id="0977b29">复思惟使众生等到于道迹。至成罗汉得四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100977a.htm'><img src='up.gif' border=0></a>
<a href='T100977c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>