<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0441b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷80)</font> 入法界品第三十九之一 <font face='Arial'>T10, p0441b</h2></font><hr>
<span class='old'>
</a><a name="0441a28" id="0441a28">右手。摩触其顶。既摩顶已。善财即得一切</a><a name="0441a29" id="0441a29">佛刹微尘数三昧门。各以一切佛刹微尘数</span><a name="0441b01" id="0441b01">三昧。而为眷属。一一三昧。悉见昔所未见</a><a name="0441b02" id="0441b02">一切佛刹微尘数佛大海。集一切佛刹微尘</a><a name="0441b03" id="0441b03">数一切智助道具。生一切佛刹微尘数一切</a><a name="0441b04" id="0441b04">智上妙法。发一切佛刹微尘数一切智大誓</a><a name="0441b05" id="0441b05">愿。入一切佛刹微尘数大愿海。住一切佛刹</a><a name="0441b06" id="0441b06">微尘数一切智出要道。修一切佛刹微尘数</a><a name="0441b07" id="0441b07">诸菩萨所修行。起一切佛刹微尘数一切智</a><a name="0441b08" id="0441b08">大精进。得一切佛刹微尘数一切智净光明。</a><a name="0441b09" id="0441b09">如此娑婆世界毗卢遮那佛所。普贤菩萨。摩</a><a name="0441b10" id="0441b10">善财顶。如是十方所有世界。及彼世界一一</a><a name="0441b11" id="0441b11">尘中。一切世界一切佛所。普贤菩萨。悉亦</a><a name="0441b12" id="0441b12">如是摩善财顶。所得法门亦皆同等。尔时普</a><a name="0441b13" id="0441b13">贤菩萨摩诃萨。告善财言。善男子汝见我此</a><a name="0441b14" id="0441b14">神通力不。唯然已见。大圣。此不思议大神通</a><a name="0441b15" id="0441b15">事。唯是如来之所能知。普贤告言。善男子。</a><a name="0441b16" id="0441b16">我于过去不可说不可说佛刹微尘数劫。行</a><a name="0441b17" id="0441b17">菩萨行。求一切智。一一劫中。为欲清净菩</a><a name="0441b18" id="0441b18">提心故。承事不可说不可说佛刹微尘数佛。</a><a name="0441b19" id="0441b19">一一劫中。为集一切智福德具故。设不可</a><a name="0441b20" id="0441b20">说不可说佛刹微尘数广大施会。一切世间。</a><a name="0441b21" id="0441b21">咸使闻知。凡有所求悉令满足。一一劫中。为</a><a name="0441b22" id="0441b22">求一切智法故。以不可说不可说佛刹微尘</a><a name="0441b23" id="0441b23">数财物布施。一一劫中。为求佛智故。以不</a><a name="0441b24" id="0441b24">可说不可说佛刹微尘数城邑聚落。国土王</a><a name="0441b25" id="0441b25">位。妻子眷属。眼耳鼻舌。身肉手足乃至身命。</a><a name="0441b26" id="0441b26">而为布施。一一劫中。为求一切智首故。以不</a><a name="0441b27" id="0441b27">可说不可说佛刹微尘数头。而为布施。一一</a><a name="0441b28" id="0441b28">劫中。为求一切智故。于不可说不可说佛刹</a><a name="0441b29" id="0441b29">微尘数诸如来所。恭敬尊重承事供养。衣服<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100441a.htm'><img src='up.gif' border=0></a>
<a href='T100441c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>