<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0256c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷48)</font> 如来随好光明功德品第三十五 <font face='Arial'>T10, p0256c</h2></font><hr>
<span class='old'>
</a><a name="0256b28" id="0256b28">恼障。报障见障。以尽法界。众生数等身。以</a><a name="0256b29" id="0256b29">尽法界。众生数等头。以尽法界。众生数等舌。</span><a name="0256c01" id="0256c01">以尽法界。众生数等。善身业。善语业。善意业。</a><a name="0256c02" id="0256c02">悔除所有诸障过恶。时诸天子。闻是语已。得</a><a name="0256c03" id="0256c03">未曾有。心大欢喜。而问之言。菩萨摩诃萨。云</a><a name="0256c04" id="0256c04">何悔除一切过恶。尔时天鼓。以菩萨三昧善</a><a name="0256c05" id="0256c05">根力故。发声告言。诸天子。菩萨。知诸业不从</a><a name="0256c06" id="0256c06">东方来。不从南西北方四维上下来。而共积</a><a name="0256c07" id="0256c07">集。止住于心。但从颠倒生。无有住处。菩萨如</a><a name="0256c08" id="0256c08">是。决定明见。无有疑惑。诸天子。如我天鼓。</a><a name="0256c09" id="0256c09">说业说报。说行说戒。说喜说安。说诸三昧。诸</a><a name="0256c10" id="0256c10">佛菩萨。亦复如是。说我说我所。说众生说贪</a><a name="0256c11" id="0256c11">恚痴。种种诸业。而实无我。无有我所。诸所作</a><a name="0256c12" id="0256c12">业。六趣果报。十方推求。悉不可得。诸天子。</a><a name="0256c13" id="0256c13">譬如我声。不生不灭。造恶诸天。不闻余声。唯</a><a name="0256c14" id="0256c14">闻以地狱觉悟之声。一切诸业。亦复如是。非</a><a name="0256c15" id="0256c15">生非灭。随有修集。则受其报。诸天子。如我天</a><a name="0256c16" id="0256c16">鼓所出音声。于无量劫。不可穷尽。无有间断。</a><a name="0256c17" id="0256c17">若来若去。皆不可得。诸天子。若有去来。则有</a><a name="0256c18" id="0256c18">断常。一切诸佛。终不演说有断常法。除为方</a><a name="0256c19" id="0256c19">便。成熟众生。诸天子。譬如我声。于无量世</a><a name="0256c20" id="0256c20">界。随众生心。皆使得闻。一切诸佛。亦复如</a><a name="0256c21" id="0256c21">是。随众生心。悉令得见。诸天子。如有玻璃</a><a name="0256c22" id="0256c22">镜。名为能照。清净鉴彻。与十世界。其量正</a><a name="0256c23" id="0256c23">等。无量无边诸国土中。一切山川。一切众生。</a><a name="0256c24" id="0256c24">乃至地狱。畜生饿鬼。所有影像。皆于中现。诸</a><a name="0256c25" id="0256c25">天子。于汝意云何。彼诸影像。可得说言来入</a><a name="0256c26" id="0256c26">镜中。从镜去不。答言不也。诸天子。一切诸</a><a name="0256c27" id="0256c27">业。亦复如是。虽能出生诸业果报。无来去</a><a name="0256c28" id="0256c28">处。诸天子。譬如幻师。幻惑人眼。当知诸业。</a><a name="0256c29" id="0256c29">亦复如是。若如是知。是真实忏悔。一切罪恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100256b.htm'><img src='up.gif' border=0></a>
<a href='T100257a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>