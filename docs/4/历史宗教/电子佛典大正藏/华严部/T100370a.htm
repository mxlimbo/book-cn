<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0370a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷68)</font> 入法界品第三十九之一 <font face='Arial'>T10, p0370a</h2></font><hr>
<span class='old'>
</a><a name="0369c28" id="0369c28">善男子。若有众生。行暗夜中。迷惑十方。于平</a><a name="0369c29" id="0369c29">坦路生险难想。于险难道起平坦想。以高为</span><a name="0370a01" id="0370a01">下。以下为高。其心迷惑。生大苦恼。我以方</a><a name="0370a02" id="0370a02">便。舒光照及。若欲出者示其门户。若欲行者</a><a name="0370a03" id="0370a03">示其道路。欲度沟洫示其桥梁。欲涉河海与</a><a name="0370a04" id="0370a04">其船筏。乐观方者示其险易安危之处。欲休</a><a name="0370a05" id="0370a05">息者示其城邑水树之所。作是念言。如我于</a><a name="0370a06" id="0370a06">此照除夜暗。令诸世事悉得宣叙。愿我普于</a><a name="0370a07" id="0370a07">一切众生生死长夜。无明暗处。以智慧光。普</a><a name="0370a08" id="0370a08">皆照了。是诸众生。无有智眼。想心见倒之所</a><a name="0370a09" id="0370a09">覆翳。无常常想。无乐乐想。无我我想。不净净</a><a name="0370a10" id="0370a10">想。坚固执着。我人众生。蕴界处法。迷惑因</a><a name="0370a11" id="0370a11">果。不识善恶。杀害众生。乃至邪见。不孝父</a><a name="0370a12" id="0370a12">母。不敬沙门及婆罗门。不知恶人。不识善</a><a name="0370a13" id="0370a13">人。贪着恶事。安住邪法。毁谤如来。坏正法</a><a name="0370a14" id="0370a14">轮。于诸菩萨。呰辱伤害。轻大乘道。断菩提</a><a name="0370a15" id="0370a15">心。于有恩人反加杀害。于无恩处常怀怨结。</a><a name="0370a16" id="0370a16">毁谤贤圣。亲近恶伴。盗塔寺物。作五逆罪。不</a><a name="0370a17" id="0370a17">久当堕三恶道处。愿我速以大智光明。破彼</a><a name="0370a18" id="0370a18">众生无明黑暗。令其疾发阿耨多罗三藐三</a><a name="0370a19" id="0370a19">菩提心。既发心已。示普贤乘。开十力道。亦示</a><a name="0370a20" id="0370a20">如来法王境界。亦示诸佛一切智城。诸佛所</a><a name="0370a21" id="0370a21">行。诸佛自在。诸佛成就。诸佛总持。一切诸</a><a name="0370a22" id="0370a22">佛。共同一身。一切诸佛平等之处。令其安住。</a><a name="0370a23" id="0370a23">善男子。一切众生。或病所缠。或老所侵。或苦</a><a name="0370a24" id="0370a24">贫穷。或遭祸难。或犯王法。临当受刑。无所依</a><a name="0370a25" id="0370a25">怙。生大怖畏。我皆救济。使得安隐。复作是</a><a name="0370a26" id="0370a26">念。愿我以法。普摄众生。令其解脱一切烦恼。</a><a name="0370a27" id="0370a27">生老病死。忧悲苦患。近善知识。常行法施。勤</a><a name="0370a28" id="0370a28">行善业。速得如来。清净法身。住于究竟无变</a><a name="0370a29" id="0370a29">易处。善男子。一切众生。入见稠林。住于邪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100369c.htm'><img src='up.gif' border=0></a>
<a href='T100370b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>