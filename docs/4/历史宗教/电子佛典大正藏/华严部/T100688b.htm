<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0688b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷6)</font> 入不思议解脱境界普贤行愿品 <font face='Arial'>T10, p0688b</h2></font><hr>
<span class='old'>
</a><a name="0688a28" id="0688a28">见一切佛广大三昧。住一切佛无涅槃际成</a><a name="0688a29" id="0688a29">正觉门。普遍了知诸三昧海所有境界。能随</span><a name="0688b01" id="0688b01">观察三世诸法悉皆平等。分身遍往一切刹</a><a name="0688b02" id="0688b02">海。入于诸佛无分别处。一切境界皆悉现前。</a><a name="0688b03" id="0688b03">常能观察一切诸法。以圆满智尽能说行一</a><a name="0688b04" id="0688b04">切菩萨功德行愿。于其身中。悉能显现一切</a><a name="0688b05" id="0688b05">世界成坏之相。而于自身。及彼世界。不生二</a><a name="0688b06" id="0688b06">想。如是妙行。而我云何能知能说。善男子。从</a><a name="0688b07" id="0688b07">此南行阎浮提畔。有一住处。名遍无垢。</a><a name="0688b08" id="0688b08">彼有比丘。名曰海幢。汝诣彼问。菩萨云何</a><a name="0688b09" id="0688b09">学菩萨行。修菩萨道。时善财童子。礼长者</a><a name="0688b10" id="0688b10">足。右绕观察。思惟瞻仰。称扬赞叹无量功德。</a><a name="0688b11" id="0688b11">念善知识能为救护。于善知识。常生欢喜。依</a><a name="0688b12" id="0688b12">善知识。发起行愿。由善知识。令我开悟。敬善</a><a name="0688b13" id="0688b13">知识。心无违逆。事善知识。无有谄诳。于善知</a><a name="0688b14" id="0688b14">识。心常随顺。于善知识。起慈母想。令我远离</a><a name="0688b15" id="0688b15">一切颠倒。于善知识。起慈父想。令我成就</a><a name="0688b16" id="0688b16">菩萨善法。如是思惟。深生爱乐。悲泣流泪。辞</a><a name="0688b17" id="0688b17">退而去</a><a name="0688b18" id="0688b18"><p>尔时善财童子。一心正念彼长者教。随顺观</a><a name="0688b19" id="0688b19">察。如说修行。忆持彼不思议菩萨解脱门。</a><a name="0688b20" id="0688b20">思惟彼不思议智慧光明门。深入彼不思议</a><a name="0688b21" id="0688b21">法界次第门。悟解彼不思议遍入普法门。明</a><a name="0688b22" id="0688b22">见彼不思议如来神变。观察彼不思议普入</a><a name="0688b23" id="0688b23">佛刹。深信彼不思议佛力庄严。照现彼不思</a><a name="0688b24" id="0688b24">议菩萨三昧。了达彼不思议差别世界。修</a><a name="0688b25" id="0688b25">集彼不思议菩萨净业。发起彼不思议广大</a><a name="0688b26" id="0688b26">誓愿。如是观察。渐次南行。向阎浮提畔无垢</a><a name="0688b27" id="0688b27">聚落。周遍寻觅海幢比丘。乃见处在经行林</a><a name="0688b28" id="0688b28">侧。结跏趺坐。端身正念。离出入息。无别思觉</a><a name="0688b29" id="0688b29">住不思议广大三昧。以三昧力。现大神通。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100688a.htm'><img src='up.gif' border=0></a>
<a href='T100688c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>