<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0191c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷36)</font> 第五地 <font face='Arial'>T10, p0191c</h2></font><hr>
<span class='old'>
</a><a name="0191b28" id="0191b28">圣谛。此是苦灭圣谛。此是苦灭道圣谛。善知</a><a name="0191b29" id="0191b29">俗谛。善知第一义谛。善知相谛。善知差别谛。</span><a name="0191c01" id="0191c01">善知成立谛。善知事谛。善知生谛。善知尽无</a><a name="0191c02" id="0191c02">生谛。善知入道智谛。善知一切菩萨地。次第</a><a name="0191c03" id="0191c03">成就谛。乃至善知如来智成就谛。此菩萨。随</a><a name="0191c04" id="0191c04">众生心乐令欢喜故。知俗谛通达一实相故。</a><a name="0191c05" id="0191c05">知第一义谛觉法自相共相故。知相谛了诸</a><a name="0191c06" id="0191c06">法分位差别故。知差别谛善分别蕴界处故。</a><a name="0191c07" id="0191c07">知成立谛觉身心苦恼故。知事谛觉诸趣生</a><a name="0191c08" id="0191c08">相续故。知生谛一切热恼毕竟灭故。知尽无</a><a name="0191c09" id="0191c09">生智谛出生无二故。知入道智谛正觉一切</a><a name="0191c10" id="0191c10">行相故。善知一切菩萨地。次第相续成就。乃</a><a name="0191c11" id="0191c11">至如来智成就谛。以信解智力知。非以究竟</a><a name="0191c12" id="0191c12">智力知。佛子。此菩萨摩诃萨。得如是诸谛</a><a name="0191c13" id="0191c13">智已。如实知一切有为法。虚妄诈伪。诳惑愚</a><a name="0191c14" id="0191c14">夫。菩萨尔时。于诸众生。转增大悲。生大慈光</a><a name="0191c15" id="0191c15">明。佛子。此菩萨摩诃萨。得如是智力。不舍一</a><a name="0191c16" id="0191c16">切众生。常求佛智。如实观一切有为行。前</a><a name="0191c17" id="0191c17">际后际。知从前际无明。有爱故生生死流转。</a><a name="0191c18" id="0191c18">于诸蕴宅。不能动出。增长苦聚。无我无寿者。</a><a name="0191c19" id="0191c19">无养育者。无更数取后趣身者。离我我所。如</a><a name="0191c20" id="0191c20">前际后际。亦如是。皆无所有。虚妄贪着。断尽</a><a name="0191c21" id="0191c21">出离。若有若无。皆如实知。佛子。此菩萨摩诃</a><a name="0191c22" id="0191c22">萨。复作是念。此诸凡夫。愚痴无智。甚为可</a><a name="0191c23" id="0191c23">愍。有无数身。已灭。今灭。当灭。如是尽灭。不</a><a name="0191c24" id="0191c24">能于身而生厌想。转更增长。机关苦事。随生</a><a name="0191c25" id="0191c25">死流。不能还返。于诸蕴宅。不求出离。不知忧</a><a name="0191c26" id="0191c26">畏四大毒蛇。不能拔出诸慢见箭。不能息灭</a><a name="0191c27" id="0191c27">贪恚痴火。不能破坏无明黑暗。不能干竭爱</a><a name="0191c28" id="0191c28">欲大海。不求十力大圣导师。入魔意稠林。于</a><a name="0191c29" id="0191c29">生死海中。为觉观波涛之所漂溺。佛子。此菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100191b.htm'><img src='up.gif' border=0></a>
<a href='T100192a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>