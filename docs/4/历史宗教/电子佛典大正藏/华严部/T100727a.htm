<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0727a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷14)</font> 入不思议解脱境界普贤行愿品 <font face='Arial'>T10, p0727a</h2></font><hr>
<span class='old'>
</a><a name="0726c28" id="0726c28">切众生。善男子。我知海中一切宝洲。一切</a><a name="0726c29" id="0726c29">宝处。一切宝性。一切宝根。一切宝种。一切</span><a name="0727a01" id="0727a01">宝类。我又能知净一切宝。钻一切宝。出一</a><a name="0727a02" id="0727a02">切宝。作一切宝。一切宝器一切宝用。一切宝</a><a name="0727a03" id="0727a03">境界。一切宝光明。我又能知一切龙宫。一切</a><a name="0727a04" id="0727a04">夜叉宫。一切罗刹宫。一切部多宫。如是一切</a><a name="0727a05" id="0727a05">差别住处。皆善回避。免其诸难。亦知大海</a><a name="0727a06" id="0727a06">漩澓浅深波涛远近。水色好恶。种种不同。</a><a name="0727a07" id="0727a07">亦善别知日月星辰。列宿回转。运行度数。</a><a name="0727a08" id="0727a08">变异灾祥。昼夜晷漏。时分延促。亦知其船铁</a><a name="0727a09" id="0727a09">木坚脆机关涩滑。水之大小。风之逆顺。左</a><a name="0727a10" id="0727a10">右旋转。安危之相。可行则行。可止则止。我</a><a name="0727a11" id="0727a11">以如是种种方便。常能利益一切众生</a><a name="0727a12" id="0727a12">善男子。我以好船运诸商众行安隐道。示其</a><a name="0727a13" id="0727a13">寂静。无恐怖相。复为说法。令其欢喜。随所乐</a><a name="0727a14" id="0727a14">欲。引至宝洲。与诸珍宝。咸使充足。然后将领</a><a name="0727a15" id="0727a15">还阎浮提。善男子。我将大船。如是往来。从昔</a><a name="0727a16" id="0727a16">至今。未曾损坏。若有众生。得见我身。闻我法</a><a name="0727a17" id="0727a17">者。令其永不怖生死海。必得入于一切智海。</a><a name="0727a18" id="0727a18">必能竭尽诸爱欲海。能以智光照三世海。能</a><a name="0727a19" id="0727a19">尽一切众生苦海。能净一切众生心海。速能</a><a name="0727a20" id="0727a20">严净一切刹海。普能往诣十方佛海。普知一</a><a name="0727a21" id="0727a21">切众生根海。普了一切众生行海。普顺一切</a><a name="0727a22" id="0727a22">众生性海。善男子。我唯得此大悲幢行。若有</a><a name="0727a23" id="0727a23">众生见闻忆念。与我同住。皆悉不空。如诸</a><a name="0727a24" id="0727a24">菩萨摩诃萨。善能游涉生死大海。能不染着</a><a name="0727a25" id="0727a25">诸烦恼海。能舍一切诸妄见海。能观一切诸</a><a name="0727a26" id="0727a26">法性海。能以四摄摄众生海。能善安住一</a><a name="0727a27" id="0727a27">切智海。能灭一切众生着海。能平等住一切</a><a name="0727a28" id="0727a28">时海。能以神通度众生海。能以其时调众</a><a name="0727a29" id="0727a29">生海。而我云何能知能说彼功德行。善男子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100726c.htm'><img src='up.gif' border=0></a>
<a href='T100727b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>