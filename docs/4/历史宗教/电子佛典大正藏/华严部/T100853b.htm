<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0853b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷1)</font> <font face='Arial'>T10, p0853b</h2></font><hr>
<span class='old'>
</a><a name="0853a28" id="0853a28">严事。无量无边不可具说</a><a name="0853a29" id="0853a29"><p>尔时善财童子。从东方界。求善知识。渐渐游</span><a name="0853b01" id="0853b01">行。至南方界。转至西方。遥见善胜长者在</a><a name="0853b02" id="0853b02">窟头摩城。发意欲向渐涉道路。思惟正受</a><a name="0853b03" id="0853b03">系念在前。无分散意住正定聚。虽在道路爱</a><a name="0853b04" id="0853b04">乐正法。无悔恨心不退境界。勇猛精进不畏</a><a name="0853b05" id="0853b05">崄路。念善知识修正觉道。为得安隐道故身</a><a name="0853b06" id="0853b06">心无尽。在于中道作如是念。我当云何得胜</a><a name="0853b07" id="0853b07">境界。我今云何当速诣善知识。问菩萨道修</a><a name="0853b08" id="0853b08">菩萨行。于善知识。作佛道因缘。得诸波罗蜜。</a><a name="0853b09" id="0853b09">普摄一切。离诸障碍。入无著法界。普为一切</a><a name="0853b10" id="0853b10">众生。断众恶道业。为除我人众生寿命之心。</a><a name="0853b11" id="0853b11">灭除一切烦恼诸尘。破灭一切诸见罗网。成</a><a name="0853b12" id="0853b12">就善箭。以慈悲弓。射护法处。成就因果。何以</a><a name="0853b13" id="0853b13">故。若得值见善知识者。必得成就诸善功</a><a name="0853b14" id="0853b14">德。善知识者。能为一切智。作大根本。身心正</a><a name="0853b15" id="0853b15">受。颜色不变。求善知识。威仪庠序。无卒暴</a><a name="0853b16" id="0853b16">相。渐渐往至窟头摩城。见善胜长者在于彼</a><a name="0853b17" id="0853b17">城重阁讲堂。即前诣已。如人游海水中不见</a><a name="0853b18" id="0853b18">边际。百千万亿诸大长者。以为围绕。皆悉欢</a><a name="0853b19" id="0853b19">喜。在于善胜长者左右。各欲乐闻种种诸法。</a><a name="0853b20" id="0853b20">如海导师为诸商人说海宝处。善胜长者。善</a><a name="0853b21" id="0853b21">能分别佛法海宝。为一切众。说无所著无所</a><a name="0853b22" id="0853b22">分别</a><a name="0853b23" id="0853b23"><p>尔时善财童子。头面敬礼。白言大圣。我已久</a><a name="0853b24" id="0853b24">发阿耨多罗三藐三菩提心。但不知云何行</a><a name="0853b25" id="0853b25">菩萨道。修菩萨行。善胜长者。告善财言。善哉</a><a name="0853b26" id="0853b26">善哉。善男子。汝已能发菩提之心。善能问于</a><a name="0853b27" id="0853b27">大智慧宝。为得如是甚深法义。为断一切疑</a><a name="0853b28" id="0853b28">惑苦恼种子。汝今问我。为到一切智岸。以不</a><a name="0853b29" id="0853b29">破坏心。正向大乘。令离一切声闻辟支佛地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100853a.htm'><img src='up.gif' border=0></a>
<a href='T100853c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>