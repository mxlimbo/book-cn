<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0301 大方广如来不思议境界经 0911b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 301 大方广如来不思议境界经</font> <font face='Arial'>(卷1)</font> 一卷 <font face='Arial'>T10, p0911b</h2></font><hr>
<span class='old'>
</a><a name="0911a28" id="0911a28">前见。上下谛观。一心不乱。往空闲处。端坐思</a><a name="0911a29" id="0911a29">惟。如佛现前。一手量许。心常系念。不令忘</span><a name="0911b01" id="0911b01">失。若暂忘失。复应往观。如是观时。生极尊</a><a name="0911b02" id="0911b02">重恭敬之心。如佛真身现在其前。了了明见。</a><a name="0911b03" id="0911b03">不复于彼作形像解。见已即应于彼佛所。以</a><a name="0911b04" id="0911b04">妙花鬘。末香涂香。恭敬右绕。种种供养。彼应</a><a name="0911b05" id="0911b05">如是一心系念。常如世尊现其前住。然佛世</a><a name="0911b06" id="0911b06">尊。一切见者。一切闻者。一切知者。悉知我</a><a name="0911b07" id="0911b07">心。如是审复想见成已。还诣空处。系念在前。</a><a name="0911b08" id="0911b08">不令忘失。一心勤修。满三七日。若福德者。即</a><a name="0911b09" id="0911b09">见如来现在其前。其有先世造恶业障。不得</a><a name="0911b10" id="0911b10">见者。若能一心精勤不退。更无异相。还得</a><a name="0911b11" id="0911b11">速见。何以故。若有为求无上菩提。于一事中。</a><a name="0911b12" id="0911b12">专心修习。无不成办。若于所修。数数怯退。彼</a><a name="0911b13" id="0911b13">尚不能自得解脱。何况度脱诸苦众生。若遇</a><a name="0911b14" id="0911b14">如是。疾得菩提正真之道。不能勤修。当知</a><a name="0911b15" id="0911b15">徒是地之重担。譬如有人。于大海中。饮一掬</a><a name="0911b16" id="0911b16">水。即为已饮阎浮提中一切河水。菩萨如是。</a><a name="0911b17" id="0911b17">若能修习此菩提海。则为已修一切三昧诸</a><a name="0911b18" id="0911b18">忍诸地诸陀罗尼。是故常应勤修匪懈。离于</a><a name="0911b19" id="0911b19">放逸。系念一心。要令自得现前见佛。如是修</a><a name="0911b20" id="0911b20">习初见佛时。作是思惟。为真佛耶。为形像耶。</a><a name="0911b21" id="0911b21">若知所见是真佛者。便于佛前。两膝着地。合</a><a name="0911b22" id="0911b22">掌恭敬。忆念虚空毛端量处及微尘中一切</a><a name="0911b23" id="0911b23">诸佛无量威德。大慈悲故。来现我前。即应启</a><a name="0911b24" id="0911b24">请唯愿世尊。为我演说如来不思议境界大</a><a name="0911b25" id="0911b25">三昧法。若闻如来一切所说。应决定信。勿生</a><a name="0911b26" id="0911b26">疑惑。即于是处。得此三昧。若先业障。不能问</a><a name="0911b27" id="0911b27">者。则应思惟。一切诸法。如幻如焰。如翳如</a><a name="0911b28" id="0911b28">影。如像如梦。如是谛观。法性空寂。然知如来</a><a name="0911b29" id="0911b29">了一切法。皆如幻梦。如来自性。非幻非梦。犹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100911a.htm'><img src='up.gif' border=0></a>
<a href='T100911c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>