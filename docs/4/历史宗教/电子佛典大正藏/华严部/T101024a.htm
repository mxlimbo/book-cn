<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1024a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷8)</font> 等慈品第二十二 <font face='Arial'>T10, p1024a</h2></font><hr>
<span class='old'>
</a><a name="1023c28" id="1023c28">魔怨令知邪趣。游处境界度人无量。心如地</a><a name="1023c29" id="1023c29">界忍而不动。分别根门难易之相。纯熟之行</span><a name="1024a01" id="1024a01">靡不斟酌。一一分别阴持入行色痛想行识。</a><a name="1024a02" id="1024a02">观内六情去外六尘。若眼见色不兴眼识。外</a><a name="1024a03" id="1024a03">色内识悉了虚无。色为是谁眼识所在。若耳</a><a name="1024a04" id="1024a04">闻声不兴耳识。外声内识悉了虚无。声为是</a><a name="1024a05" id="1024a05">谁耳识所在。若鼻嗅香不兴鼻识。外香内识</a><a name="1024a06" id="1024a06">悉了虚无。香为是谁鼻识所在。若舌知味不</a><a name="1024a07" id="1024a07">兴舌识。外味内识悉了虚无。味为是谁舌识</a><a name="1024a08" id="1024a08">所在。若身知细滑不兴识想。外更内识悉了</a><a name="1024a09" id="1024a09">虚无。细滑为谁身识所在。最胜当知菩萨入</a><a name="1024a10" id="1024a10">定一一分别随类教化。或以言教或以神足或</a><a name="1024a11" id="1024a11">以权慧。随类而入无所挂碍。是时菩萨复以</a><a name="1024a12" id="1024a12">十法训化众生。云何为十。一者慧根具足定</a><a name="1024a13" id="1024a13">意不乱。二者觉意牢固演慧无碍。三者敷畅</a><a name="1024a14" id="1024a14">道品具足义趣。四者解相玄寂众好不阙。五</a><a name="1024a15" id="1024a15">者解道非道了知虚无。六者意崇法轮诲而</a><a name="1024a16" id="1024a16">不惓。七者行菩萨道不见己身。八者虽度众</a><a name="1024a17" id="1024a17">生不见有度。九者解内外空一而无二。十者</a><a name="1024a18" id="1024a18">分别身体不见有化。是谓菩萨摩诃萨具足</a><a name="1024a19" id="1024a19">十法。便能周旋诸佛刹土。从一佛国至一佛</a><a name="1024a20" id="1024a20">国。亦未曾离诸佛世尊。菩萨当念修诸总持</a><a name="1024a21" id="1024a21">门。云何为总持。诸法印可总持。菩萨得此总</a><a name="1024a22" id="1024a22">持者。于一切法去诸妄想。复有普光总持。菩</a><a name="1024a23" id="1024a23">萨得此总持者。等慈一切不怀颠倒。复有慧</a><a name="1024a24" id="1024a24">明总持。菩萨得此总持者。不净国土令得清</a><a name="1024a25" id="1024a25">净。复有照曜总持。菩萨得此总持者。于诸乱</a><a name="1024a26" id="1024a26">意悉无尘翳。复有义辩总持。菩萨得此总持</a><a name="1024a27" id="1024a27">者。习观众行入定不动。复有法辩总持。菩萨</a><a name="1024a28" id="1024a28">得此总持者。分别句义不失次叙。复有响辩</a><a name="1024a29" id="1024a29">总持。菩萨得此总持者。观察音响随类而度。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101023c.htm'><img src='up.gif' border=0></a>
<a href='T101024b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>