<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0859c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷1)</font> <font face='Arial'>T10, p0859c</h2></font><hr>
<span class='old'>
</a><a name="0859b28" id="0859b28">当说。以智慧力。悉能受持。一切世间。声闻缘</a><a name="0859b29" id="0859b29">觉。及小菩萨所不能及。善男子。我唯知此不</span><a name="0859c01" id="0859c01">生不灭实际庄严平等菩萨法门。诸大菩萨</a><a name="0859c02" id="0859c02">于一念顷。悉知三世佛法本际平等。于刹那</a><a name="0859c03" id="0859c03">顷。庄严无量三昧境界海门。住如实际。无彼</a><a name="0859c04" id="0859c04">我相。亦无二意。住佛所住。于一切而无怯</a><a name="0859c05" id="0859c05">想。住欢喜法界。清净庄严。三乘贤圣。如实智</a><a name="0859c06" id="0859c06">慧。平等无二。不着世间及世间果。一切三世</a><a name="0859c07" id="0859c07">如来印绶及受决法。悉充法界。常住不灭。一</a><a name="0859c08" id="0859c08">切如来。音声充满。法界不可思议。无量无边。</a><a name="0859c09" id="0859c09">不可具说。我当云何能知能说彼功德行。善</a><a name="0859c10" id="0859c10">男子。于此南方。有孤绝山。名金刚轮庄严高</a><a name="0859c11" id="0859c11">显。彼有菩萨名观世音。住其山顶。汝诣彼问。</a><a name="0859c12" id="0859c12">云何菩萨学菩萨行。修菩萨道。时善财童子。</a><a name="0859c13" id="0859c13">头面敬礼高贵德王菩萨足已。绕百千匝。眷</a><a name="0859c14" id="0859c14">仰瞻察。辞退南行</a><a name="0859c15" id="0859c15"><p>尔时善财童子。正念思惟彼长者教。随顺菩</a><a name="0859c16" id="0859c16">萨解脱之藏。正念菩萨诸忆念力。承佛威神</a><a name="0859c17" id="0859c17">佛本愿力。以三昧正受。于念念中。间无空缺。</a><a name="0859c18" id="0859c18">常念栴檀宝塔无量诸佛。悲泣雨泪。寻路而</a><a name="0859c19" id="0859c19">行。次第分别一切诸佛及诸佛法。于一心中。</a><a name="0859c20" id="0859c20">庄严诸佛神通念定慧力。为欲长养菩提善</a><a name="0859c21" id="0859c21">根。思惟正念一切诸佛不思议业。渐渐游行。</a><a name="0859c22" id="0859c22">到彼孤山。步步登陟。念观世音。正念不舍。遥</a><a name="0859c23" id="0859c23">见经行在岩西阿。处处皆有流泉花树。林池</a><a name="0859c24" id="0859c24">清渌。金花香草。柔软鲜洁。皆从菩萨功德</a><a name="0859c25" id="0859c25">所生。至其山顶。见观世音坐于金刚八楞之</a><a name="0859c26" id="0859c26">座。座出光明。严饰无比。与无量菩萨。眷属围</a><a name="0859c27" id="0859c27">绕。而为说法。时观世音。身真金色。手执大悲</a><a name="0859c28" id="0859c28">白宝莲华。说大慈悲经。劝发摄取一切众</a><a name="0859c29" id="0859c29">生。入于普门示现法门<p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100859b.htm'><img src='up.gif' border=0></a>
<a href='T100860a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>