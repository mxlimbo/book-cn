<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0275a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷52)</font> 如来出现品第三十七之一 <font face='Arial'>T10, p0275a</h2></font><hr>
<span class='old'>
</a><a name="0274c28" id="0274c28">佛子。诸菩萨摩诃萨。应云何知如来应正等</a><a name="0274c29" id="0274c29">觉成正觉。佛子。菩萨摩诃萨。应知如来成正</span><a name="0275a01" id="0275a01">觉。于一切义。无所观察。于法平等。无所疑</a><a name="0275a02" id="0275a02">惑。无二无相。无行无止。无量无际。远离二</a><a name="0275a03" id="0275a03">边。住于中道。出过一切文字言说。知一切众</a><a name="0275a04" id="0275a04">生。心念所行。根性欲乐。烦恼染习。举要言</a><a name="0275a05" id="0275a05">之。于一念中。悉知三世一切诸法。佛子。譬</a><a name="0275a06" id="0275a06">如大海。普能印现四天下中。一切众生。色身</a><a name="0275a07" id="0275a07">形像。是故共说。以为大海。诸佛菩提。亦复如</a><a name="0275a08" id="0275a08">是。普现一切众生心念。根性乐欲。而无所现。</a><a name="0275a09" id="0275a09">是故说名诸佛菩提。佛子。诸佛菩提。一切文</a><a name="0275a10" id="0275a10">字所不能宣。一切音声所不能及。一切言语</a><a name="0275a11" id="0275a11">所不能说。但随所应方便开示。佛子。如来应</a><a name="0275a12" id="0275a12">正等觉。成正觉时。得一切众生量等身。得一</a><a name="0275a13" id="0275a13">切法量等身。得一切刹量等身。得一切三世</a><a name="0275a14" id="0275a14">量等身。得一切佛量等身。得一切语言量等</a><a name="0275a15" id="0275a15">身。得真如量等身。得法界量等身。得虚空界</a><a name="0275a16" id="0275a16">量等身。得无碍界量等身。得一切愿量等身。</a><a name="0275a17" id="0275a17">得一切行量等身。得寂灭涅槃界量等身佛。</a><a name="0275a18" id="0275a18">子。如所得身。言语及心。亦复如是。得如是</a><a name="0275a19" id="0275a19">等无量无数。清净三轮。佛子。如来成正觉时。</a><a name="0275a20" id="0275a20">于其身中。普见一切众生成正觉。乃至普见</a><a name="0275a21" id="0275a21">一切众生入涅槃。皆同一性。所谓无性。无何</a><a name="0275a22" id="0275a22">等性。所谓无相性。无尽性。无生性。无灭性。</a><a name="0275a23" id="0275a23">无我性。无非我性。无众生性。无非众生性。无</a><a name="0275a24" id="0275a24">菩提性。无法界性。无虚空性。亦复无有成正</a><a name="0275a25" id="0275a25">觉性。知一切法。皆无性故。得一切智。大悲相</a><a name="0275a26" id="0275a26">续。救度众生。佛子。譬如虚空。一切世界。若</a><a name="0275a27" id="0275a27">成若坏。常无增减。何以故。虚空无生故。诸佛</a><a name="0275a28" id="0275a28">菩提。亦复如是。若成正觉。不成正觉。亦无增</a><a name="0275a29" id="0275a29">减。何以故。菩提无相无非相。无一无种种故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100274c.htm'><img src='up.gif' border=0></a>
<a href='T100275b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>