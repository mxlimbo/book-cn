<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0790b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷28)</font> 入不思议解脱境界普贤行愿品 <font face='Arial'>T10, p0790b</h2></font><hr>
<span class='old'>
</a><br><a name="0790a28" id="0790a28">　　不应观视一须臾　　　况久甘其粗恶语</a><br><a name="0790a29" id="0790a29">　　女人恒于一切处　　　防诸过患及猜嫌</span><br><a name="0790b01" id="0790b01">　　一行有亏众所轻　　　伤风败俗人咸弃</a><br><a name="0790b02" id="0790b02">　　女人童幼及中年　　　乃至老时过百岁</a><br><a name="0790b03" id="0790b03">　　内外种族皆荣贵　　　动止恒须人所防</a><br><a name="0790b04" id="0790b04">　　处女居家随父母　　　笄年适事又从夫</a><br><a name="0790b05" id="0790b05">　　夫亡从子护嫌疑　　　由是常名不自在</a><br><a name="0790b06" id="0790b06">　　出家舍欲修寂静　　　心思女境非圣贤</a><br><a name="0790b07" id="0790b07">　　犹郁金香染垢衣　　　离善常为智人笑</a><br><a name="0790b08" id="0790b08">　　如囚得出思还入　　　如狂遇差愿重生</a><br><a name="0790b09" id="0790b09">　　癞病已除念病时　　　舍女思女过于是</a><br><a name="0790b10" id="0790b10">　　如澄静水蛟龙止　　　亦如金窟猛兽居</a><br><a name="0790b11" id="0790b11">　　虽修戒定念女人　　　智者观之亦如是</a><br><a name="0790b12" id="0790b12">　　智人宁吞于热铁　　　不观女色乱其心</a><br><a name="0790b13" id="0790b13">　　戒定慧品遍成怨　　　寂静资缘皆弃舍</a><br><a name="0790b14" id="0790b14">　　女人不观于胜族　　　吉祥富贵智名闻</a><br><a name="0790b15" id="0790b15">　　唯求染欲无异心　　　云何慧者所亲近</a><br><a name="0790b16" id="0790b16">　　有住诸禅及威势　　　能杀勇力与王仙</a><br><a name="0790b17" id="0790b17">　　或时女色染其心　　　退失调伏诸功德</a><br><a name="0790b18" id="0790b18">　　斗诤象马诸军阵　　　亡躯济海集珍财</a><br><a name="0790b19" id="0790b19">　　胜族乞丐为仆隶　　　行非正法皆由女</a><br><a name="0790b20" id="0790b20">　　女人喜怒情难见　　　染心邪计量无涯</a><br><a name="0790b21" id="0790b21">　　世间名称诸智人　　　无有能知女心者</a><br><a name="0790b22" id="0790b22">　　五通神仙及天主　　　能知大海水多少</a><br><a name="0790b23" id="0790b23">　　终身计算莫能知　　　一一女人差别意</a><br><a name="0790b24" id="0790b24">　　谄言悦耳甘如蜜　　　心如利剑害于人</a><br><a name="0790b25" id="0790b25">　　乱意巧妙夺人心　　　怀恶兴谋肆诸毒</a><br><a name="0790b26" id="0790b26">　　女人妙饰或无饰　　　行住坐卧悉猜嫌</a><br><a name="0790b27" id="0790b27">　　邪视愚智诸女人　　　见画像女亦憎恶</a><br><a name="0790b28" id="0790b28">　　愚童乐攀毒树枝　　　痴乱欲住毒蛇窟</a><br><a name="0790b29" id="0790b29">　　狂人执持于热铁　　　亲近女色过于是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100790a.htm'><img src='up.gif' border=0></a>
<a href='T100790c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>