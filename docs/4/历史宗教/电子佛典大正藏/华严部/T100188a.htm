<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0188a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷35)</font> 第三地 <font face='Arial'>T10, p0188a</h2></font><hr>
<span class='old'>
</a><a name="0187c28" id="0187c28">不能受。若闻一句。未曾闻法。生大欢喜。胜得</a><a name="0187c29" id="0187c29">三千大千世界。满中珍宝。若闻一偈。未闻正</span><a name="0188a01" id="0188a01">法。生大欢喜。胜得转轮圣王位。若得一偈。未</a><a name="0188a02" id="0188a02">曾闻法。能净菩萨行。胜得帝释梵王位。住无</a><a name="0188a03" id="0188a03">量百千劫。若有人言。我有一句。佛所说法。能</a><a name="0188a04" id="0188a04">净菩萨行。汝今若能入大火坑。受极大苦。</a><a name="0188a05" id="0188a05">当以相与。菩萨尔时。作如是念。我以一句。佛</a><a name="0188a06" id="0188a06">所说法。净菩萨行故。假使三千大千世界。大</a><a name="0188a07" id="0188a07">火满中。尚欲从于梵天之上。投身而下。亲自</a><a name="0188a08" id="0188a08">受取。况小火坑。而不能入。然我今者。为求佛</a><a name="0188a09" id="0188a09">法。应受一切地狱众苦。何况人中。诸小苦恼。</a><a name="0188a10" id="0188a10">菩萨如是。发勤精进。求于佛法。如其所闻。观</a><a name="0188a11" id="0188a11">察修行。此菩萨。得闻法已。摄心安住。于空闲</a><a name="0188a12" id="0188a12">处。作是思惟。如说修行。乃得佛法。非但口</a><a name="0188a13" id="0188a13">言。而可清净<p></a><a name="0188a14" id="0188a14">佛子。是菩萨。住此发光地时。即离欲恶不善</a><a name="0188a15" id="0188a15">法。有觉有观。离生喜乐。住初禅。灭觉观。内</a><a name="0188a16" id="0188a16">净一心。无觉无观。定生喜乐。住第二禅。离喜</a><a name="0188a17" id="0188a17">住舍。有念正知。身受乐。诸圣所说。能舍有念</a><a name="0188a18" id="0188a18">受乐。住第三禅。断乐先除。苦喜忧灭。不苦不</a><a name="0188a19" id="0188a19">乐。舍念清净。住第四禅。超一切色想。灭有</a><a name="0188a20" id="0188a20">对想。不念种种想。入无边虚空。住虚空无边</a><a name="0188a21" id="0188a21">处。超一切虚空无边处。入无边识。住识无边</a><a name="0188a22" id="0188a22">处。超一切识无边处。入无少所有。住无所有</a><a name="0188a23" id="0188a23">处。超一切无所有处。住非有想非无想处。但</a><a name="0188a24" id="0188a24">随顺法故。行而无所乐着<p></a><a name="0188a25" id="0188a25">佛子。此菩萨。心随于慈广大无量不二。无怨</a><a name="0188a26" id="0188a26">无对。无障无恼。遍至一切处。尽法界虚空界。</a><a name="0188a27" id="0188a27">遍一切世间。住悲喜舍。亦复如是<p></a><a name="0188a28" id="0188a28">佛子。此菩萨。得无量神通力。能动大地。以一</a><a name="0188a29" id="0188a29">身为多身。多身为一身。或隐或显。石壁山障。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100187c.htm'><img src='up.gif' border=0></a>
<a href='T100188b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>