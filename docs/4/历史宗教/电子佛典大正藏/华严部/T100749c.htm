<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0749c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷19)</font> 入不思议解脱境界普贤行愿品 <font face='Arial'>T10, p0749c</h2></font><hr>
<span class='old'>
</a><br><a name="0749b28" id="0749b28">　　充满十方法界中　　　调伏无量众生海</a><br><a name="0749b29" id="0749b29">　　分身普往遍十方　　　悉现一切众生前</span><br><a name="0749c01" id="0749c01">　　灭除王贼水火怖　　　令心调伏生欢喜</a><br><a name="0749c02" id="0749c02">　　我承喜眼天神教　　　念尊功德来奉事</a><br><a name="0749c03" id="0749c03">　　见尊毫相放光云　　　圆明广大无诸垢</a><br><a name="0749c04" id="0749c04">　　此光普照于十方　　　悉灭众生烦恼暗</a><br><a name="0749c05" id="0749c05">　　显现种种神通力　　　然后而来入我身</a><br><a name="0749c06" id="0749c06">　　我时遇此圆满光　　　身心安乐生欢喜</a><br><a name="0749c07" id="0749c07">　　得百总持三昧海　　　普见十方善逝尊</a><br><a name="0749c08" id="0749c08">　　我于所有经行处　　　悉见一切极微尘</a><br><a name="0749c09" id="0749c09">　　于彼一一极微中　　　各见佛刹如尘数</a><br><a name="0749c10" id="0749c10">　　或有尘中无数刹　　　一向杂染恒浊秽</a><br><a name="0749c11" id="0749c11">　　众生无救受诸苦　　　发声悲叹常号泣</a><br><a name="0749c12" id="0749c12">　　或有诸刹染净杂　　　众生少乐多忧苦</a><br><a name="0749c13" id="0749c13">　　现佛独觉声闻形　　　大悲往彼而救度</a><br><a name="0749c14" id="0749c14">　　有刹先净后杂染　　　男女端严皆可乐</a><br><a name="0749c15" id="0749c15">　　菩萨充满具庄严　　　住持无量诸佛法</a><br><a name="0749c16" id="0749c16">　　十方一一极微中　　　皆有无量净刹海</a><br><a name="0749c17" id="0749c17">　　毗卢遮那于往昔　　　普修行海所庄严</a><br><a name="0749c18" id="0749c18">　　佛于十方一切刹　　　悉坐最胜菩提场</a><br><a name="0749c19" id="0749c19">　　成等正觉现神通　　　说法调伏群生类</a><br><a name="0749c20" id="0749c20">　　我见普救威德天　　　其身普往无边刹</a><br><a name="0749c21" id="0749c21">　　毗卢遮那境界中　　　供事十方一切佛　</p><p></a><a name="0749c22" id="0749c22">尔时善财童子。说此偈已。白普救众生威德</a><a name="0749c23" id="0749c23">神言。希有圣者。乃能住此甚深解脱。得此</a><a name="0749c24" id="0749c24">解脱。其已久如。本修何行。而能清净。夜神</a><a name="0749c25" id="0749c25">告言。善男子。此处难知。一切世间天人二</a><a name="0749c26" id="0749c26">乘所不能测。何以故。此是住普贤菩萨行</a><a name="0749c27" id="0749c27">者境界故。随顺大悲藏者境界故。救护一</a><a name="0749c28" id="0749c28">切众生者境界故。能净一切三恶八难者境</a><a name="0749c29" id="0749c29">界故。能以无上清净庄严一切佛刹者境界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100749b.htm'><img src='up.gif' border=0></a>
<a href='T100750a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>