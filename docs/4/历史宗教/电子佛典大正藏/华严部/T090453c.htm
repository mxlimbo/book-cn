<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0453c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷9)</font> 初发心菩萨功德品第十三 <font face='Arial'>T09, p0453c</h2></font><hr>
<span class='old'>
</a><br><a name="0453b28" id="0453b28">　　一切胜境界　　　菩萨初发心</a><br><a name="0453b29" id="0453b29">　　菩提心无量　　　清净法界等</span><br><a name="0453c01" id="0453c01">　　无著无所依　　　无染如虚空</a><br><a name="0453c02" id="0453c02">　　成就佛智慧　　　其心无障碍</a><br><a name="0453c03" id="0453c03">　　谛了真实际　　　寂灭离虚妄</a><br><a name="0453c04" id="0453c04">　　了达众生心　　　而无众生想</a><br><a name="0453c05" id="0453c05">　　方便分别法　　　究竟到彼岸</a><br><a name="0453c06" id="0453c06">　　无量无数劫　　　悉能分别知</a><br><a name="0453c07" id="0453c07">　　往诣诸佛刹　　　明解甚深法</a><br><a name="0453c08" id="0453c08">　　若能分别知　　　无量诸佛法</a><br><a name="0453c09" id="0453c09">　　清净法界藏　　　谛了无疑惑</a><br><a name="0453c10" id="0453c10">　　深解众生根　　　究竟到彼岸</a><br><a name="0453c11" id="0453c11">　　平等观诸法　　　则与如来等</a><br><a name="0453c12" id="0453c12">　　清净无量心　　　常在诸佛前</a><br><a name="0453c13" id="0453c13">　　恭敬而尊重　　　供养人师子</a><br><a name="0453c14" id="0453c14">　　亲觐一切佛　　　乐观无厌足</a><br><a name="0453c15" id="0453c15">　　彼诸如来等　　　护念此菩萨</a><br><a name="0453c16" id="0453c16">　　于诸深妙法　　　分别无障碍</a><br><a name="0453c17" id="0453c17">　　无著无所依　　　心净如虚空</a><br><a name="0453c18" id="0453c18">　　彼知人师子　　　智慧海深广</a><br><a name="0453c19" id="0453c19">　　寂然入正受　　　三世观无碍</a><br><a name="0453c20" id="0453c20">　　坚固不可沮　　　一切莫能坏</a><br><a name="0453c21" id="0453c21">　　专念无上道　　　未曾有断绝</a><br><a name="0453c22" id="0453c22">　　离闇趣明正　　　志学诸善法</a><br><a name="0453c23" id="0453c23">　　常乐观寂灭　　　具足真实性</a><br><a name="0453c24" id="0453c24">　　寂默语言道　　　平等无异观</a><br><a name="0453c25" id="0453c25">　　于法不分别　　　是则从如生</a><br><a name="0453c26" id="0453c26">　　悉能分别知　　　诸佛深境界</a><br><a name="0453c27" id="0453c27">　　寂然入正受　　　三达无障碍</a><br><a name="0453c28" id="0453c28">　　十方世界中　　　一切诸佛刹</a><br><a name="0453c29" id="0453c29">　　菩萨自在力　　　一念悉周遍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090453b.htm'><img src='up.gif' border=0></a>
<a href='T090454a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>