<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0702a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷47)</font> 入法界品第三十四之一 <font face='Arial'>T09, p0702a</h2></font><hr>
<span class='old'>
</a><a name="0701c28" id="0701c28">法。令无量众生于阿耨多罗三藐三菩提</a><a name="0701c29" id="0701c29">得不退转。复有无量欲界诸天。在虚空中。</span><a name="0702a01" id="0702a01">供养恭敬。作如是言。善男子。此婆罗门五</a><a name="0702a02" id="0702a02">热炙身时。放大光明。乃至普照阿鼻地狱。</a><a name="0702a03" id="0702a03">除灭苦痛。若有众生见斯光者命终生天。</a><a name="0702a04" id="0702a04">知报恩故舍五欲乐。来诣其所乐观无厌。</a><a name="0702a05" id="0702a05">为我说法。乃至令无量众生发菩提心。尔</a><a name="0702a06" id="0702a06">时善财童子。闻奇特法。心大欢喜。于婆罗</a><a name="0702a07" id="0702a07">门所。发起真实善知识心。头面礼足。如是</a><a name="0702a08" id="0702a08">白言。向疑圣教。违知识教。唯愿大圣。受我</a><a name="0702a09" id="0702a09">悔过。时婆罗门。为善财童子。而说偈言<p class='lg'></a><br><a name="0702a10" id="0702a10">　　欲求菩提者　　　当顺知识教</a><br><a name="0702a11" id="0702a11">　　除灭诸疑惑　　　一心常恭敬</a><br><a name="0702a12" id="0702a12">　　修习于正道　　　知法真实相</a><br><a name="0702a13" id="0702a13">　　安住于道场　　　成就佛菩提　</p></a><a name="0702a14" id="0702a14"><p>尔时善财童子。即登刀山自投火聚。未至</a><a name="0702a15" id="0702a15">中间。即得菩萨安住三昧。既至火焰。复得</a><a name="0702a16" id="0702a16">菩萨寂静安乐照明三昧。得三昧已。白言。</a><a name="0702a17" id="0702a17">甚奇。大圣。如是刀山及大火聚。我身触时安</a><a name="0702a18" id="0702a18">隐快乐。时婆罗门。告善财言。善男子。我唯</a><a name="0702a19" id="0702a19">成此菩萨无尽法门。明净法王诸菩萨行。满</a><a name="0702a20" id="0702a20">足诸愿。悉灭众生烦恼邪见。得不退转。不</a><a name="0702a21" id="0702a21">可尽心。离懈怠心。一切无畏。得金刚那罗延</a><a name="0702a22" id="0702a22">藏。究竟大境界。无有疲倦。远离诸垢。不</a><a name="0702a23" id="0702a23">动如风轮。精进不退。以大庄严而自庄严。</a><a name="0702a24" id="0702a24">饶益众生。如是法门。我当云何能知能说。</a><a name="0702a25" id="0702a25">善男子。于此南方有城名师子奋迅。有一</a><a name="0702a26" id="0702a26">童女名弥多罗尼。汝诣彼问。云何菩萨学</a><a name="0702a27" id="0702a27">菩萨行。修菩萨道。时善财童子。头面礼足绕</a><a name="0702a28" id="0702a28">无数匝。观察无厌辞退南行</a><a name="0702a29" id="0702a29"><p class='juan'>
大方广佛华严经卷第四十七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090701c.htm'><img src='up.gif' border=0></a>
<a href='T090702b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>