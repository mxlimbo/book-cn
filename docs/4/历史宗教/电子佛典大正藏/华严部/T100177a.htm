<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0177a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷33)</font> 十回向品第二十五之一 <font face='Arial'>T10, p0177a</h2></font><hr>
<span class='old'>
</a><a name="0176c28" id="0176c28">自在力。又得无量清净。所谓一切众生清</a><a name="0176c29" id="0176c29">净。一切佛刹清净。一切法清净。一切处遍知</span><a name="0177a01" id="0177a01">智清净。遍虚空界无边智清净。得一切差别</a><a name="0177a02" id="0177a02">言音智。以种种言音。普应众生清净。放无量</a><a name="0177a03" id="0177a03">圆满光。普照一切无边世界清净。出生一切</a><a name="0177a04" id="0177a04">三世菩萨行智清净。一念中普入三世一切</a><a name="0177a05" id="0177a05">诸佛众会道场智清净。入无边一切世间。令</a><a name="0177a06" id="0177a06">一切众生。皆作所应作清净。如是等。皆得具</a><a name="0177a07" id="0177a07">足。皆得成就。皆已修治。皆得平等。皆悉现</a><a name="0177a08" id="0177a08">前。皆悉知见。皆悉悟入。皆已观察。皆得清</a><a name="0177a09" id="0177a09">净。到于彼岸。尔时。佛神力故。十方各百万</a><a name="0177a10" id="0177a10">佛刹微尘数世界。六种震动。所谓动。遍动。等</a><a name="0177a11" id="0177a11">遍动。起。遍起。等遍起。涌。遍涌。等遍涌。</a><a name="0177a12" id="0177a12">震。遍震。等遍震。吼。遍吼。等遍吼。击。遍击。等</a><a name="0177a13" id="0177a13">遍击。佛神力故。法如是故。雨众天华。天鬘天</a><a name="0177a14" id="0177a14">末香。天诸杂香。天衣服。天珍宝。天庄严具。</a><a name="0177a15" id="0177a15">天摩尼宝。天沉水香。天栴檀香。天上妙盖。天</a><a name="0177a16" id="0177a16">种种幢。天杂色幡。阿僧祇诸天身。无量百千</a><a name="0177a17" id="0177a17">亿不可说天妙法音。不可思议天赞佛音。阿</a><a name="0177a18" id="0177a18">僧祇天欢喜音。咸称善哉。无量阿僧祇百千</a><a name="0177a19" id="0177a19">那由他诸天。恭敬礼拜。无数天子。常念诸佛。</a><a name="0177a20" id="0177a20">希求如来。无量功德。心不舍离。无数天子。作</a><a name="0177a21" id="0177a21">众妓乐。歌咏赞叹。供养如来。百千阿僧祇</a><a name="0177a22" id="0177a22">诸天。放大光明。普照尽虚空遍法界。一切佛</a><a name="0177a23" id="0177a23">刹。现无量阿僧祇。诸佛境界。如来化身。出过</a><a name="0177a24" id="0177a24">诸天。如于此世界兜率陀天宫说如是法。周</a><a name="0177a25" id="0177a25">遍十方。一切世界。兜率天宫。悉亦如是。尔</a><a name="0177a26" id="0177a26">时。复以佛神力故。十方各过百万佛刹。微尘</a><a name="0177a27" id="0177a27">数世界外。各有百万佛刹。微尘数诸菩萨。而</a><a name="0177a28" id="0177a28">来集会。周遍十方。咸作是言。善哉善哉。佛</a><a name="0177a29" id="0177a29">子。乃能说此诸大回向。佛子我等。皆同一号。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100176c.htm'><img src='up.gif' border=0></a>
<a href='T100177b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>