<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0299 大方广总持宝光明经 0890a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 299 大方广总持宝光明经</font> <font face='Arial'>(卷2)</font> <font face='Arial'>T10, p0890a</h2></font><hr>
<span class='old'>
</a><br><a name="0889c28" id="0889c28">　　远离轮回三界中　　　转于如是妙法轮</a><br><a name="0889c29" id="0889c29">　　于诸世间常无间　　　菩萨应当如是说</span><br><a name="0890a01" id="0890a01">　　一切世间诸苦恼　　　如是浊恶灾难中</a><br><a name="0890a02" id="0890a02">　　怜愍一切诸有情　　　是故菩萨应当说</a><br><a name="0890a03" id="0890a03">　　菩萨最初说此法　　　因兹发起菩提心</a><br><a name="0890a04" id="0890a04">　　持戒说法无有时　　　是故名为发心住</a><br><a name="0890a05" id="0890a05">　　是时菩萨治地住　　　最初降伏如是心</a><br><a name="0890a06" id="0890a06">　　安乐利益于世间　　　如佛远离老病死</a><br><a name="0890a07" id="0890a07">　　信心念心及精进　　　慧心愿心并持戒</a><br><a name="0890a08" id="0890a08">　　护法舍离无去来　　　决定回向诸含识</a><br><a name="0890a09" id="0890a09">　　若以住彼如是心　　　读诵受持大乘典</a><br><a name="0890a10" id="0890a10">　　远离喧嚣居闲静　　　访寻一切亲善友</a><br><a name="0890a11" id="0890a11">　　善言亲近善知识　　　勤求如是真实智</a><br><a name="0890a12" id="0890a12">　　了达一切诸语言　　　胜义谛理亦如是</a><br><a name="0890a13" id="0890a13">　　晓了如来胜义已　　　离诸颠倒无疑惑</a><br><a name="0890a14" id="0890a14">　　如是平等湛然安　　　是名说法真佛子</a><br><a name="0890a15" id="0890a15">　　治地住中如是得　　　善能观察诸菩萨</a><br><a name="0890a16" id="0890a16">　　演说妙法奉诸佛　　　是故佛子应当学</a><br><a name="0890a17" id="0890a17">　　复次菩萨第三住　　　法王教中求佛行</a><br><a name="0890a18" id="0890a18">　　苦空无常悉了知　　　一切自性无来去</a><br><a name="0890a19" id="0890a19">　　诸法本寂离自性　　　明了通达决定心</a><br><a name="0890a20" id="0890a20">　　住此一切无有惑　　　佛子应当如是说</a><br><a name="0890a21" id="0890a21">　　为知一切众生界　　　及阐一切诸法界</a><br><a name="0890a22" id="0890a22">　　如是世界悉尽知　　　是故名为相应行</a><br><a name="0890a23" id="0890a23">　　地界水界及火界　　　如是风界虚空界</a><br><a name="0890a24" id="0890a24">　　欲界色界无色界　　　是诸世界悉尽知</a><br><a name="0890a25" id="0890a25">　　乃至差别诸世界　　　悉见法界自性体</a><br><a name="0890a26" id="0890a26">　　如是广大智慧尊　　　勇猛精进求佛智</a><br><a name="0890a27" id="0890a27">　　是时菩萨生贵住　　　出家生诸如来中</a><br><a name="0890a28" id="0890a28">　　有性无性心决定　　　所生之处常正见</a><br><a name="0890a29" id="0890a29">　　此地菩萨无退转　　　为求佛道心无厌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100889c.htm'><img src='up.gif' border=0></a>
<a href='T100890b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>