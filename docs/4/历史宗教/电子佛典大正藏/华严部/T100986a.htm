<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0986a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷3)</font> 定意品第九 <font face='Arial'>T10, p0986a</h2></font><hr>
<span class='old'>
</a><a name="0985c28" id="0985c28"><p>云何九住菩萨观彼众生禅寂入定。神足变</a><a name="0985c29" id="0985c29">化应适无方。于是菩萨若见众生远居深山</span><a name="0986a01" id="0986a01">无人之处。执意思惟入第一四禅。第二四禅。</a><a name="0986a02" id="0986a02">第三四禅。第四四禅。是时菩萨见彼众生。复</a><a name="0986a03" id="0986a03">从第四四禅起。入第三四禅第二四禅第一</a><a name="0986a04" id="0986a04">四禅是时菩萨复见众生。但入一禅不入二</a><a name="0986a05" id="0986a05">三四。或入二禅不入一三四。或入三禅不入</a><a name="0986a06" id="0986a06">一二四。或入四禅不入一二三。是时菩萨</a><a name="0986a07" id="0986a07">亦见众生。入空处识处不用处。或时菩萨观</a><a name="0986a08" id="0986a08">见众生。但在空入不在识入不用入。或时独</a><a name="0986a09" id="0986a09">在识入不在空入不用入。或时独在不用入</a><a name="0986a10" id="0986a10">不在空入识入。或时乃在第四四禅。不在上</a><a name="0986a11" id="0986a11">下三禅。九住菩萨便往至彼与为善祐。使成</a><a name="0986a12" id="0986a12">功德不令厌惓。能使众生必至坚固者。乃当</a><a name="0986a13" id="0986a13">称之名曰九住。何谓九住菩萨荷负重担为</a><a name="0986a14" id="0986a14">人重任。常代拔苦不使受恼。于是菩萨以权</a><a name="0986a15" id="0986a15">方便往入五道。随时应适衣被饮食床敷卧</a><a name="0986a16" id="0986a16">具病瘦医药。若在三涂八难之处辄身往度。</a><a name="0986a17" id="0986a17">趣使前人不令受苦。或入地狱饿鬼之中。便</a><a name="0986a18" id="0986a18">能广惠各得饱满。是谓第九菩萨堪为众生</a><a name="0986a19" id="0986a19">荷负重担</a><a name="0986a20" id="0986a20"><p>云何菩萨劝喻前人。断三结使令成道迹。渐</a><a name="0986a21" id="0986a21">得果证永与苦别。于是菩萨执权方便现若</a><a name="0986a22" id="0986a22">干变。与说声闻缘觉之教。说泥洹乐寂然无</a><a name="0986a23" id="0986a23">为。或时与说菩萨大士无生无灭虚无之法。</a><a name="0986a24" id="0986a24">以能知彼众生念已。先论大乘方等之要。布</a><a name="0986a25" id="0986a25">施持戒忍辱精进一心智慧。大慈大悲四禅</a><a name="0986a26" id="0986a26">四等。根力觉意八贤圣道及三梵堂。其人闻</a><a name="0986a27" id="0986a27">已心意肃然衣毛皆竖。随器劝进使成道证。</a><a name="0986a28" id="0986a28">或时菩萨观彼众生本发菩萨意。自忖疲厌</a><a name="0986a29" id="0986a29">而不能得。便欲退还入声闻道。菩萨于时复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100985c.htm'><img src='up.gif' border=0></a>
<a href='T100986b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>