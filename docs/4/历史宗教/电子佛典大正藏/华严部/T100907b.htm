<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0300 大方广佛华严经不思议佛境界分 0907b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 300 大方广佛华严经不思议佛境界分</font> <font face='Arial'>(卷1)</font> 一卷 <font face='Arial'>T10, p0907b</h2></font><hr>
<span class='old'>
</a><a name="0907a28" id="0907a28">增盛。由此菩萨。乃至成佛。所有孝养。父母或</a><a name="0907a29" id="0907a29">尊者邬波柁耶。或余生死中。曾得恩处。当思</span><a name="0907b01" id="0907b01">报恩。倍令增长。何以故。以有情类。知恩报恩</a><a name="0907b02" id="0907b02">者。设于生死造罪业时。彼诸善根。终无散失。</a><a name="0907b03" id="0907b03">故诸如来。常赞报恩。呵责一切不知恩者。云</a><a name="0907b04" id="0907b04">何菩萨。坚固成就一切善根。谓有贫穷孤独</a><a name="0907b05" id="0907b05">等类。于彼增长广大悲愍。以摄事法。而摄受</a><a name="0907b06" id="0907b06">之。有福德者。有知恩者。有悲愍者。菩萨菩</a><a name="0907b07" id="0907b07">提。现前获得此三种田。如来已说诸菩萨等。</a><a name="0907b08" id="0907b08">所作事业。应当觉寤于一一田。种诸善根。</a><a name="0907b09" id="0907b09">广大殊胜。成就圆满</a><a name="0907b10" id="0907b10"><p>复次德藏。诸菩萨众。应当广大殖诸种子。</a><a name="0907b11" id="0907b11">令其善芽渐渐增长。此三摩地。为菩提主。</a><a name="0907b12" id="0907b12">应先种殖种子于佛前或形像所。华鬘烧</a><a name="0907b13" id="0907b13">香。涂香末香。歌舞音乐。如是等种种供具。而</a><a name="0907b14" id="0907b14">为供养。即应如是思惟。如先所说。于一切处</a><a name="0907b15" id="0907b15">诸佛世尊毛端分量及极微中。无有不见诸</a><a name="0907b16" id="0907b16">佛威德诸菩萨等大众集会。我于彼所。以清</a><a name="0907b17" id="0907b17">净心。平等忆念。而作供养。谓一如来法性。即</a><a name="0907b18" id="0907b18">是一切如来法性。若我供养一如来。即一切</a><a name="0907b19" id="0907b19">如来。皆已供养。于无量劫一一如来所供养</a><a name="0907b20" id="0907b20">亦尔。乃至多劫入一刹那。佛神力故。深生信</a><a name="0907b21" id="0907b21">解。而彼菩萨。殖种子。得成广大不思议佛</a><a name="0907b22" id="0907b22">之境界三摩地。善男子善女人。日日应作如</a><a name="0907b23" id="0907b23">此供养。于一切佛薄伽梵前。乃至一合掌。亦</a><a name="0907b24" id="0907b24">种子增长三摩地芽滋茂广大。应以尸罗</a><a name="0907b25" id="0907b25">智慧妙愿。而灌洒之。又诸菩萨。应如是布施。</a><a name="0907b26" id="0907b26">不得简择持戒破戒。若爱若憎。若贫若富。</a><a name="0907b27" id="0907b27">然彼富者。虽无所须。能施之者。自获利益。应</a><a name="0907b28" id="0907b28">当发起殊胜舍愿。我定当作佛。度脱一切众</a><a name="0907b29" id="0907b29">生。于一一刹那一切处毛端分量中一切佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100907a.htm'><img src='up.gif' border=0></a>
<a href='T100907c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>