<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0773a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷58)</font> 入法界品第三十四之一 <font face='Arial'>T09, p0773a</h2></font><hr>
<span class='old'>
</a><a name="0772c28" id="0772c28">空中鸟。常乐寂静无坏法门。遍游因陀罗</a><a name="0772c29" id="0772c29">网世界诸佛世界。如风无碍。深入法界。现</span><a name="0773a01" id="0773a01">诸世间。见三世佛。心大欢喜踊跃无量。随</a><a name="0773a02" id="0773a02">诸佛教。为圣法器。得诸法门。具菩萨行。现</a><a name="0773a03" id="0773a03">自在力。善财。汝今得最大利。于无量劫难</a><a name="0773a04" id="0773a04">闻见者。汝悉闻见知彼功德。所谓得见文</a><a name="0773a05" id="0773a05">殊师利。积无量德。远离一切险难恶道。安</a><a name="0773a06" id="0773a06">住正法。过童蒙地。住诸菩萨功德之地。具</a><a name="0773a07" id="0773a07">智慧地。得诸佛地菩萨行海。成满虚空等诸</a><a name="0773a08" id="0773a08">佛智藏。专求无量诸妙功德。心无厌倦。若</a><a name="0773a09" id="0773a09">能如是坚直心者。则能乐求诸善知识。具</a><a name="0773a10" id="0773a10">菩萨行教化众生。具不思议清净之信诸妙</a><a name="0773a11" id="0773a11">功德正法义者。悉得睹见一切佛子。善财。</a><a name="0773a12" id="0773a12">汝今获大善利。次第睹见诸佛真子。随彼</a><a name="0773a13" id="0773a13">自说愿行所得。汝从闻已。皆悉具得如是行</a><a name="0773a14" id="0773a14">者。于无量劫之所难<span class='corr'>办</span>。以是因缘。诸佛子</a><a name="0773a15" id="0773a15">等次第为说。难闻见者汝悉闻见。从彼闻</a><a name="0773a16" id="0773a16">法现自在力。为一切佛之所护念。菩萨所</a><a name="0773a17" id="0773a17">摄随顺彼教。得大善利。长养一切诸菩萨</a><a name="0773a18" id="0773a18">性。学诸功德。不断佛种。常为诸佛甘露</a><a name="0773a19" id="0773a19">灌顶。不久当与诸佛子等。随前众生。因</a><a name="0773a20" id="0773a20">其修善。皆悉令获胜妙果报。善财。汝应发</a><a name="0773a21" id="0773a21">大欢喜。不久当得大果报故。无量菩萨。于</a><a name="0773a22" id="0773a22">无数劫修菩萨行。汝今一生皆悉具得。皆</a><a name="0773a23" id="0773a23">由直心精进力故。其有欲得如是法者。</a><a name="0773a24" id="0773a24">当如善财之所修学。便得究竟诸菩萨行。</a><a name="0773a25" id="0773a25">满一切愿达一切法。譬如庆云随所覆处</a><a name="0773a26" id="0773a26">能降甘泽。随智慧愿具菩萨行。亦复如是。</a><a name="0773a27" id="0773a27">善财当知。我所显说。皆是普贤菩萨所行。</a><a name="0773a28" id="0773a28">应当了知近善知识。过去诸佛专求菩提</a><a name="0773a29" id="0773a29">修习此行。于无量劫诸有为中受无量苦。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090772c.htm'><img src='up.gif' border=0></a>
<a href='T090773b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>