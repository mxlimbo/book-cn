<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0212b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷40)</font> 十定品第二十七之一 <font face='Arial'>T10, p0212b</h2></font><hr>
<span class='old'>
</a><a name="0212a28" id="0212a28">愿。入于不二真实之法。其身普现一切世间。</a><a name="0212a29" id="0212a29">悉知众生诸根差别。遍一切处。集普贤道。若</span><a name="0212b01" id="0212b01">能发起如是大愿。则当得见普贤菩萨。是时</a><a name="0212b02" id="0212b02">普眼。闻佛此语。与诸菩萨。俱时顶礼。求请得</a><a name="0212b03" id="0212b03">见普贤大士<p></a><a name="0212b04" id="0212b04">尔时普贤菩萨。即以解脱神通之力。如其所</a><a name="0212b05" id="0212b05">应。为现色身。令彼一切诸菩萨众。皆见普贤</a><a name="0212b06" id="0212b06">亲近如来。于此一切菩萨众中。坐莲华座。亦</a><a name="0212b07" id="0212b07">见于余一切世界。一切佛所。从彼次第。相续</a><a name="0212b08" id="0212b08">而来。亦见在彼一切佛所。演说一切诸菩萨</a><a name="0212b09" id="0212b09">行。开示一切智智之道。阐明一切菩萨神通。</a><a name="0212b10" id="0212b10">分别一切菩萨威德。示现一切三世诸佛。是</a><a name="0212b11" id="0212b11">时。普眼菩萨。及一切菩萨众。见此神变。其心</a><a name="0212b12" id="0212b12">踊跃。生大欢喜。莫不顶礼普贤菩萨。心生尊</a><a name="0212b13" id="0212b13">重。如见十方一切诸佛。是时以佛大威神力</a><a name="0212b14" id="0212b14">及诸菩萨信解之力。普贤菩萨本愿力故。自</a><a name="0212b15" id="0212b15">然而雨十千种云。所谓种种华云。种种鬘云。</a><a name="0212b16" id="0212b16">种种香云。种种末香云。种种盖云。种种衣云。</a><a name="0212b17" id="0212b17">种种严具云。种种珍宝云。种种烧香云。种种</a><a name="0212b18" id="0212b18">缯彩云。不可说世界。六种震动。奏天音乐。</a><a name="0212b19" id="0212b19">其声远闻不可说世界。放大光明。其光普照</a><a name="0212b20" id="0212b20">不可说世界。令三恶趣。悉得除灭。严净不可</a><a name="0212b21" id="0212b21">说世界。令不可说菩萨。入普贤行。不可说菩</a><a name="0212b22" id="0212b22">萨。成普贤行。不可说菩萨。于普贤行愿。悉得</a><a name="0212b23" id="0212b23">圆满。成阿耨多罗三藐三菩提<p></a><a name="0212b24" id="0212b24">尔时普眼菩萨。白佛言。世尊。普贤菩萨。是住</a><a name="0212b25" id="0212b25">大威德者。住无等者。住无过者。住不退者。住</a><a name="0212b26" id="0212b26">平等者。住不坏者。住一切差别法者。住一切</a><a name="0212b27" id="0212b27">无差别法者。住一切众生善巧心所住者。住</a><a name="0212b28" id="0212b28">一切法自在解脱三昧者。佛言。如是如是。普</a><a name="0212b29" id="0212b29">眼。如汝所说。普贤菩萨。有阿僧祇清净功德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100212a.htm'><img src='up.gif' border=0></a>
<a href='T100212c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>