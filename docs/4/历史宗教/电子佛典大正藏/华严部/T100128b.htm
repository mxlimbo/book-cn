<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0128b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷24)</font> 十回向品第二十五之一 <font face='Arial'>T10, p0128b</h2></font><hr>
<span class='old'>
</a><a name="0128a28" id="0128a28">切诸佛法故。如是供养现在诸佛。及灭度后。</a><a name="0128a29" id="0128a29">所有舍利。其诸供养。于阿僧祇劫。说不可</span><a name="0128b01" id="0128b01">尽。如是修集无量功德。皆为成熟一切众生。</a><a name="0128b02" id="0128b02">无有退转。无有休息。无有疲厌。无有执着。</a><a name="0128b03" id="0128b03">离诸心想。无有依止。永绝所依。远离于我。及</a><a name="0128b04" id="0128b04">以我所。如实法印。印诸业门。得法无生。住佛</a><a name="0128b05" id="0128b05">所住。观无生性。印诸境界诸佛护念发心回</a><a name="0128b06" id="0128b06">向。与诸法性相应回向。入无作法。成就所</a><a name="0128b07" id="0128b07">作方便回向。舍离一切诸事想着方便回向。</a><a name="0128b08" id="0128b08">住于无量善巧回向。永出一切诸有回向。修</a><a name="0128b09" id="0128b09">行诸行不住于相善巧回向。普摄一切善根</a><a name="0128b10" id="0128b10">回向。普净一切菩萨诸行广大回向。发无上</a><a name="0128b11" id="0128b11">菩提心回向。与一切善根同住回向。满足最</a><a name="0128b12" id="0128b12">上信解心回向。佛子。菩萨摩诃萨。以诸善根。</a><a name="0128b13" id="0128b13">如是回向时。虽随生死。而不改变。求一切智</a><a name="0128b14" id="0128b14">未曾退转。在于诸有。心无动乱。悉能度脱一</a><a name="0128b15" id="0128b15">切众生。不染有为法。不失无碍智。菩萨行位。</a><a name="0128b16" id="0128b16">因缘无尽。世间诸法。无能变动。具足清净诸</a><a name="0128b17" id="0128b17">波罗蜜。悉能成就一切智力菩萨如是。离诸</a><a name="0128b18" id="0128b18">痴暗。成菩提心。开示光明。增长净法。回向胜</a><a name="0128b19" id="0128b19">道。具足众行。以清净意。善能分别。了一切</a><a name="0128b20" id="0128b20">法。悉随心现。知业如幻。业报如像。诸行如</a><a name="0128b21" id="0128b21">化。因缘生法。悉皆如响。菩萨诸行。一切如</a><a name="0128b22" id="0128b22">影。出生无著。清净法眼。见于无作。广大境</a><a name="0128b23" id="0128b23">界。证寂灭性。了法无二。得法实相。具菩萨</a><a name="0128b24" id="0128b24">行。于一切相。皆无所著。善能修行。同事诸</a><a name="0128b25" id="0128b25">业。于白净法。恒无废舍。离一切着。住无著</a><a name="0128b26" id="0128b26">行。菩萨如是。善巧思惟。无有迷惑。不违诸</a><a name="0128b27" id="0128b27">法。不坏业因。明见真实。善巧回向知法自性。</a><a name="0128b28" id="0128b28">以方便力。成就业报。到于彼岸。智慧观察一</a><a name="0128b29" id="0128b29">切诸法。获神通智。诸业善根。无作而行。随心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100128a.htm'><img src='up.gif' border=0></a>
<a href='T100128c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>