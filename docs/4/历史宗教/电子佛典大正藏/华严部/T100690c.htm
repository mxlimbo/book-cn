<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0690c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷7)</font> 入不思议解脱境界普贤行愿品 <font face='Arial'>T10, p0690c</h2></font><hr>
<span class='old'>
</a><a name="0690b28" id="0690b28">诤。灭怖死心。发降魔愿。兴立正法须弥山王。</a><a name="0690b29" id="0690b29">成辨众生一切事业。念念调伏无量众生。如</span><a name="0690c01" id="0690c01">是所作。周遍法界</a><a name="0690c02" id="0690c02"><p>从其额上。出无量百千阿僧祇佛刹极微尘</a><a name="0690c03" id="0690c03">数诸梵天王。色相端严。世间无比。威仪寂</a><a name="0690c04" id="0690c04">静。言音美妙。请佛转法。叹佛功德。令诸菩萨</a><a name="0690c05" id="0690c05">心生欢喜。能办众生无量事业。如是普遍十</a><a name="0690c06" id="0690c06">方法界</a><a name="0690c07" id="0690c07"><p>从其头上。出无量百千阿僧祇佛刹极微尘</a><a name="0690c08" id="0690c08">数诸菩萨众。皆以相好。庄严其身。其诸菩萨。</a><a name="0690c09" id="0690c09">各于其身肢节毛孔。一切普放大光明云。显</a><a name="0690c10" id="0690c10">现诸佛往昔所行菩萨行海。宣说菩萨种种</a><a name="0690c11" id="0690c11">妙行。所谓普遍十方一切世界。称扬赞叹一</a><a name="0690c12" id="0690c12">切诸佛往昔所行檀波罗蜜。施者受者。及</a><a name="0690c13" id="0690c13">所施物。并所随顺相应行海。示导一切悭吝</a><a name="0690c14" id="0690c14">众生。永离悭着。成就舍心。常行惠施。摄取</a><a name="0690c15" id="0690c15">众生。令住无上檀波罗蜜。显示诸佛相好功</a><a name="0690c16" id="0690c16">德。令得众宝庄严世界。及示依正所出生因</a><a name="0690c17" id="0690c17">令诸众生爱乐修习。普遍十方一切世界。称</a><a name="0690c18" id="0690c18">扬赞叹一切诸佛往昔所行尸波罗蜜。并所</a><a name="0690c19" id="0690c19">随顺相应行海。令诸众生于五欲境。深生厌</a><a name="0690c20" id="0690c20">离。于诸佛境。专意趣求。除颠倒想。恒正思</a><a name="0690c21" id="0690c21">惟。断邪分别。永离诸恶。念菩萨戒。摄诸众</a><a name="0690c22" id="0690c22">生。住大慈悲。称赞解脱。护持如来究竟戒品。</a><a name="0690c23" id="0690c23">普令众生住于佛戒。说一切有悉皆如梦。了</a><a name="0690c24" id="0690c24">达诸法自性皆空。说诸欲乐无有滋味。令诸</a><a name="0690c25" id="0690c25">众生远离欲缚。出烦恼垢。普遍十方一切世</a><a name="0690c26" id="0690c26">界。称扬赞叹一切诸佛往昔所行忍波罗蜜。</a><a name="0690c27" id="0690c27">并所随顺相应行海。令诸众生得法自在。</a><a name="0690c28" id="0690c28">得心自在。具忍辱力。称扬赞叹金色身业。</a><a name="0690c29" id="0690c29">离嗔恚垢。起慈悲行。止杀害心。绝畜生道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100690b.htm'><img src='up.gif' border=0></a>
<a href='T100691a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>