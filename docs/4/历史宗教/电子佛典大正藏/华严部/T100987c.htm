<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0987c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷3)</font> 定意品第九 <font face='Arial'>T10, p0987c</h2></font><hr>
<span class='old'>
</a><a name="0987b28" id="0987b28">等世俗及道有数无数。有为无为有漏无漏。</a><a name="0987b29" id="0987b29">于此诸法皆悉平等。故曰称号为等正觉。平</span><a name="0987c01" id="0987c01">等法者当等彼我斯同自然不见起灭。自念</a><a name="0987c02" id="0987c02">所修多有漏脱。宜当禁制广平等法。若心错</a><a name="0987c03" id="0987c03">乱不得专精。当念御意不使流驰。达了乱定</a><a name="0987c04" id="0987c04">悉无所有。普皆平等而同自然。若复怀抱无</a><a name="0987c05" id="0987c05">惭愧时。当兴方便使生畏惧。若复有时身口</a><a name="0987c06" id="0987c06">意恶行不善法。复当思惟除使灭尽无令增</a><a name="0987c07" id="0987c07">长。若复心念嫉姤痴疑穿漏法者。复求巧</a><a name="0987c08" id="0987c08">便永使无余。若复兴念杀盗淫泆妄言饮酒。</a><a name="0987c09" id="0987c09">复当思虑祸败之原。若复意欲贪着豪尊无</a><a name="0987c10" id="0987c10">恭恪意。有人请求秘惜经法。轻毁禁戒不顺</a><a name="0987c11" id="0987c11">律法。教入禅寂不随定法。终不兴想念佛法</a><a name="0987c12" id="0987c12">众。心生贡高憍慢法师。设有此者皆妨圣道。</a><a name="0987c13" id="0987c13">无得亲近而修习之。若复兴念生诸慢意。一</a><a name="0987c14" id="0987c14">曰自大。二曰甚慢。三曰慢慢。四曰我慢。五</a><a name="0987c15" id="0987c15">曰邪慢。六曰等慢。七曰无我等慢。当执慧意</a><a name="0987c16" id="0987c16">永无所生。解无所有悉无所起。平等无二亦</a><a name="0987c17" id="0987c17">无若干。斯皆自然而无处所。是谓菩萨平等</a><a name="0987c18" id="0987c18">正觉。若心生念兴于乱想。一曰邪见。二曰邪</a><a name="0987c19" id="0987c19">念。三曰邪语。四曰邪业。五曰邪治。六曰邪方</a><a name="0987c20" id="0987c20">便。七曰邪意。八曰邪定。常当息心使不损耗。</a><a name="0987c21" id="0987c21">若复有时心横生念。我常所敬而取轻蔑。如</a><a name="0987c22" id="0987c22">今现在复取轻之。或能将来而取侵欺。我恒</a><a name="0987c23" id="0987c23">所嫉汝今敬之。今于我前复恭敬之。当于将</a><a name="0987c24" id="0987c24">来亦当恭敬。复重思惟。曩昔以来曾侵欺我。</a><a name="0987c25" id="0987c25">今现我前复取侵欺。焉知将来复不侵欺。设</a><a name="0987c26" id="0987c26">心如是有此想者。则为败毁圣道根栽。堕于</a><a name="0987c27" id="0987c27">颠倒滋生阴盖。依猗邪见恩爱之秽。则自</a><a name="0987c28" id="0987c28">亡失永离人道。若复有时心念十恶不善之</a><a name="0987c29" id="0987c29">行放逸之道。一曰杀生。二曰盗窃。三曰淫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100987b.htm'><img src='up.gif' border=0></a>
<a href='T100988a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>