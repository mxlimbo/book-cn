<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0227b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷43)</font> 十定品第二十七之一 <font face='Arial'>T10, p0227b</h2></font><hr>
<span class='old'>
</a><a name="0227a28" id="0227a28">然高出。坚固不动。则为一切世间。无涯智海。</a><a name="0227a29" id="0227a29">则为一切世间正法明灯。普照无边。相续不</span><a name="0227b01" id="0227b01">断。为一切众生。开示无边清净功德。皆令安</a><a name="0227b02" id="0227b02">住功德善根。顺一切智。大愿平等。修习普贤</a><a name="0227b03" id="0227b03">广大之行。常能劝发无量众生。住不可说不</a><a name="0227b04" id="0227b04">可说广大行三昧。现大自在。佛子。此菩萨</a><a name="0227b05" id="0227b05">摩诃萨。获如是智。证如是法。于如是法。审住</a><a name="0227b06" id="0227b06">明见。得如是神力。住如是境界。现如是神变。</a><a name="0227b07" id="0227b07">起如是神通。常安住大悲。常利益众生。开示</a><a name="0227b08" id="0227b08">众生。安隐正道。建立福智。大光明幢。证不思</a><a name="0227b09" id="0227b09">议解脱。住一切智解脱。到诸佛解脱彼岸。学</a><a name="0227b10" id="0227b10">不思议解脱方便门。已得成就。入法界差别</a><a name="0227b11" id="0227b11">门。无有错乱。于普贤不可说不可说三昧。游</a><a name="0227b12" id="0227b12">戏自在。住师子奋迅智。心意无碍。其心恒住</a><a name="0227b13" id="0227b13">十大法藏。何者为十。所谓住忆念一切诸佛。</a><a name="0227b14" id="0227b14">住忆念一切佛法。住调伏一切众生大悲。住</a><a name="0227b15" id="0227b15">示现不思议清净国土智。住深入诸佛境界</a><a name="0227b16" id="0227b16">决定解。住去来现在一切佛平等相菩提。住</a><a name="0227b17" id="0227b17">无碍无著际。住一切法无相性。住去来现在</a><a name="0227b18" id="0227b18">一切佛平等善根。住去来现在一切如来法</a><a name="0227b19" id="0227b19">界无差别身语意业先导智。住观察三世一</a><a name="0227b20" id="0227b20">切诸佛受生出家诣道场成正觉转法轮般涅</a><a name="0227b21" id="0227b21">槃悉入刹那际。佛子。此十大法藏。广大无量。</a><a name="0227b22" id="0227b22">不可数不可称。不可思不可说。无穷尽。难忍</a><a name="0227b23" id="0227b23">受。一切世智。无能称述。佛子。此菩萨摩诃</a><a name="0227b24" id="0227b24">萨。已到普贤诸行彼岸。证清净法。志力广大。</a><a name="0227b25" id="0227b25">开示众生无量善根。增长菩萨一切势力。于</a><a name="0227b26" id="0227b26">念念顷。满足菩萨一切功德。成就菩萨一切</a><a name="0227b27" id="0227b27">诸行。得一切佛陀罗尼法。受持一切诸佛所</a><a name="0227b28" id="0227b28">说。虽常安住真如实际。而随一切世俗言说。</a><a name="0227b29" id="0227b29">示现调伏一切众生。何以故。菩萨摩诃萨。住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100227a.htm'><img src='up.gif' border=0></a>
<a href='T100227c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>