<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0985a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷3)</font> 童真品第八 <font face='Arial'>T10, p0985a</h2></font><hr>
<span class='old'>
</a><a name="0984c28" id="0984c28">进禅定智慧善权三十七品。空无想愿。其</a><a name="0984c29" id="0984c29">心不懈亦不疲厌。终不忽忘弘誓之心。是谓</span><a name="0985a01" id="0985a01">童真牢固之心</a><a name="0985a02" id="0985a02"><p>复次菩萨合集功德众善之本。自缠络身修</a><a name="0985a03" id="0985a03">诸相好而自庄严。消除憍慢无明邪见。童真</a><a name="0985a04" id="0985a04">菩萨一相清净则不染着。不见境界有净不</a><a name="0985a05" id="0985a05">净。尔乃周备相好功德。无量福业而悉具足。</a><a name="0985a06" id="0985a06">亦不懈怠有退转心。何以故。以其童真菩</a><a name="0985a07" id="0985a07">萨发大弘誓不舍本愿。广布慧业精进无惓。</a><a name="0985a08" id="0985a08">是谓菩萨修童真行</a><a name="0985a09" id="0985a09"><p>复次菩萨分别幻化欺诈之法。观了虚寂永</a><a name="0985a10" id="0985a10">无所有。亦无形质而可睹见。长养精进务修</a><a name="0985a11" id="0985a11">本业。于十六分而不遗舍。行慈菩萨恒自挍</a><a name="0985a12" id="0985a12">计。欲为我生为从何出。深自思惟出无窠</a><a name="0985a13" id="0985a13">窟。此是世人自起识想染着之意而兴欲火。</a><a name="0985a14" id="0985a14">焚烧善本坠堕五道。斯由贪欲无明结故。若</a><a name="0985a15" id="0985a15">有菩萨分别五欲皆不真实。勤欲思惟永不</a><a name="0985a16" id="0985a16">与处。设闻他方旷野之处。彼有苦行断欲之</a><a name="0985a17" id="0985a17">人。便能方宜诱导众生到彼方域。辄见苦行</a><a name="0985a18" id="0985a18">断欲之人。心意清凉不怀热恼。使其众生皆</a><a name="0985a19" id="0985a19">发道心。除去五欲渐渐将导。游诸佛国礼事</a><a name="0985a20" id="0985a20">供养诸佛世尊。转复引入深法之奥。然后乃</a><a name="0985a21" id="0985a21">具布施之德。戒忍恩和建志精进。一意入定</a><a name="0985a22" id="0985a22">念不驰散。广修智慧无崖之业。是谓究畅</a><a name="0985a23" id="0985a23">童真菩萨所修行道。弘益靡不周悉。若有菩</a><a name="0985a24" id="0985a24">萨初发习学讽读讲论二十行业。然后乃发</a><a name="0985a25" id="0985a25">履童真迹。当其最胜说是法时。万七千人皆</a><a name="0985a26" id="0985a26">发弘普无穷之意。慕修童真二十行业。十千</a><a name="0985a27" id="0985a27">天人皆得无所从生法忍。复有无数众生之</a><a name="0985a28" id="0985a28">类。增益功德不怀中退</a><a name="0985a29" id="0985a29"><p>尔时世尊告最胜曰。善哉开士。多所饶益多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100984c.htm'><img src='up.gif' border=0></a>
<a href='T100985b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>