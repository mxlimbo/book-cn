<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0664c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷1)</font> 入不思议解脱境界普贤行愿品 <font face='Arial'>T10, p0664c</h2></font><hr>
<span class='old'>
</a><a name="0664b28" id="0664b28">种种香熏众宝衣焰云。如龙电光宝焰云。毗</a><a name="0664b29" id="0664b29">卢遮那摩尼宝焰云。腾辉摩尼宝焰云。吉祥</span><a name="0664c01" id="0664c01">炽盛光藏摩尼宝焰云。等三世如来普光教</a><a name="0664c02" id="0664c02">海摩尼宝焰云。如是等云。一一皆从毛孔中</a><a name="0664c03" id="0664c03">出。遍虚空界。既至佛所。顶礼佛足。以为供</a><a name="0664c04" id="0664c04">养。修敬毕已。即于西南方。化作一念普现十</a><a name="0664c05" id="0664c05">方法界种种光明摩尼宝王楼阁。及香焰灯</a><a name="0664c06" id="0664c06">光摩尼宝王胜莲华藏师子之座。诸菩萨众。</a><a name="0664c07" id="0664c07">各于其上。结跏趺坐。以离垢藏摩尼宝王妙</a><a name="0664c08" id="0664c08">光明网。罗覆其身。西北方过不可说佛刹极</a><a name="0664c09" id="0664c09">微尘数世界海外。有世界海。名毗卢遮那</a><a name="0664c10" id="0664c10">愿藏。佛号普光遍照须弥山王。于彼如来</a><a name="0664c11" id="0664c11">大众海中。有菩萨摩诃萨。名毗卢遮那愿智</a><a name="0664c12" id="0664c12">星宿幢。与不可说世界海极微尘数诸菩萨</a><a name="0664c13" id="0664c13">俱。从彼佛会。向如来所。于念念中。各于其</a><a name="0664c14" id="0664c14">身。一切相好。一切肢分。一切毛孔。一一皆</a><a name="0664c15" id="0664c15">出三世一切诸影像云。所谓出一切如来影</a><a name="0664c16" id="0664c16">像云。出一切菩萨影像云。出一切如来众会</a><a name="0664c17" id="0664c17">影像云。出一切如来变化轮影像云。出一切</a><a name="0664c18" id="0664c18">如来本事海相应身影像云。出一切声闻辟</a><a name="0664c19" id="0664c19">支佛影像云。出一切如来菩提树种种光色</a><a name="0664c20" id="0664c20">影像云。出一切如来神通影像云。出一切世</a><a name="0664c21" id="0664c21">主身影像云。出一切清净佛刹影像云。念念</a><a name="0664c22" id="0664c22">出生如是等云。一一充满虚空法界。既至佛</a><a name="0664c23" id="0664c23">所。顶礼佛足。以为供养。修敬毕已。即于西北</a><a name="0664c24" id="0664c24">方。化作普照十方毗卢遮那摩尼宝王庄严</a><a name="0664c25" id="0664c25">藏楼阁。及光明遍照一切世间摩尼宝王大</a><a name="0664c26" id="0664c26">莲华藏师子之座。诸菩萨众。各于其上。结跏</a><a name="0664c27" id="0664c27">趺坐。冠以普焰光明摩尼宝冠。以无能胜光</a><a name="0664c28" id="0664c28">明真珠网。罗覆其身</a><a name="0664c29" id="0664c29"><p class='juan'>
大方广佛华严经卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100664b.htm'><img src='up.gif' border=0></a>
<a href='T100665a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>