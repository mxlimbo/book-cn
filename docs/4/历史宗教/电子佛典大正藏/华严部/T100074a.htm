<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0074a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷14)</font> 贤首品第十二之一 <font face='Arial'>T10, p0074a</h2></font><hr>
<span class='old'>
</a><br><a name="0073c28" id="0073c28">　　如是一切皆能现　　　海印三昧威神力</a><br><a name="0073c29" id="0073c29">　　严净不可思议刹　　　供养一切诸如来</span><br><a name="0074a01" id="0074a01">　　放大光明无有边　　　度脱众生亦无限</a><br><a name="0074a02" id="0074a02">　　智慧自在不思议　　　说法言辞无有碍</a><br><a name="0074a03" id="0074a03">　　施戒忍进及禅定　　　智慧方便神通等</a><br><a name="0074a04" id="0074a04">　　如是一切皆自在　　　以佛华严三昧力</a><br><a name="0074a05" id="0074a05">　　一微尘中入三昧　　　成就一切微尘定</a><br><a name="0074a06" id="0074a06">　　而彼微尘亦不增　　　于一普现难思刹</a><br><a name="0074a07" id="0074a07">　　彼一尘内众多刹　　　或有有佛或无佛</a><br><a name="0074a08" id="0074a08">　　或有杂染或清净　　　或有广大或狭小</a><br><a name="0074a09" id="0074a09">　　或复有成或有坏　　　或有正住或傍住</a><br><a name="0074a10" id="0074a10">　　或如旷野热时焰　　　或如天上因陀网</a><br><a name="0074a11" id="0074a11">　　如一尘中所示现　　　一切微尘悉亦然</a><br><a name="0074a12" id="0074a12">　　此大名称诸圣人　　　三昧解脱神通力</a><br><a name="0074a13" id="0074a13">　　若欲供养一切佛　　　入于三昧起神变</a><br><a name="0074a14" id="0074a14">　　能以一手遍三千　　　普供一切诸如来</a><br><a name="0074a15" id="0074a15">　　十方所有胜妙华　　　涂香末香无价宝</a><br><a name="0074a16" id="0074a16">　　如是皆从手中出　　　供养道树诸最胜</a><br><a name="0074a17" id="0074a17">　　无价宝衣杂妙香　　　宝幢幡盖皆严好</a><br><a name="0074a18" id="0074a18">　　真金为华宝为帐　　　莫不皆从掌中雨</a><br><a name="0074a19" id="0074a19">　　十方所有诸妙物　　　应可奉献无上尊</a><br><a name="0074a20" id="0074a20">　　掌中悉雨无不备　　　菩提树前持供佛</a><br><a name="0074a21" id="0074a21">　　十方一切诸妓乐　　　钟鼓琴瑟非一类</a><br><a name="0074a22" id="0074a22">　　悉奏和雅妙音声　　　靡不从于掌中出</a><br><a name="0074a23" id="0074a23">　　十方所有诸赞颂　　　称叹如来实功德</a><br><a name="0074a24" id="0074a24">　　如是种种妙言辞　　　皆从掌内而开演</a><br><a name="0074a25" id="0074a25">　　菩萨右手放净光　　　光中香水从空雨</a><br><a name="0074a26" id="0074a26">　　普洒十方诸佛土　　　供养一切照世灯</a><br><a name="0074a27" id="0074a27">　　又放光明妙庄严　　　出生无量宝莲华</a><br><a name="0074a28" id="0074a28">　　其华色相皆殊妙　　　以此供养于诸佛</a><br><a name="0074a29" id="0074a29">　　又放光明华庄严　　　种种妙华集为帐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100073c.htm'><img src='up.gif' border=0></a>
<a href='T100074b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>