<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0660a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷41)</font> 离世间品第三十三之一 <font face='Arial'>T09, p0660a</h2></font><hr>
<span class='old'>
</a><a name="0659c28" id="0659c28">随应供施。分别了知福伽罗故。不选择</a><a name="0659c29" id="0659c29">施。不求果报故。一向施。于一切物心无著</span><a name="0660a01" id="0660a01">故。内外一切施。究竟清净故。回向菩提施。</a><a name="0660a02" id="0660a02">远离有为无为故。教化成熟众生施。乃至</a><a name="0660a03" id="0660a03">道场不舍离故。三种圆满清净施。施者受</a><a name="0660a04" id="0660a04">者财物平等。清净如虚空故。佛子。是为</a><a name="0660a05" id="0660a05">菩萨摩诃萨十种净施。若菩萨摩诃萨。安住</a><a name="0660a06" id="0660a06">此施。则得一切诸佛无上清净大施。佛子。</a><a name="0660a07" id="0660a07">菩萨摩诃萨。有十种净戒。何等为十。所谓</a><a name="0660a08" id="0660a08">身净戒。防护身三恶故。口净戒。远离口四</a><a name="0660a09" id="0660a09">过故。心净戒。永离贪恚诸邪见故。具一切</a><a name="0660a10" id="0660a10">净戒。于天人中最胜妙故。守护菩提心净</a><a name="0660a11" id="0660a11">戒。不乐小智故。守护如来所说净戒。乃至</a><a name="0660a12" id="0660a12">微细罪大怖畏故。微密净戒。善拔犯戒诸众</a><a name="0660a13" id="0660a13">生故。不作一切恶净戒。积集一切诸善法</a><a name="0660a14" id="0660a14">故远离一切有见净戒。于戒无著故。守护一</a><a name="0660a15" id="0660a15">切众生净戒。出生大悲故。佛子。是为菩萨</a><a name="0660a16" id="0660a16">摩诃萨十种净戒。若菩萨摩诃萨。安住此戒。</a><a name="0660a17" id="0660a17">则得一切诸佛远离众恶无上净戒。佛子。菩</a><a name="0660a18" id="0660a18">萨摩诃萨。有十种净忍。何等为十。所谓若</a><a name="0660a19" id="0660a19">他骂辱悉能堪忍。护彼心故。若他刀杖加</a><a name="0660a20" id="0660a20">害亦能堪忍。护彼我故。知一切嗔恚忍。自</a><a name="0660a21" id="0660a21">然不动故。自在处忍。能害不害故。众生归</a><a name="0660a22" id="0660a22">趣忍。不惜身命故。远离我慢忍。不轻未</a><a name="0660a23" id="0660a23">学故。割截肢节忍。观察如幻故。一切恶事</a><a name="0660a24" id="0660a24">忍。离自他想故。烦恼忍。远离烦恼境界故。</a><a name="0660a25" id="0660a25">随顺一切菩萨方便智忍。得无生忍。于一切</a><a name="0660a26" id="0660a26">智境界不由他悟故。佛子。是为菩萨摩诃</a><a name="0660a27" id="0660a27">萨十种净忍。若菩萨摩诃萨。安住此忍。则</a><a name="0660a28" id="0660a28">得一切诸佛无上法忍。不由他悟。佛子。菩</a><a name="0660a29" id="0660a29">萨摩诃萨。有十种净精进。何等为十。所谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090659c.htm'><img src='up.gif' border=0></a>
<a href='T090660b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>