<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0212a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷40)</font> 十定品第二十七之一 <font face='Arial'>T10, p0212a</h2></font><hr>
<span class='old'>
</a><a name="0211c28" id="0211c28">见耳<p></a><a name="0211c29" id="0211c29">尔时普眼菩萨。闻如来说普贤菩萨清净功</span><a name="0212a01" id="0212a01">德。得十千阿僧祇三昧。以三昧力。复遍观察。</a><a name="0212a02" id="0212a02">渴仰欲见普贤菩萨。亦不能睹。其余一切诸</a><a name="0212a03" id="0212a03">菩萨众。俱亦不见。时普眼菩萨。从三昧起。白</a><a name="0212a04" id="0212a04">佛言。世尊。我已入十千阿僧祇三昧。求见普</a><a name="0212a05" id="0212a05">贤。而竟不得。不见其身及身业。语及语业。意</a><a name="0212a06" id="0212a06">及意业。座及住处。悉皆不见。佛言。如是如</a><a name="0212a07" id="0212a07">是。善男子。当知皆以普贤菩萨。住不思议解</a><a name="0212a08" id="0212a08">脱之力。普眼。于汝意云何。颇有人能说幻术</a><a name="0212a09" id="0212a09">文字中。种种幻相所住处不。答言不也。佛言</a><a name="0212a10" id="0212a10">普眼。幻中幻相。尚不可说。何况普贤菩萨。秘</a><a name="0212a11" id="0212a11">密身境界。秘密语境界。秘密意境界。而于其</a><a name="0212a12" id="0212a12">中。能入能见。何以故。普贤菩萨。境界甚深。</a><a name="0212a13" id="0212a13">不可思议。无有量已过量。举要言之。普贤菩</a><a name="0212a14" id="0212a14">萨。以金刚慧。普入法界。于一切世界。无所</a><a name="0212a15" id="0212a15">行。无所住。知一切众生身。皆即非身。无去无</a><a name="0212a16" id="0212a16">来。得无断尽。无差别。自在神通。无依无作。</a><a name="0212a17" id="0212a17">无有动转。至于法界究竟边际。善男子。若有</a><a name="0212a18" id="0212a18">得见普贤菩萨。若得承事。若得闻名。若有思</a><a name="0212a19" id="0212a19">惟。若有忆念。若生信解。若勤观察。若始趣</a><a name="0212a20" id="0212a20">向。若正求觅。若兴誓愿。相续不绝。皆获利</a><a name="0212a21" id="0212a21">益。无空过者。尔时普眼。及一切菩萨众。于普</a><a name="0212a22" id="0212a22">贤菩萨。心生渴仰。愿得瞻觐。作如是言。南无</a><a name="0212a23" id="0212a23">一切诸佛。南无普贤菩萨。如是三称。头顶礼</a><a name="0212a24" id="0212a24">敬。尔时佛告普眼菩萨及诸众会言。诸佛子。</a><a name="0212a25" id="0212a25">汝等宜更礼敬普贤。殷勤求请。又应专至。观</a><a name="0212a26" id="0212a26">察十方。想普贤身。现在其前。如是思惟。周遍</a><a name="0212a27" id="0212a27">法界。深心信解。厌离一切。誓与普贤。同一行</a><a name="0212a28" id="0212a28">愿。入于不二真实之法。其身普现一切世间。</a><a name="0212a29" id="0212a29">悉知众生诸根差别。遍一切处。集普贤道。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100211c.htm'><img src='up.gif' border=0></a>
<a href='T100212b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>