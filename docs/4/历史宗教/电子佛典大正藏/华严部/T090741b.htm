<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0741b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷54)</font> 入法界品第三十四之一 <font face='Arial'>T09, p0741b</h2></font><hr>
<span class='old'>
</a><a name="0741a28" id="0741a28">令睹见舍离放逸修习善根。为悭贪者赞</a><a name="0741a29" id="0741a29">叹布施。若犯戒者。安立净戒。为嗔恚者。赞</span><a name="0741b01" id="0741b01">叹大慈安立忍辱。若懈怠者。教令修行菩</a><a name="0741b02" id="0741b02">萨精进。若乱心者。教令修习诸禅三昧。若</a><a name="0741b03" id="0741b03">愚痴者。令其深入般若波罗蜜。乐小法者。</a><a name="0741b04" id="0741b04">教以大乘。着三界者。令住菩萨圆满无著</a><a name="0741b05" id="0741b05">诸波罗蜜。若诸众生功德羸弱。为众结业之</a><a name="0741b06" id="0741b06">所逼迫。令住菩萨力波罗蜜。顺无智者。</a><a name="0741b07" id="0741b07">令住菩萨智波罗蜜舍离痴闇。善男子。我</a><a name="0741b08" id="0741b08">已成就无量欢喜知足光明法门。善财白言。</a><a name="0741b09" id="0741b09">天神。此法门者境界云何。答言。善男子。如来</a><a name="0741b10" id="0741b10">方便光明摄取众生。佛子。若有众生受快</a><a name="0741b11" id="0741b11">乐者。悉蒙佛力诸光明力。随如来教佛威</a><a name="0741b12" id="0741b12">神力。随顺佛道闻佛正法入佛善根。如来</a><a name="0741b13" id="0741b13">圆满明净智日。如来性净业力。普照一切。悉</a><a name="0741b14" id="0741b14">蒙如是功德力故。普令众生受诸快乐。佛</a><a name="0741b15" id="0741b15">子。我入此法门时。正念思惟。深入卢舍那</a><a name="0741b16" id="0741b16">如来应供等正觉过去所行菩萨行海。善男</a><a name="0741b17" id="0741b17">子。我知菩萨本发菩萨地心时。见诸众生</a><a name="0741b18" id="0741b18">着我我所。无明覆蔽入诸邪见随顺贪爱。</a><a name="0741b19" id="0741b19">欲恚所缚心乱颠倒。悭嫉所缠贫穷逼切。</a><a name="0741b20" id="0741b20">于生死中受众苦恼。不值诸佛。见如是</a><a name="0741b21" id="0741b21">已。发大悲心摄取众生除诸苦患普饶益</a><a name="0741b22" id="0741b22">之。令得一切无染着心。于诸施物不求果</a><a name="0741b23" id="0741b23">报。分别了知一切因缘诸法实相。具足成</a><a name="0741b24" id="0741b24">就大慈大悲圆满法盖。普覆众生。以知足</a><a name="0741b25" id="0741b25">法养智慧象。摧散一切诸烦恼山。安乐</a><a name="0741b26" id="0741b26">众生。随所应化雨甘露法。以圣法利等施</a><a name="0741b27" id="0741b27">众生。得十力果无上快乐。成就菩萨通力自</a><a name="0741b28" id="0741b28">在。充满法界。悉现一切诸众生前。雨一切</a><a name="0741b29" id="0741b29">物。悉令欢喜充足其意。救护众生灭生死<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090741a.htm'><img src='up.gif' border=0></a>
<a href='T090741c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>