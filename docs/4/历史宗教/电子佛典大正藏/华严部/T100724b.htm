<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0724b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷14)</font> 入不思议解脱境界普贤行愿品 <font face='Arial'>T10, p0724b</h2></font><hr>
<span class='old'>
</a><a name="0724a28" id="0724a28">乃至或现拘尸那城娑罗林间。示般涅槃。如</a><a name="0724a29" id="0724a29">是所作。一切佛事。普遍十方清净世界。一一</span><a name="0724b01" id="0724b01">如来放光明网。周遍法界。道场众会。清净</a><a name="0724b02" id="0724b02">围绕。转妙法轮开悟群品。时不动优婆夷。从</a><a name="0724b03" id="0724b03">三昧起。告善财言。善男子。汝见此不。汝闻此</a><a name="0724b04" id="0724b04">不。汝解此不。善财言唯。我皆已见。已闻已</a><a name="0724b05" id="0724b05">解。优婆夷言。善男子。我唯得此菩萨所修坚</a><a name="0724b06" id="0724b06">固受持大愿行门。求一切法心无疲厌庄严</a><a name="0724b07" id="0724b07">三昧智光明门。菩萨难摧伏智慧藏解脱门。</a><a name="0724b08" id="0724b08">一切法平等地总持门。一切法智光照辩才</a><a name="0724b09" id="0724b09">门。为一切众生善巧方便。以妙言音。普遍</a><a name="0724b10" id="0724b10">一切。说微妙法。皆令欢喜。如诸菩萨摩诃萨。</a><a name="0724b11" id="0724b11">如乌洒婆鸟。游行虚空无所障碍。能入一切</a><a name="0724b12" id="0724b12">众生大海。自在甚深。普遍观察。见有善根已</a><a name="0724b13" id="0724b13">成熟者。即便执取置菩提岸。又如商客。入</a><a name="0724b14" id="0724b14">一切智大宝洲中。采求如来十力智宝。又</a><a name="0724b15" id="0724b15">如渔师。有具足力。持正法网。入生死海。漉诸</a><a name="0724b16" id="0724b16">众生。如阿修罗王。能遍挠动三有大城。诸</a><a name="0724b17" id="0724b17">烦恼海。普令众生究竟寂静。又如日轮。出</a><a name="0724b18" id="0724b18">现虚空。照爱水泥令其干竭。犹如满月出现</a><a name="0724b19" id="0724b19">虚空。令可化者心华开敷。犹如大地。普皆</a><a name="0724b20" id="0724b20">平等。无量众生。于中止住。恒受履践。心无分</a><a name="0724b21" id="0724b21">别。增长一切善法根芽。犹如大风所向无碍。</a><a name="0724b22" id="0724b22">能拔一切诸见大树。坏散一切生死园苑。如</a><a name="0724b23" id="0724b23">转轮王游行世间。以四摄事摄诸众生。而我</a><a name="0724b24" id="0724b24">云何能知能说彼功德行。善男子。于此南方。</a><a name="0724b25" id="0724b25">有一大城。名都萨罗。其中有一出家外道。</a><a name="0724b26" id="0724b26">名曰遍行。汝诣彼问。菩萨云何。学菩萨行。</a><a name="0724b27" id="0724b27">修菩萨道。时善财童子。顶礼不动优婆夷足。</a><a name="0724b28" id="0724b28">绕无数匝。殷勤瞻仰。辞退而去</a><a name="0724b29" id="0724b29"><p>尔时善财童子。于不动优婆夷所。得闻法已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100724a.htm'><img src='up.gif' border=0></a>
<a href='T100724c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>