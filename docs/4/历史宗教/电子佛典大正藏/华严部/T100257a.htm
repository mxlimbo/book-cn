<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0257a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷48)</font> 如来随好光明功德品第三十五 <font face='Arial'>T10, p0257a</h2></font><hr>
<span class='old'>
</a><a name="0256c28" id="0256c28">处。诸天子。譬如幻师。幻惑人眼。当知诸业。</a><a name="0256c29" id="0256c29">亦复如是。若如是知。是真实忏悔。一切罪恶</span><a name="0257a01" id="0257a01">悉得清净。说此法时。百千亿那由他佛刹微</a><a name="0257a02" id="0257a02">尘数世界中。兜率陀诸天子。得无生法忍。无</a><a name="0257a03" id="0257a03">量不思议阿僧祇六欲诸天子。发阿耨多罗</a><a name="0257a04" id="0257a04">三藐三菩提心。六欲天中。一切天女。皆舍女</a><a name="0257a05" id="0257a05">身。发于无上菩提之意。尔时诸天子。闻说普</a><a name="0257a06" id="0257a06">贤广大回向。得十地故。获诸力庄严三昧故。</a><a name="0257a07" id="0257a07">以众生数等清净三业。悔除一切诸重障故。</a><a name="0257a08" id="0257a08">即见百千亿那由他佛刹微尘数。七宝莲华。</a><a name="0257a09" id="0257a09">一一华上。皆有菩萨。结跏趺坐。放大光明。</a><a name="0257a10" id="0257a10">彼诸菩萨。一一随好。放众生数等光明。彼光</a><a name="0257a11" id="0257a11">明中。有众生数等诸佛。结跏趺坐。随众生</a><a name="0257a12" id="0257a12">心。而为说法。而犹未现离垢三昧少分之力。</a><a name="0257a13" id="0257a13">尔时彼诸天子。以上众华。复于身上。一一毛</a><a name="0257a14" id="0257a14">孔。化作众生数等众妙华云。供养毗卢遮那</a><a name="0257a15" id="0257a15">如来。持以散佛。一切皆于佛身上住。其诸香</a><a name="0257a16" id="0257a16">云。普雨无量佛刹。微尘数世界。若有众生。身</a><a name="0257a17" id="0257a17">蒙香者。其身安乐。譬如比丘。入第四禅。一切</a><a name="0257a18" id="0257a18">业障。皆得销灭。若有闻者。彼诸众生于色</a><a name="0257a19" id="0257a19">声香味触。其内具有五百烦恼。其外亦有五</a><a name="0257a20" id="0257a20">百烦恼。贪行多者。二万一千。嗔行多者。二万</a><a name="0257a21" id="0257a21">一千。痴行多者。二万一千。等分行者。二万一</a><a name="0257a22" id="0257a22">千。了知如是悉是虚妄。如是知已。成就香幢</a><a name="0257a23" id="0257a23">云。自在光明。清净善根。若有众生。见其盖者。</a><a name="0257a24" id="0257a24">种一清净金网转轮王一恒河沙善根。佛子。</a><a name="0257a25" id="0257a25">菩萨住此转轮王位。于百千亿那由他佛刹</a><a name="0257a26" id="0257a26">微尘数世界中。教化众生。佛子。譬如明镜世</a><a name="0257a27" id="0257a27">界月智如来。常有无量诸世界中。比丘比丘</a><a name="0257a28" id="0257a28">尼。优婆塞优婆夷等。化现其身。而来听法。广</a><a name="0257a29" id="0257a29">为演说本生之事。未曾一念。而有间断。若有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100256c.htm'><img src='up.gif' border=0></a>
<a href='T100257b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>