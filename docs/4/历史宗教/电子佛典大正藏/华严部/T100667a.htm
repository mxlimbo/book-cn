<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0667a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷2)</font> 入不思议解脱境界普贤行愿品 <font face='Arial'>T10, p0667a</h2></font><hr>
<span class='old'>
</a><a name="0666c28" id="0666c28">大神变。何以故。不乐种智。无明翳瞙。蔽其</a><a name="0666c29" id="0666c29">眼故。不曾种植一切智地。胜善根故。譬如</span><a name="0667a01" id="0667a01">有人于众会中假寐昏寝。忽然梦见须弥山</a><a name="0667a02" id="0667a02">顶帝释所住善见宫城。殊胜宝殿。园苑庄严。</a><a name="0667a03" id="0667a03">天子天女。百千万亿柔软宝地。普散天华。</a><a name="0667a04" id="0667a04">种种衣树。出妙衣服。种种华树。开敷妙华。诸</a><a name="0667a05" id="0667a05">珍宝树。出诸珍宝。诸庄严树。出诸严具。诸音</a><a name="0667a06" id="0667a06">乐树。奏天音乐。无量诸天。于中游戏。其人自</a><a name="0667a07" id="0667a07">见。着天衣服。住止周旋。受诸快乐。其众会</a><a name="0667a08" id="0667a08">中。一切人众。虽同一处。不见不知。不能观</a><a name="0667a09" id="0667a09">察。何以故。此人梦中。所见境界。非彼众会所</a><a name="0667a10" id="0667a10">能见故。一切菩萨。及诸世主。现前所见。广大</a><a name="0667a11" id="0667a11">庄严。神通变化。亦复如是。以得一切佛加持</a><a name="0667a12" id="0667a12">故。以久积集善根力故。发一切智广大愿故。</a><a name="0667a13" id="0667a13">修习如来胜功德故。善住菩萨庄严道故。圆</a><a name="0667a14" id="0667a14">满一切种智门故。成就普贤诸行愿故。趣入</a><a name="0667a15" id="0667a15">菩萨一切智地清净解故。游戏菩萨一切三</a><a name="0667a16" id="0667a16">昧神通海故。观察菩萨一切境界智无碍故。</a><a name="0667a17" id="0667a17">是故。悉见如来世尊不可思议自在游戏神</a><a name="0667a18" id="0667a18">通境界。能入能知。一切声闻。诸大弟子。虽有</a><a name="0667a19" id="0667a19">智慧具胜神通。皆不能见。皆不能知。何以故。</a><a name="0667a20" id="0667a20">以无菩萨清净眼故。譬如雪山多诸药草。犹</a><a name="0667a21" id="0667a21">如种植处处出生。有大良医成就明智。知诸</a><a name="0667a22" id="0667a22">药性差别功能。随病所须。于中采取。其诸捕</a><a name="0667a23" id="0667a23">猎放牧之人。游止其中。不见不知。况能采取。</a><a name="0667a24" id="0667a24">此亦如是。以诸菩萨普入如来智慧境界。出</a><a name="0667a25" id="0667a25">生菩萨种种游戏。能了如来三昧境界。诸大</a><a name="0667a26" id="0667a26">弟子。本不修习一切种智。不能利乐一切众</a><a name="0667a27" id="0667a27">生。虽复住在逝多林中。不见不知如来三昧</a><a name="0667a28" id="0667a28">广大神变。譬如大地。众宝所依。多诸伏藏。</a><a name="0667a29" id="0667a29">百千万亿。珍奇杂宝。处处盈满。一一庄严。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100666c.htm'><img src='up.gif' border=0></a>
<a href='T100667b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>