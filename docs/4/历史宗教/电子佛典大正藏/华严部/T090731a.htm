<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0731a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷52)</font> 入法界品第三十四之一 <font face='Arial'>T09, p0731a</h2></font><hr>
<span class='old'>
</a><a name="0730c28" id="0730c28">三千岁佛当出世。次后放光名普照三世</a><a name="0730c29" id="0730c29">一切诸佛本事音声。众生见者。知一切如来</span><a name="0731a01" id="0731a01">过去本事无量大海。知二千岁佛当出世。次</a><a name="0731a02" id="0731a02">后放光。名离痴曀智如来净灯。众生见者。</a><a name="0731a03" id="0731a03">得平等净眼。普见一切严净佛刹。一切如</a><a name="0731a04" id="0731a04">来。一切众生。知一千岁佛当出世。次后放</a><a name="0731a05" id="0731a05">光。名一切众生见诸如来长养善根。众生见</a><a name="0731a06" id="0731a06">者。知后七日佛当出世。次后放光。名一切</a><a name="0731a07" id="0731a07">众生欢喜音声。众生见者。一心欢喜欲见如</a><a name="0731a08" id="0731a08">来。佛子。彼佛于一万岁中。放如是等无量</a><a name="0731a09" id="0731a09">光明。教化众生。满七日已。佛神力故。一切</a><a name="0731a10" id="0731a10">世界六<span class='corr'>种</span>震动。尔时众生。于念念中见一</a><a name="0731a11" id="0731a11">切佛刹。皆悉清净众宝庄严。时彼世界众生。</a><a name="0731a12" id="0731a12">悉诣道场。一切金刚围山。须弥山王。一切诸</a><a name="0731a13" id="0731a13">山。一切变化。一切音声。一切大地。一切城邑</a><a name="0731a14" id="0731a14">垣墙宫殿。如是等一切诸物。出微妙音歌</a><a name="0731a15" id="0731a15">颂赞佛。又出一切香云。一切宝光明云。一</a><a name="0731a16" id="0731a16">切宝形像云。一切宝衣云。一切华云。一切末</a><a name="0731a17" id="0731a17">香云。一切宝庄严云。一切如来圆满光云。一</a><a name="0731a18" id="0731a18">切如来大愿声云。一切如来妙音声云。一</a><a name="0731a19" id="0731a19">切如来诸相好云。显现不可思议如来瑞应</a><a name="0731a20" id="0731a20">相云。出如是等一切妙云。供养如来。时彼</a><a name="0731a21" id="0731a21">三世一切佛庄严境界云莲华周匝。出生十</a><a name="0731a22" id="0731a22">佛世界微尘等众宝莲华。彼一一莲华须上。</a><a name="0731a23" id="0731a23">有宝莲华藏师子之座。彼师子座上。有十佛</a><a name="0731a24" id="0731a24">世界微尘等菩萨摩诃萨。尔时妙德幢佛。于</a><a name="0731a25" id="0731a25">一切世界。随其所应转净法轮。令无量众</a><a name="0731a26" id="0731a26">生离恶道苦。无量众生生人天中。立无量</a><a name="0731a27" id="0731a27">众生于声闻缘觉之地。立无量众生于勇猛</a><a name="0731a28" id="0731a28">精进菩萨之行。立无量众生于离垢幢精进</a><a name="0731a29" id="0731a29">菩萨之行。立无量众生于法光明菩萨之行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090730c.htm'><img src='up.gif' border=0></a>
<a href='T090731b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>