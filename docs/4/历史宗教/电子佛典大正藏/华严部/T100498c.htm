<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0498c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷1)</font> 欢喜地第一 <font face='Arial'>T10, p0498c</h2></font><hr>
<span class='old'>
</a><a name="0498b28" id="0498b28">有十。过去未来现在诸佛。已说。今说。当说。</a><a name="0498b29" id="0498b29">为是地故。我如是说。何等为十。一名喜地。二</span><a name="0498c01" id="0498c01">名净地。三名明地。四名焰地。五名难胜地。六</a><a name="0498c02" id="0498c02">名现前地。七名深远地。八名不动地。九名</a><a name="0498c03" id="0498c03">善慧地。十名法云地。诸佛子。是十地者。三世</a><a name="0498c04" id="0498c04">诸佛。已说。今说。当说。我不见有诸佛国土不</a><a name="0498c05" id="0498c05">说是菩萨十地者。何以故。此十地。是菩萨最</a><a name="0498c06" id="0498c06">上妙道。最上明净法门。所谓。分别十住事。</a><a name="0498c07" id="0498c07">诸佛子。是事不可思议。所谓。菩萨摩诃萨。随</a><a name="0498c08" id="0498c08">顺诸地智慧。是时金刚藏菩萨摩诃萨。说诸</a><a name="0498c09" id="0498c09">菩萨十地名已。默然而住。不复分别义趣。尔</a><a name="0498c10" id="0498c10">时一切菩萨众。闻说菩萨十地名已咸皆渴</a><a name="0498c11" id="0498c11">仰。欲闻解释。各作是念。何因何缘。金刚藏菩</a><a name="0498c12" id="0498c12">萨。说菩萨十地名已。默然而住。不更解释。时</a><a name="0498c13" id="0498c13">大菩萨众中。有菩萨摩诃萨。名解脱月。知诸</a><a name="0498c14" id="0498c14">菩萨。心之所念。以偈问金刚藏菩萨言<p class='lg'></a><br><a name="0498c15" id="0498c15">　　净智念慧人　　　何故说菩萨</a><br><a name="0498c16" id="0498c16">　　诸地名号已　　　默然不解释</a><br><a name="0498c17" id="0498c17">　　今诸大菩萨　　　心皆怀犹豫</a><br><a name="0498c18" id="0498c18">　　何故说是名　　　而不演其义</a><br><a name="0498c19" id="0498c19">　　大智诸菩萨　　　咸皆欲听闻</a><br><a name="0498c20" id="0498c20">　　如是诸地义　　　愿为分别说</a><br><a name="0498c21" id="0498c21">　　是诸菩萨众　　　清净无瑕秽</a><br><a name="0498c22" id="0498c22">　　安住坚实法　　　具足智功德</a><br><a name="0498c23" id="0498c23">　　皆以恭敬心　　　瞻仰于仁者</a><br><a name="0498c24" id="0498c24">　　愿欲闻所说　　　如渴思甘露</a><br><a name="0498c25" id="0498c25">　　金刚藏菩萨　　　闻说是事已</a><br><a name="0498c26" id="0498c26">　　欲令大众悦　　　即恣漏言</a><br><a name="0498c27" id="0498c27">　　诸菩萨所行　　　第一难思议</a><br><a name="0498c28" id="0498c28">　　分别是诸地　　　诸佛之根本</a><br><a name="0498c29" id="0498c29">　　微妙甚难见　　　非心所能及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100498b.htm'><img src='up.gif' border=0></a>
<a href='T100499a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>