<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0673c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷3)</font> 入不思议解脱境界普贤行愿品 <font face='Arial'>T10, p0673c</h2></font><hr>
<span class='old'>
</a><a name="0673b28" id="0673b28">化。现种种身。乘大智舟。泛生死海。周旋普</a><a name="0673b29" id="0673b29">济。所往无碍。智慧圆满。身光映彻。如日轮出</span><a name="0673c01" id="0673c01">普照世间。随众生心。现众色像。知诸众生</a><a name="0673c02" id="0673c02">根性欲乐。入于无诤清净境界。知一切法自</a><a name="0673c03" id="0673c03">性无生。以自在智。能令一切小大境界互相</a><a name="0673c04" id="0673c04">涉入。决了佛地甚深理趣。知诸世间文字句</a><a name="0673c05" id="0673c05">义。以无尽句说无尽法。于一句中。演出一</a><a name="0673c06" id="0673c06">切修多罗海。具足获得广大智慧陀罗尼身。</a><a name="0673c07" id="0673c07">随所受持。尽未来劫。初无忘失。一念能忆</a><a name="0673c08" id="0673c08">不可说劫宿住之事。一念能了三世一切诸</a><a name="0673c09" id="0673c09">众生心。与诸众生一切诸佛总持法藏。常转</a><a name="0673c10" id="0673c10">清净不退法轮。令诸众生生大智慧入佛境</a><a name="0673c11" id="0673c11">界。具一切智。常善安住甚深三昧。巧能分</a><a name="0673c12" id="0673c12">别一切法句。而于诸法悉无所著。最胜智慧</a><a name="0673c13" id="0673c13">自在游戏。于诸境界。皆得解脱。观察一切</a><a name="0673c14" id="0673c14">净庄严身。其身普入十方法界。随所应化悉</a><a name="0673c15" id="0673c15">能遍往。知诸刹海所有极微。悉于其中现成</a><a name="0673c16" id="0673c16">正觉。于无色性现一切色。能以一方入一切</a><a name="0673c17" id="0673c17">方。其诸菩萨。具足如是无量智慧功德之</a><a name="0673c18" id="0673c18">藏。十方所有一切诸佛。悉共称扬。说其功</a><a name="0673c19" id="0673c19">德。不能令尽。靡不咸在逝多林中。悉见于佛</a><a name="0673c20" id="0673c20">光明所照。深入如来功德大海</a><a name="0673c21" id="0673c21"><p>尔时彼诸菩萨。得不思议正法光明照故。其</a><a name="0673c22" id="0673c22">心欢喜。安隐快乐。各于其身及师子座。众宝</a><a name="0673c23" id="0673c23">楼阁。诸庄严具。遍逝多林。凡所受用。一切物</a><a name="0673c24" id="0673c24">中。化出种种大庄严云。充满十方一切法界。</a><a name="0673c25" id="0673c25">所谓于念念中。普放一切微妙广大光明网</a><a name="0673c26" id="0673c26">云。充满法界。遍能开觉一切众生。咸令欢</a><a name="0673c27" id="0673c27">喜。于念念中。出现一切摩尼铃云。充满法</a><a name="0673c28" id="0673c28">界。出微妙音。称扬赞叹三世诸佛一切功德。</a><a name="0673c29" id="0673c29">于念念中。出现一切天音乐云。充满法界。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100673b.htm'><img src='up.gif' border=0></a>
<a href='T100674a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>