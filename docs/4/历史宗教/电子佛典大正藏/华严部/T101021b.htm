<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1021b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷7)</font> 三道灭度品第二十 <font face='Arial'>T10, p1021b</h2></font><hr>
<span class='old'>
</a><a name="1021a28" id="1021a28">及一切。令众生类进修于道。众生及道平等</a><a name="1021a29" id="1021a29">无二观如是者。斯谓本末清净。复以此净等</span><a name="1021b01" id="1021b01">淫怒痴痴等道等。道则是欲怒痴痴则是道。</a><a name="1021b02" id="1021b02">道净痴净一无有二亦不若干。菩萨观察本</a><a name="1021b03" id="1021b03">末自净不着诸秽。尔时世尊告最胜曰。身行</a><a name="1021b04" id="1021b04">清净而不作恶。口言清净恒归至诚。意念清</a><a name="1021b05" id="1021b05">净慈悲一切。众行具足乃称菩萨。尔时世尊</a><a name="1021b06" id="1021b06">说此本无清净品时。五千菩萨皆得一生补</a><a name="1021b07" id="1021b07">处。无数千人皆发无上平等道意</a><a name="1021b08" id="1021b08"><p><b>　　<A NAME="n439"></A>乘无相品第二十一</b></a><a name="1021b09" id="1021b09"><p>最胜白佛言。菩萨摩诃萨从初发意至成作</a><a name="1021b10" id="1021b10">佛。云何了达一相无相。复以无相分别一相。</a><a name="1021b11" id="1021b11">云何菩萨以清净心游处爱欲从爱欲中复至</a><a name="1021b12" id="1021b12">清净。佛告最胜。行权菩萨乘无相净心。周旋</a><a name="1021b13" id="1021b13">五道十方世界。或生欲界形无形界。虽处于</a><a name="1021b14" id="1021b14">界不染于界。与善男子善女人。以法之乐而</a><a name="1021b15" id="1021b15">娱乐之。复游形界与诸天人同处宫殿。或在</a><a name="1021b16" id="1021b16">梵天与梵天王说于微妙乘无相法。处众梵</a><a name="1021b17" id="1021b17">中或时经行或时贤圣默然。在中独尊无能</a><a name="1021b18" id="1021b18">及者。又复最胜。菩萨在彼微现道教。渐降诸</a><a name="1021b19" id="1021b19">天使行真谛。除去诸梵计净之心。住彼形界</a><a name="1021b20" id="1021b20">或经百劫至百千劫。复从形界下生欲界。内</a><a name="1021b21" id="1021b21">常乐静独处山林。虽处人中意常禅定。或时</a><a name="1021b22" id="1021b22">菩萨现有居家妻子自随。复与众生同世居</a><a name="1021b23" id="1021b23">业。处高现卑在卑现尊。观众生心周旋坐起</a><a name="1021b24" id="1021b24">言语。行来进止不兴憍慢亦不自毁。所以然</a><a name="1021b25" id="1021b25">者。以其达了本末净故。又复菩萨复游于百</a><a name="1021b26" id="1021b26">千定正受三昧。以三昧威神。复观三千大千</a><a name="1021b27" id="1021b27">世界。现身相好光明神足。权慧方便游化自</a><a name="1021b28" id="1021b28">在。心应清净乃谓无相。菩萨摩诃萨应此定</a><a name="1021b29" id="1021b29">者。乃得求于乘无相道。不相见生不相见无。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101021a.htm'><img src='up.gif' border=0></a>
<a href='T101021c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>