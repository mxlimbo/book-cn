<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0706a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷48)</font> 入法界品第三十四之一 <font face='Arial'>T09, p0706a</h2></font><hr>
<span class='old'>
</a><a name="0705c28" id="0705c28">念思惟彼功德海。观察彼虚空功德。趣彼</a><a name="0705c29" id="0705c29">功德聚。登彼功德山。摄彼功德藏。尽彼功</span><a name="0706a01" id="0706a01">德底。度彼功德海。净彼圆满功德。周遍观</a><a name="0706a02" id="0706a02">察彼诸功德。随彼功德藏。持彼功德教。净</a><a name="0706a03" id="0706a03">彼功德性。渐渐游行至大兴城。周遍推求长</a><a name="0706a04" id="0706a04">者甘露顶。乐求善知识。以善知识熏其身</a><a name="0706a05" id="0706a05">心。于善知识起正直心。观善知识常无厌</a><a name="0706a06" id="0706a06">足。学善知识勇猛精进。求善知识一切善</a><a name="0706a07" id="0706a07">根。同善知识一切善根。于善知识无嫌恨</a><a name="0706a08" id="0706a08">心满功德藏。学善知识种种方便。虽不由</a><a name="0706a09" id="0706a09">他悟。而常亲近诸善知识。长诸善根。净修</a><a name="0706a10" id="0706a10">菩提正直之心。增长一切菩萨诸根。成就一</a><a name="0706a11" id="0706a11">切善根。满足大愿。发广大悲。近一切智。不</a><a name="0706a12" id="0706a12">离诸佛。增长普贤菩萨所行。如来光明常</a><a name="0706a13" id="0706a13">照其心。尔时善财。见甘露顶。于彼城内。</a><a name="0706a14" id="0706a14">处七宝堂阿僧祇宝师子座上。金刚伊尼罗</a><a name="0706a15" id="0706a15">宝以为座足。离垢宝藏而以校饰。五百宝像</a><a name="0706a16" id="0706a16">以为庄严。建众宝幢。垂宝幡缯。张众宝</a><a name="0706a17" id="0706a17">帐。无量宝网罗覆其上。有人手执阎浮檀</a><a name="0706a18" id="0706a18">金盖。琉璃为竿。复有执持离垢宝佛。侍</a><a name="0706a19" id="0706a19">立左右。众妙杂香而以熏之。雨天华云。作</a><a name="0706a20" id="0706a20">五百种胜妙妓乐。娱乐城内。一万大众周匝</a><a name="0706a21" id="0706a21">围绕。颜容姝妙天人无伦。成就菩萨直心。</a><a name="0706a22" id="0706a22">庄严众生。悉常随顺甘露顶教。宿世同修</a><a name="0706a23" id="0706a23">诸善根故。尔时善财。头面礼足绕无数匝。恭</a><a name="0706a24" id="0706a24">敬合掌于一面住。白言大圣。我为利益</a><a name="0706a25" id="0706a25">一切众生故。发阿耨多罗三藐三菩提心。所</a><a name="0706a26" id="0706a26">谓灭一切众生苦恼。令安隐住究竟快乐。</a><a name="0706a27" id="0706a27">度生死海到法宝洲。消竭贪爱修大悲</a><a name="0706a28" id="0706a28">念。除五欲渴乐一切智。令究竟度生死旷</a><a name="0706a29" id="0706a29">野。常乐一切诸佛功德。超出三界至萨婆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090705c.htm'><img src='up.gif' border=0></a>
<a href='T090706b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>