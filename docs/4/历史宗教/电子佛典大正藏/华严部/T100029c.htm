<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0029c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷6)</font> 如来现相品第二 <font face='Arial'>T10, p0029c</h2></font><hr>
<span class='old'>
</a><br><a name="0029b28" id="0029b28">　　一一尘中无量身　　　复现种种庄严刹</a><br><a name="0029b29" id="0029b29">　　一念没生普令见　　　获无碍意庄严者</span><br><a name="0029c01" id="0029c01">　　三世所有一切劫　　　一刹那中悉能现</a><br><a name="0029c02" id="0029c02">　　知身如幻无体相　　　证明法性无碍者</a><br><a name="0029c03" id="0029c03">　　普贤胜行皆能入　　　一切众生悉乐见</a><br><a name="0029c04" id="0029c04">　　佛子能住此法门　　　诸光明中大音吼　</p><p></a><a name="0029c05" id="0029c05">尔时世尊欲令一切菩萨大众得于如来无边</a><a name="0029c06" id="0029c06">境界神通力故。放眉间光。此光名一切菩萨</a><a name="0029c07" id="0029c07">智光明。普照耀十方藏。其状犹如宝色灯</a><a name="0029c08" id="0029c08">云。遍照十方一切佛刹。其中国土及以众生。</a><a name="0029c09" id="0029c09">悉令显现。又普震动诸世界网。一一尘中。</a><a name="0029c10" id="0029c10">现无数佛。随诸众生性欲不同。普雨三世一</a><a name="0029c11" id="0029c11">切诸佛妙法轮云。显示如来波罗蜜海。又雨</a><a name="0029c12" id="0029c12">无量诸出离云。令诸众生永度生死。复雨诸</a><a name="0029c13" id="0029c13">佛大愿之云。显示十方诸世界中。普贤菩萨。</a><a name="0029c14" id="0029c14">道场众会。作是事已。右绕于佛。从足下入。尔</a><a name="0029c15" id="0029c15">时佛前有大莲华。忽然出现。其华具有十种</a><a name="0029c16" id="0029c16">庄严。一切莲华。所不能及。所谓。众宝间错。</a><a name="0029c17" id="0029c17">以为其茎。摩尼宝王。以为其藏。法界众宝。普</a><a name="0029c18" id="0029c18">作其叶。诸香摩尼而作其须。阎浮檀金。庄</a><a name="0029c19" id="0029c19">莹其台。妙网覆上。光色清净。于一念中。示</a><a name="0029c20" id="0029c20">现无边诸佛神变。普能发起一切音声。摩尼</a><a name="0029c21" id="0029c21">宝王影现佛身。于音声中普能演说一切菩</a><a name="0029c22" id="0029c22">萨所修行愿。此华生已。一念之间。于如来白</a><a name="0029c23" id="0029c23">毫相中。有菩萨摩诃萨。名一切法胜音。与</a><a name="0029c24" id="0029c24">世界海微尘数诸菩萨众。俱时而出右绕如</a><a name="0029c25" id="0029c25">来。经无量匝。礼佛足已。时胜音菩萨。坐莲华</a><a name="0029c26" id="0029c26">台。诸菩萨众。坐莲华须。各于其上。次第而</a><a name="0029c27" id="0029c27">住。其一切法胜音菩萨。了深法界。生大欢</a><a name="0029c28" id="0029c28">喜。入佛所行。智无凝滞。入不可测佛法身</a><a name="0029c29" id="0029c29">海。往一切刹诸如来所。身诸毛孔。悉现神通。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100029b.htm'><img src='up.gif' border=0></a>
<a href='T100030a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>