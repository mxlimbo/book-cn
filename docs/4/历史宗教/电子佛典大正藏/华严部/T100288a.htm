<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0288a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷54)</font> 离世间品第三十八之一 <font face='Arial'>T10, p0288a</h2></font><hr>
<span class='old'>
</a><a name="0287c28" id="0287c28">为十。若诸菩萨。安住其中。则得一切如来无</a><a name="0287c29" id="0287c29">上清净法。佛子。菩萨摩诃萨。有十种印。何等</span><a name="0288a01" id="0288a01">为十。所谓菩萨摩诃萨。知苦苦坏苦行苦。专</a><a name="0288a02" id="0288a02">求佛法。不生懈怠。行菩萨行。无有疲懈。不惊</a><a name="0288a03" id="0288a03">不畏。不恐不怖。不舍大愿。求一切智。坚固不</a><a name="0288a04" id="0288a04">退。究竟阿耨多罗三藐三菩提。是为第一印。</a><a name="0288a05" id="0288a05">菩萨摩诃萨。见有众生愚痴狂乱。或以粗弊</a><a name="0288a06" id="0288a06">恶语。而相毁辱。或以刀杖瓦石。而加损害。终</a><a name="0288a07" id="0288a07">不以此境界。舍菩萨心。但忍辱柔和。专修佛</a><a name="0288a08" id="0288a08">法。住最胜道。入离生位。是为第二印。菩萨摩</a><a name="0288a09" id="0288a09">诃萨。闻说与一切智相应。甚深佛法。能以自</a><a name="0288a10" id="0288a10">智。深信忍可。解了趣入。是为第三印。菩萨摩诃</a><a name="0288a11" id="0288a11">萨。又作是念。我发深心。求一切智。我当</a><a name="0288a12" id="0288a12">成佛。得阿耨多罗三藐三菩提。一切众生。流</a><a name="0288a13" id="0288a13">转五趣。受无量苦。亦当令其发菩提心。深信</a><a name="0288a14" id="0288a14">欢喜。勤修精进。坚固不退。是为第四印。菩萨</a><a name="0288a15" id="0288a15">摩诃萨。知如来智无有边际。不以齐限测如</a><a name="0288a16" id="0288a16">来智。菩萨曾于无量佛所。闻如来智无有边</a><a name="0288a17" id="0288a17">际故。能不以齐限测度一切世间。文字所说</a><a name="0288a18" id="0288a18">皆有齐限。悉不能知如来智慧。是为第五印。</a><a name="0288a19" id="0288a19">菩萨摩诃萨。于阿耨多罗三藐三菩提。得最</a><a name="0288a20" id="0288a20">胜欲。甚深欲。广欲大欲。种种欲。无能胜欲。</a><a name="0288a21" id="0288a21">无上欲。坚固欲。众魔外道并其眷属无能坏</a><a name="0288a22" id="0288a22">欲。求一切智不退转欲。菩萨住如是等欲。于</a><a name="0288a23" id="0288a23">无上菩提。毕竟不退。是为第六印。菩萨摩诃</a><a name="0288a24" id="0288a24">萨。行菩萨行。不顾身命。无能沮坏。发心趣向</a><a name="0288a25" id="0288a25">一切智故。一切智性。常现前故。得一切佛智</a><a name="0288a26" id="0288a26">光明故。终不舍离佛菩提。终不舍离善知识。</a><a name="0288a27" id="0288a27">是为第七印。菩萨摩诃萨。若见善男子善女</a><a name="0288a28" id="0288a28">人趣大乘者。令其增长求佛法心。令其安住</a><a name="0288a29" id="0288a29">一切善根。令其摄取一切智心。令其不退无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100287c.htm'><img src='up.gif' border=0></a>
<a href='T100288b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>