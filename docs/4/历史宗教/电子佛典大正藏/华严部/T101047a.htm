<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1047a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷10)</font> 梵天请品第三十二 <font face='Arial'>T10, p1047a</h2></font><hr>
<span class='old'>
</a><a name="1046c28" id="1046c28">法本悉得解脱。于三法宝悉得解脱。有为无</a><a name="1046c29" id="1046c29">为有漏无漏。是谓菩萨通慧之本。已知无</span><a name="1047a01" id="1047a01">欲知之不生。嗔恚无本皆知为空。是谓菩萨</a><a name="1047a02" id="1047a02">通慧之本。行慈不断。不着欲界色无色界。于</a><a name="1047a03" id="1047a03">诸四禅尽不起想。是谓菩萨通慧之本。菩萨</a><a name="1047a04" id="1047a04">摩诃萨。恒入空无想愿。亦不求索诸法之</a><a name="1047a05" id="1047a05">相。或有菩萨发弘誓心。设我成佛国界众生</a><a name="1047a06" id="1047a06">无三乘道名。然我今日至诚。作佛成等正觉。</a><a name="1047a07" id="1047a07">广化众生不以为厌。尔时八千天人立于信</a><a name="1047a08" id="1047a08">地。魔王营从即还本所</a><a name="1047a09" id="1047a09"><p><b>　　<A NAME="n454"></A>梵天嘱累品第三十三</b></a><a name="1047a10" id="1047a10"><p>佛告无畏梵天及诸大众诸菩萨等。吾从无</a><a name="1047a11" id="1047a11">数阿僧祇劫积功累德自致成佛。不染于世</a><a name="1047a12" id="1047a12">八法之累。一切众生蜎飞蠕动有形之类。染</a><a name="1047a13" id="1047a13">着五阴玩而不舍。是以贤圣不染八法。解知</a><a name="1047a14" id="1047a14">五阴十八本持空无所有。离世八事。利衰毁</a><a name="1047a15" id="1047a15">誉称讥苦乐</a><a name="1047a16" id="1047a16"><p>佛复告梵天。若有善男子善女人。讽诵受持</a><a name="1047a17" id="1047a17">此经典者。魔若魔天不能沮坏。何以故。诸佛</a><a name="1047a18" id="1047a18">世尊威神所护。若有善男子善女人。求于无</a><a name="1047a19" id="1047a19">上正真等正觉。皆由此典而取果证。佛复告</a><a name="1047a20" id="1047a20">梵天。吾今从劫至百千劫。满中众生。皆共称</a><a name="1047a21" id="1047a21">叹此经典者不能究尽。何以故。此经名曰无</a><a name="1047a22" id="1047a22">尽之藏。非是罗汉辟支所及。一名最胜菩萨</a><a name="1047a23" id="1047a23">所问。吾今嘱累此经。无令缺漏一字。味身句</a><a name="1047a24" id="1047a24">身。皆令具足。如我今日成于佛道。相有三十</a><a name="1047a25" id="1047a25">二。好有八十种。身黄金色圆光七尺。遍满</a><a name="1047a26" id="1047a26">三千大千世界。有一善男子善女人。至诚求</a><a name="1047a27" id="1047a27">佛道供养如来至真等正觉。不如弹指之顷</a><a name="1047a28" id="1047a28">诵此经典。何以故。如来至真等正觉。皆由此</a><a name="1047a29" id="1047a29">经而成佛道。须陀洹斯陀含阿那含阿罗汉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101046c.htm'><img src='up.gif' border=0></a>
<a href='T101047b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>