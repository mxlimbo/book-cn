<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0292 度世品经 0650c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 292 度世品经</font> <font face='Arial'>(卷5)</font> <font face='Arial'>T10, p0650c</h2></font><hr>
<span class='old'>
</a><a name="0650b28" id="0650b28">复寿终。供养菩萨。乃至成佛。现大灭度。是为</a><a name="0650b29" id="0650b29">九事。复次有光。名若干目。因从菩萨诸好</span><a name="0650c01" id="0650c01">中出。演此明时。现众菩萨各各异变无量功</a><a name="0650c02" id="0650c02">德。彼诸天人。遥见菩萨住兜术天。或现来</a><a name="0650c03" id="0650c03">下。入母胎中。或见甫生。或见出家。或见成</a><a name="0650c04" id="0650c04">佛。或见转法轮。或见灭度。是为十事。在兜</a><a name="0650c05" id="0650c05">术天现没来生。计是菩萨十品光明。而显具</a><a name="0650c06" id="0650c06">足无央数亿百千明曜。出菩萨身。不计床座</a><a name="0650c07" id="0650c07">楼阁宫殿。所出光曜。现若干种菩萨事业所</a><a name="0650c08" id="0650c08">可兴为。巍巍如此。普备道法</a><a name="0650c09" id="0650c09"><p class='juan'>
度世品经卷第五</p>
</a><a name="0650c10" id="0650c10"></a><a name="0650c11" id="0650c11"></a><a name="0650c12" id="0650c12"><p class='juan'>
度世品经第六</p>
</a><a name="0650c13" id="0650c13"></a><a name="0650c14" id="0650c14"><p><span class='byline'>　　　　西晋元康元年月氏沙门竺法护译</span><br></a><a name="0650c15" id="0650c15"><p>菩萨住胎有十事。何谓为十。欲得开化志住</a><a name="0650c16" id="0650c16">小乘。怀怯羸劣众生之等。菩萨悉见此辈心</a><a name="0650c17" id="0650c17">念。故现入胎。或恐此等。心发念言。菩萨化</a><a name="0650c18" id="0650c18">生。德本自然。不可学得。故现入胎。是为一</a><a name="0650c19" id="0650c19">事。菩萨悉为父母亲属往古宿世同学徒类</a><a name="0650c20" id="0650c20">及余黎庶。俱殖德本。欲度此党。故现入胎。</a><a name="0650c21" id="0650c21">或复有人。宿世积德。因其胎中。应受开化。是</a><a name="0650c22" id="0650c22">为二事。菩萨大士。心未曾妄安隐庠序。而意</a><a name="0650c23" id="0650c23">常定。是为三事。菩萨若现在母胎时。讲法圣</a><a name="0650c24" id="0650c24">众。未曾断绝。十方世界诸菩萨释梵四天王</a><a name="0650c25" id="0650c25">俱来聚会。示现无数不可称计无际圣慧。在</a><a name="0650c26" id="0650c26">于胎中。显其辩才。而有殊持。就度脱之。是</a><a name="0650c27" id="0650c27">为四事。菩萨若在母胎中时。合大众会及诸</a><a name="0650c28" id="0650c28">开士。悉欲来集。因本所誓。欲度脱之。故为</a><a name="0650c29" id="0650c29">说法。皆使得济。是为五事。又欲开化世间人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100650b.htm'><img src='up.gif' border=0></a>
<a href='T100651a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>