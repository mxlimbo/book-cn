<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0408a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷75)</font> 入法界品第三十九之一 <font face='Arial'>T10, p0408a</h2></font><hr>
<span class='old'>
</a><a name="0407c28" id="0407c28">三昧神通解脱。如是一切。我悉了知。何以故。</a><a name="0407c29" id="0407c29">我此解脱。能知一切众生心行。一切众生修</span><a name="0408a01" id="0408a01">行善根。一切众生杂染清净。一切众生种种</a><a name="0408a02" id="0408a02">差别。一切声闻诸三昧门。一切缘觉寂静三</a><a name="0408a03" id="0408a03">昧神通解脱。一切菩萨一切如来解脱光明。皆</a><a name="0408a04" id="0408a04">了知故。尔时善财童子。白瞿波言。圣者。得</a><a name="0408a05" id="0408a05">此解脱。其已久如。答言。善男子。我于往世过</a><a name="0408a06" id="0408a06">佛刹微尘数劫。有劫名胜行。世界名无畏。彼</a><a name="0408a07" id="0408a07">世界中。有四天下。名为安隐。其四天下阎</a><a name="0408a08" id="0408a08">浮提中。有一王城名高胜树。于八十王城中</a><a name="0408a09" id="0408a09">最为上首。彼时有王名曰财主。其王具有六</a><a name="0408a10" id="0408a10">万采女五百大臣五百王子。其诸王子。皆悉</a><a name="0408a11" id="0408a11">勇健。能伏怨敌。其王太子名威德主。端正</a><a name="0408a12" id="0408a12">殊特。人所乐见。足下平满。轮相备具。足趺隆</a><a name="0408a13" id="0408a13">起。手足指间皆有网缦。足跟齐正。手足柔</a><a name="0408a14" id="0408a14">软。伊尼耶鹿王[<a href='javascript:showpic("images/029685.gif")'>月*专</a>]。七处圆满阴藏隐密。其</a><a name="0408a15" id="0408a15">身上分如师子王。两肩平满。双臂佣长。身相</a><a name="0408a16" id="0408a16">端直。颈文三道。颊如师子。具四十齿。悉皆</a><a name="0408a17" id="0408a17">齐密。四牙鲜白。其舌长广。出梵音声。眼目绀</a><a name="0408a18" id="0408a18">青。睫如牛王。眉间毫相。顶上肉髻。皮肤细</a><a name="0408a19" id="0408a19">软。如真金色。身毛上靡。发帝青色。其身洪</a><a name="0408a20" id="0408a20">满。如尼拘陀树。尔时太子受父王教。与十千</a><a name="0408a21" id="0408a21">采女。诣香芽园。游观戏乐。太子是时。乘妙</a><a name="0408a22" id="0408a22">宝车。其车具有种种严饰。置大摩尼师子之</a><a name="0408a23" id="0408a23">座。而坐其上。五百采女。各执宝绳牵驭而行。</a><a name="0408a24" id="0408a24">进止有度。不迟不速。百千万人持诸宝盖。百</a><a name="0408a25" id="0408a25">千万人持诸宝幢。百千万人持诸宝幡。百千</a><a name="0408a26" id="0408a26">万人作诸妓乐。百千万人烧诸名香。百千</a><a name="0408a27" id="0408a27">万人散诸妙华。前后围绕。而为翊从。道路</a><a name="0408a28" id="0408a28">平正。无有高下。众宝杂华散布其上。宝树行</a><a name="0408a29" id="0408a29">列。宝网弥覆。种种楼阁延袤其间。其楼阁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100407c.htm'><img src='up.gif' border=0></a>
<a href='T100408b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>