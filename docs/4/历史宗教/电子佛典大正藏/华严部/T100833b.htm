<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0833b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷37)</font> 入不思议解脱境界普贤行愿品 <font face='Arial'>T10, p0833b</h2></font><hr>
<span class='old'>
</a><a name="0833a28" id="0833a28">利益如是无量众生。或闻某处。某世界中。有</a><a name="0833a29" id="0833a29">某菩萨。广修布施波罗蜜行。难舍能舍。如是</span><a name="0833b01" id="0833b01">净戒。忍辱精进。禅定智慧。修习如是诸波罗</a><a name="0833b02" id="0833b02">蜜。或闻某处。某世界中。有某菩萨。为求法</a><a name="0833b03" id="0833b03">故。弃舍王位及诸珍宝妻子眷属头目手足</a><a name="0833b04" id="0833b04">一切身分。皆无所吝。或闻某处。某世界中。有</a><a name="0833b05" id="0833b05">某菩萨。守护如来所说正法。为大法师。广行</a><a name="0833b06" id="0833b06">法施。高建法幢。吹大法螺。击大法鼓。雨大法</a><a name="0833b07" id="0833b07">雨。造佛塔庙。作佛形像。种种庄严。一一殊</a><a name="0833b08" id="0833b08">丽。施诸众生一切乐具。或闻某处。某世界中。</a><a name="0833b09" id="0833b09">有某如来。于某劫中。成正等觉。如是国土。如</a><a name="0833b10" id="0833b10">是众会。如是寿量。说如是法。满如是愿。教化</a><a name="0833b11" id="0833b11">如是无量众生。现前觉悟无上菩提。善财童</a><a name="0833b12" id="0833b12">子。闻如是等不可思议微妙法音。身心欢喜。</a><a name="0833b13" id="0833b13">柔软悦泽。即得无量诸总持门。即得无量诸</a><a name="0833b14" id="0833b14">辩才门。诸禅诸忍。诸大行愿。诸<span class='corr'>波</span>罗蜜。诸通</a><a name="0833b15" id="0833b15">诸明。及诸解脱。诸三昧门。又见一切诸宝镜</a><a name="0833b16" id="0833b16">中。出生无量种种形像。所谓。或见诸佛众会</a><a name="0833b17" id="0833b17">道场。或见菩萨众会道场。或见声闻众会道</a><a name="0833b18" id="0833b18">场。或见独觉众会道场。或见清净世界。或见</a><a name="0833b19" id="0833b19">不净世界。或见净不净世界。或见不净净世</a><a name="0833b20" id="0833b20">界。或见有佛世界。或见无佛世界。或见小世</a><a name="0833b21" id="0833b21">界。或见中世界。或见大世界。或见微细世界。</a><a name="0833b22" id="0833b22">或见广大世界。或见因陀罗网世界。或见覆</a><a name="0833b23" id="0833b23">世界。或见仰世界。或见侧世界。或见平坦世</a><a name="0833b24" id="0833b24">界。或见地狱畜生饿鬼所住世界。或见天人</a><a name="0833b25" id="0833b25">充满世界。于如是等诸世界中。见有无数大</a><a name="0833b26" id="0833b26">菩萨众。或行或坐。作诸事业。或见修禅。或习</a><a name="0833b27" id="0833b27">智慧。或起大悲。怜愍众生。或造诸论。利益世</a><a name="0833b28" id="0833b28">间。或教弟子。或自受持。或书或诵。或问或</a><a name="0833b29" id="0833b29">答。三时忏悔。回向发愿。又见一切诸宝柱中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100833a.htm'><img src='up.gif' border=0></a>
<a href='T100833c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>