<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0296a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷56)</font> 离世间品第三十八之一 <font face='Arial'>T10, p0296a</h2></font><hr>
<span class='old'>
</a><a name="0295c28" id="0295c28">业。何以故。菩萨远离我我所故。不见诸法。有</a><a name="0295c29" id="0295c29">少性相。以不见故。心得无畏。究竟到彼大无</span><a name="0296a01" id="0296a01">畏岸。坚固勇猛。不可沮坏。是为菩萨第三无</a><a name="0296a02" id="0296a02">畏。佛子。菩萨摩诃萨。佛力所护。佛力所持。住</a><a name="0296a03" id="0296a03">佛威仪。所行真实。无有变易。作如是念。我不</a><a name="0296a04" id="0296a04">见有少分威仪。令诸众生。生诃责相。以不见</a><a name="0296a05" id="0296a05">故。心得无畏。于大众中。安隐说法。是为菩萨</a><a name="0296a06" id="0296a06">第四无畏。佛子。菩萨摩诃萨。身语意业。皆悉</a><a name="0296a07" id="0296a07">清净。鲜白柔和。远离众恶。作如是念。我不自</a><a name="0296a08" id="0296a08">见身语意业。而有少分。可诃责相。以不见故。</a><a name="0296a09" id="0296a09">心得无畏。能令众生。住于佛法。是为菩萨第</a><a name="0296a10" id="0296a10">五无畏。佛子。菩萨摩诃萨。金刚力士。天龙夜</a><a name="0296a11" id="0296a11">叉乾闼婆阿修罗。帝释梵王。四天王等。常随</a><a name="0296a12" id="0296a12">侍卫。一切如来。护念不舍。菩萨摩诃萨。作如</a><a name="0296a13" id="0296a13">是念。我不见有众魔外道。有见众生。能来障</a><a name="0296a14" id="0296a14">我。行菩萨道少分之相。以不见故。心得无畏。</a><a name="0296a15" id="0296a15">究竟到彼大无畏岸。发欢喜心。行菩萨行。是</a><a name="0296a16" id="0296a16">为菩萨第六无畏。佛子。菩萨摩诃萨。已得成</a><a name="0296a17" id="0296a17">就第一念根。心无忘失。佛所悦可。作如是念。</a><a name="0296a18" id="0296a18">如来所说。成菩提道。文字句法。我不于中。见</a><a name="0296a19" id="0296a19">有少分忘失之相。以不见故。心得无畏。受持</a><a name="0296a20" id="0296a20">一切如来正法。行菩萨行。是为菩萨第七无</a><a name="0296a21" id="0296a21">畏。佛子。菩萨摩诃萨。智慧方便。悉已通达。</a><a name="0296a22" id="0296a22">菩萨诸力。皆得究竟。常勤教化一切众生。恒</a><a name="0296a23" id="0296a23">以愿心。系佛菩提。而为悲愍众生故。成就众</a><a name="0296a24" id="0296a24">生故。于烦恼浊世。示现受生。种族尊贵。眷属</a><a name="0296a25" id="0296a25">圆满。所欲从心。欢娱快乐。而作是念。我虽与</a><a name="0296a26" id="0296a26">此眷属聚会。不见少相而可贪着。废我修行。</a><a name="0296a27" id="0296a27">禅定解脱。及诸三昧。总持辩才。菩萨道法。何</a><a name="0296a28" id="0296a28">以故。菩萨摩诃萨。于一切法。已得自在。到于</a><a name="0296a29" id="0296a29">彼岸。修菩萨行。誓不断绝。不见世间。有一境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100295c.htm'><img src='up.gif' border=0></a>
<a href='T100296b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>