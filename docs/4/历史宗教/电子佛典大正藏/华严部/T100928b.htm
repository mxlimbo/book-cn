<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0304 大方广入如来智德不思议经 0928b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 304 大方广入如来智德不思议经</font> <font face='Arial'>(卷1)</font> 一卷 <font face='Arial'>T10, p0928b</h2></font><hr>
<span class='old'>
</a><a name="0928a28" id="0928a28">若善男子善女人。遍十方界。为阿僧祇辟支</a><a name="0928a29" id="0928a29">佛等。造十方界微尘等精舍。一一皆以阎浮</span><a name="0928b01" id="0928b01">檀金所成。摩尼为柱。阶陛栏楯。楼阁户牖。咸</a><a name="0928b02" id="0928b02">以众宝。种种庄严。施大宝帐涂妙栴檀。日日</a><a name="0928b03" id="0928b03">以天百味饮食。及天妙衣。恭敬供养。于恒沙</a><a name="0928b04" id="0928b04">劫。不如有人。或闻佛名。或世尊名。或如来</a><a name="0928b05" id="0928b05">名。或一切智名。所得功德。复过于彼。阿僧祇</a><a name="0928b06" id="0928b06">倍。况以彩画。或以泥塑。作如来像。观见之</a><a name="0928b07" id="0928b07">者。福又过彼。阿僧祇倍。况以灯油。香花伎</a><a name="0928b08" id="0928b08">乐。种种供养。福又过彼。阿僧祇倍。何况有</a><a name="0928b09" id="0928b09">能于佛法中下至一日。护持一戒。福转过彼。</a><a name="0928b10" id="0928b10">阿僧祇倍。文殊师利。若有善男子善女人。于</a><a name="0928b11" id="0928b11">恒河沙劫。日日以天百味饮食。及天妙衣。供</a><a name="0928b12" id="0928b12">十方界微尘等诸佛菩萨。及声闻众。诸佛灭</a><a name="0928b13" id="0928b13">后。一一皆起十方界微尘等塔。一一塔量。遍</a><a name="0928b14" id="0928b14">四天下。形制奇妙。众宝庄严。幡盖伎乐。诸供</a><a name="0928b15" id="0928b15">养具。踰胜于前。虽诸功德皆悉具足。未能</a><a name="0928b16" id="0928b16">信解此法门者。不如有人能信解是入如来</a><a name="0928b17" id="0928b17">智德不思议境界法门。乃至以一抟食。施于</a><a name="0928b18" id="0928b18">畜生。其福过彼。阿僧祇倍。文殊师利。若有菩</a><a name="0928b19" id="0928b19">萨。信解此经。如其所说。供养诸佛。有余菩</a><a name="0928b20" id="0928b20">萨。闻已欢喜。生净信心。从坐而起。合掌作</a><a name="0928b21" id="0928b21">礼。随其所堪。修行供养。福又过彼。阿僧祇</a><a name="0928b22" id="0928b22">倍。是人不久得佛智故。说是经时。彼诸比丘。</a><a name="0928b23" id="0928b23">及菩萨众。一切世间。天人阿修罗等。欢喜信</a><a name="0928b24" id="0928b24">受。作礼奉行</a><a name="0928b25" id="0928b25">大方广入如来智德不思议经
<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100928a.htm'><img src='up.gif' border=0></a>
<a href='T100928c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>