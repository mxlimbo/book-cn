<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0197a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷37)</font> 第七地 <font face='Arial'>T10, p0197a</h2></font><hr>
<span class='old'>
</a><a name="0196c28" id="0196c28">过。解脱月菩萨言。佛子。此七地菩萨。为是染</a><a name="0196c29" id="0196c29">行。为是净行。金刚藏菩萨言。佛子。从初地至</span><a name="0197a01" id="0197a01">七地。所行诸行。皆舍离烦恼业。以回向无上</a><a name="0197a02" id="0197a02">菩提故。分得平等道故。然未名为超烦恼行。</a><a name="0197a03" id="0197a03">佛子。譬如转轮圣王。乘天象宝。游四天下。</a><a name="0197a04" id="0197a04">知有贫穷困苦之人。而不为彼众患所染。然</a><a name="0197a05" id="0197a05">未名为超过人位。若舍王身。生于梵世。乘天</a><a name="0197a06" id="0197a06">宫殿。见千世界。游千世界。示现梵天光明威</a><a name="0197a07" id="0197a07">德。尔乃名为超过人位。佛子。菩萨亦复如是。</a><a name="0197a08" id="0197a08">始从初地。至于七地。乘波罗蜜乘。游行世间。</a><a name="0197a09" id="0197a09">知诸世间烦恼过患。以乘正道故。不为烦恼</a><a name="0197a10" id="0197a10">过失所染。然未名为超烦恼行。若舍一切有</a><a name="0197a11" id="0197a11">功用行。从第七地。入第八地。乘菩萨清净乘</a><a name="0197a12" id="0197a12">游行世间。知烦恼过失不为所染。尔乃名为</a><a name="0197a13" id="0197a13">超烦恼行。以得一切尽超过故。佛子。此第七</a><a name="0197a14" id="0197a14">地菩萨尽超过多贪等诸烦恼众住此地。不</a><a name="0197a15" id="0197a15">名有烦恼者。不名无烦恼者。何以故。一切烦</a><a name="0197a16" id="0197a16">恼。不现行故。不名有者。求如来智。心未满</a><a name="0197a17" id="0197a17">故。不名无者<p></a><a name="0197a18" id="0197a18">佛子。菩萨住此第七地。以深净心。成就身业。</a><a name="0197a19" id="0197a19">成就语业。成就意业。所有一切不善业道。如</a><a name="0197a20" id="0197a20">来所诃。皆已舍离。一切善业。如来所赞。常善</a><a name="0197a21" id="0197a21">修行。世间所有。经书技术。如五地中说。皆自</a><a name="0197a22" id="0197a22">然而行。不假功用。此菩萨。于三千大千世界</a><a name="0197a23" id="0197a23">中。为大明师。唯除如来及八地已上。其余菩</a><a name="0197a24" id="0197a24">萨。深心妙行。无与等者。诸禅三昧。三摩钵</a><a name="0197a25" id="0197a25">底。神通解脱。皆得现前。然是修成。非如八地</a><a name="0197a26" id="0197a26">报得成就。此地菩萨。于念念中。具足修习</a><a name="0197a27" id="0197a27">方便智力及一切菩提分法。转胜圆满</a><a name="0197a28" id="0197a28">佛子。菩萨住此地。入菩萨善观择三昧。善择</a><a name="0197a29" id="0197a29">义三昧。最胜慧三昧。分别义藏三昧。如实分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100196c.htm'><img src='up.gif' border=0></a>
<a href='T100197b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>