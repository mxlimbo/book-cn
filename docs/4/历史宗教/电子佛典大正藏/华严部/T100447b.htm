<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0281 佛说菩萨本业经 0447b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 281 佛说菩萨本业经</font> <font face='Arial'>(卷1)</font> <font face='Arial'>T10, p0447b</h2></font><hr>
<span class='old'>
</a><a name="0447a29" id="0447a29">净明天。守妙天。微妙天。广妙天。极妙天。福</a><a name="0447a30" id="0447a30">爱天。爱胜天。近际天善观天。快见天。无结爱</span><a name="0447b01" id="0447b01">天。识慧天。无所念慧天。至二十八无色天。</a><a name="0447b02" id="0447b02">各有百亿。此为一佛刹。号曰忍世界。释迦</a><a name="0447b03" id="0447b03">文佛。分身百亿。悉遍其中。于时天人。睹众小</a><a name="0447b04" id="0447b04">国。诸佛菩萨。若近相见</a><a name="0447b05" id="0447b05"><p><b>　　<A NAME="n186"></A>愿行品第二</b></a><a name="0447b06" id="0447b06"><p>智首菩萨。问敬首曰。本何修行。成佛圣道。</a><a name="0447b07" id="0447b07">身口意净。不念人恶。亦使天下不得其短。仁</a><a name="0447b08" id="0447b08">慈至大。内性明了。殊过弟子别觉之上。一</a><a name="0447b09" id="0447b09">切众邪莫能回动。出生端正。色相无比。族</a><a name="0447b10" id="0447b10">姓尊贵。知重佛法。自守志强。常行四等。高才</a><a name="0447b11" id="0447b11">敏达。精进勇健。习众德本。诸度无极。所为无</a><a name="0447b12" id="0447b12">量。恒生福地。言见信用。降心正意。摄念入</a><a name="0447b13" id="0447b13">禅。晓空无想不愿之法。出入四大。五阴六</a><a name="0447b14" id="0447b14">入。十二缘起。七觉不阂。通十力智。博入诸</a><a name="0447b15" id="0447b15">道。济危解厄。为释梵所敬。除闇冥如烛火。</a><a name="0447b16" id="0447b16">明天下如日月。度众人如船师。贤过三界</a><a name="0447b17" id="0447b17">而为上首。欲成斯道。当何修行</a><a name="0447b18" id="0447b18"><p>敬首答曰。善哉佛子。志仰高远。极大慈哀。愍</a><a name="0447b19" id="0447b19">伤十方。若族姓子族姓女。欲成佛道者。当</a><a name="0447b20" id="0447b20">先正身。言念相应。口习经典。心思可行。改往</a><a name="0447b21" id="0447b21">修来。不释道意。积德累善。施恩不惓。然则所</a><a name="0447b22" id="0447b22">问悉可得也。为菩萨者。必谛受学。如佛法教。</a><a name="0447b23" id="0447b23">无得增减。以誓自要。念安世间。奉戒行愿。</a><a name="0447b24" id="0447b24">以立德本<p class='lg'></a><br><a name="0447b25" id="0447b25">　　居家奉戒　　　当愿众生　　　贪欲意解</a><br><a name="0447b26" id="0447b26">　　入空法中　　　孝事父母　　　当愿众生</a><br><a name="0447b27" id="0447b27">　　一切护视　　　使得佛道　　　顺教妻子</a><br><a name="0447b28" id="0447b28">　　当愿众生　　　令出爱狱　　　无恋慕心</a><br><a name="0447b29" id="0447b29">　　若得五欲　　　当愿众生　　　皆入清净</a><br><a name="0447b30" id="0447b30">　　心无所著　　　若在伎乐　　　当愿众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100447a.htm'><img src='up.gif' border=0></a>
<a href='T100447c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>