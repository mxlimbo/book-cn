<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0261c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷49)</font> 普贤行品第三十六 <font face='Arial'>T10, p0261c</h2></font><hr>
<span class='old'>
</a><br><a name="0261b28" id="0261b28">　　一切悉能知　　　名住普贤行</a><br><a name="0261b29" id="0261b29">　　如是分别知　　　无量诸行地</span><br><a name="0261c01" id="0261c01">　　入于智慧处　　　其轮不退转</a><br><a name="0261c02" id="0261c02">　　微妙广大智　　　深入如来境</a><br><a name="0261c03" id="0261c03">　　入已不退转　　　说名普贤慧</a><br><a name="0261c04" id="0261c04">　　一切最胜尊　　　普入佛境界</a><br><a name="0261c05" id="0261c05">　　修行不退转　　　得无上菩提</a><br><a name="0261c06" id="0261c06">　　无量无边心　　　各各差别业</a><br><a name="0261c07" id="0261c07">　　皆由想积集　　　平等悉了知</a><br><a name="0261c08" id="0261c08">　　染污非染污　　　学心无学心</a><br><a name="0261c09" id="0261c09">　　不可说诸心　　　念念中悉知</a><br><a name="0261c10" id="0261c10">　　了知非一二　　　非染亦非净</a><br><a name="0261c11" id="0261c11">　　亦复无杂乱　　　皆从自想起</a><br><a name="0261c12" id="0261c12">　　如是悉明见　　　一切诸众生</a><br><a name="0261c13" id="0261c13">　　心想各不同　　　起种种世间</a><br><a name="0261c14" id="0261c14">　　以如是方便　　　修诸最胜行</a><br><a name="0261c15" id="0261c15">　　从佛法化生　　　得名为普贤</a><br><a name="0261c16" id="0261c16">　　众生皆妄起　　　善恶诸趣想</a><br><a name="0261c17" id="0261c17">　　由是或生天　　　或复堕地狱</a><br><a name="0261c18" id="0261c18">　　菩萨观世间　　　妄想业所起</a><br><a name="0261c19" id="0261c19">　　妄想无边故　　　世间亦无量</a><br><a name="0261c20" id="0261c20">　　一切诸国土　　　想网之所现</a><br><a name="0261c21" id="0261c21">　　幻网方便故　　　一念悉能入</a><br><a name="0261c22" id="0261c22">　　眼耳鼻舌身　　　意根亦如是</a><br><a name="0261c23" id="0261c23">　　世间想别异　　　平等皆能入</a><br><a name="0261c24" id="0261c24">　　一一眼境界　　　无量眼皆入</a><br><a name="0261c25" id="0261c25">　　种种性差别　　　无量不可说</a><br><a name="0261c26" id="0261c26">　　所见无差别　　　亦复无杂乱</a><br><a name="0261c27" id="0261c27">　　各随于自业　　　受用其果报</a><br><a name="0261c28" id="0261c28">　　普贤力无量　　　悉知彼一切</a><br><a name="0261c29" id="0261c29">　　一切眼境界　　　大智悉能入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100261b.htm'><img src='up.gif' border=0></a>
<a href='T100262a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>