<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0640b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷38)</font> 离世间品第三十三之一 <font face='Arial'>T09, p0640b</h2></font><hr>
<span class='old'>
</a><a name="0640a28" id="0640a28">七道品园林。修习慈父境界故。十力四无所</a><a name="0640a29" id="0640a29">畏乃至一切佛法园林。不念异法故。菩萨</span><a name="0640b01" id="0640b01">示现一切无量无边功德神力园林。转净法</a><a name="0640b02" id="0640b02">轮调伏众生故。于念念中为一切众生现</a><a name="0640b03" id="0640b03">成正觉园林。法身如虚空充满一切世界</a><a name="0640b04" id="0640b04">平等觉故。佛子。是为菩萨摩诃萨十种园林。</a><a name="0640b05" id="0640b05">若菩萨摩诃萨住此园林。则得如来无上离</a><a name="0640b06" id="0640b06">忧快乐园林。佛子。菩萨摩诃萨。有十种宫</a><a name="0640b07" id="0640b07">殿。何等为十。所谓发菩提心宫殿。不忘失</a><a name="0640b08" id="0640b08">故。十善业迹功德智慧宫殿。教化成熟欲</a><a name="0640b09" id="0640b09">界众生故。四梵住处宫殿。教化成熟色界众</a><a name="0640b10" id="0640b10">生故。净居天受生宫殿。一切烦恼不能染</a><a name="0640b11" id="0640b11">故。无色界天受生宫殿。除灭众生障难处</a><a name="0640b12" id="0640b12">故。降生不净世界宫殿。欲令众生断一切</a><a name="0640b13" id="0640b13">烦恼故。现处深宫采女妻子色味宫殿。教化</a><a name="0640b14" id="0640b14">成熟本同行众生故。现为四天下王四大天</a><a name="0640b15" id="0640b15">王帝释梵王宫殿。为调伏自在心众生故。</a><a name="0640b16" id="0640b16">一切菩萨神力自在命行宫殿。一切诸禅解</a><a name="0640b17" id="0640b17">脱三昧智慧自在故。于诸佛所受无上自在</a><a name="0640b18" id="0640b18">一切智王记宫殿。十力庄严行一切法自在</a><a name="0640b19" id="0640b19">法王事故。佛子。是为菩萨摩诃萨十种宫</a><a name="0640b20" id="0640b20">殿。若菩萨摩诃萨安住此法。则得一切法王</a><a name="0640b21" id="0640b21">受记自在法。佛子。菩萨摩诃萨有十种乐。</a><a name="0640b22" id="0640b22">何等为十。所谓乐寂静。不散乱故。乐明慧。</a><a name="0640b23" id="0640b23">善分别法故。乐往诣一切佛所。现前闻法受</a><a name="0640b24" id="0640b24">持故。乐一切佛。充满十方故。乐菩萨自在神</a><a name="0640b25" id="0640b25">力。无量法门示现众生身故。乐三昧。于一</a><a name="0640b26" id="0640b26">三昧门。出生一切三昧门故。乐陀罗尼门。</a><a name="0640b27" id="0640b27">持一切法。教化众生。不忘失故。乐辩才。于</a><a name="0640b28" id="0640b28">一句身味身不可说劫说无穷尽故。乐菩</a><a name="0640b29" id="0640b29">提。以无量法门。现众生等身。成正觉故。乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090640a.htm'><img src='up.gif' border=0></a>
<a href='T090640c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>