<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0875a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷3)</font> <font face='Arial'>T10, p0875a</h2></font><hr>
<span class='old'>
</a><br><a name="0874c28" id="0874c28">　　一心具佛智　　　智慧悉通达　</p><p></a><a name="0874c29" id="0874c29">尔时夜天。说此偈已。头面敬礼一切诸佛。未</span><a name="0875a01" id="0875a01">举头顷。见一切如来足下千辐相轮。逆观如</a><a name="0875a02" id="0875a02">来一切相好。于佛相好中。身心明了。不着相</a><a name="0875a03" id="0875a03">好。以广大心。速疾闻佛五分法身香。究竟一</a><a name="0875a04" id="0875a04">切诸波罗蜜。住菩萨地。尽佛法海。远离一切</a><a name="0875a05" id="0875a05">三世色声香味触法。住普贤菩萨广行究竟</a><a name="0875a06" id="0875a06">地。圆满清净大境界地。于一念顷。普现十方</a><a name="0875a07" id="0875a07">无量佛刹。具十法门。一一法门。具足无量无</a><a name="0875a08" id="0875a08">边不可思议阿僧o等诸法界海。尽一切苦</a><a name="0875a09" id="0875a09">际。皆悉深信。佛子。如是等种种功德。我已久</a><a name="0875a10" id="0875a10">修。信解受持。具普贤行。善男子。尔时智慧</a><a name="0875a11" id="0875a11">转轮圣王。劫劫相续。常绍王位。受佛种性。生</a><a name="0875a12" id="0875a12">释种家。不断如来善寂种性者。岂异人乎。今</a><a name="0875a13" id="0875a13">文殊师利童子是也。尔时转轮圣王夫人贤</a><a name="0875a14" id="0875a14">慧玉女者。今我喜目观察众生夜天是。时觉</a><a name="0875a15" id="0875a15">寤我夜天者。今普贤菩萨所变化身是。善男</a><a name="0875a16" id="0875a16">子。我于尔时。夜梦觉已。见佛光明。初发阿</a><a name="0875a17" id="0875a17">耨多罗三藐三菩提心。发是心已。于无量佛</a><a name="0875a18" id="0875a18">刹微尘数劫。不堕恶道。常生天上。下在人中。</a><a name="0875a19" id="0875a19">受诸快乐值见诸佛。于其中间。经无量劫。乃</a><a name="0875a20" id="0875a20">至报应首功德幢如来应供正遍知所。得此</a><a name="0875a21" id="0875a21">普光喜幢法门。得此法门已。示现种种身。调</a><a name="0875a22" id="0875a22">伏众生。随顺开发。皆令亲近善知识。若天</a><a name="0875a23" id="0875a23">若人。及余一切。于未来世。闻向佛名。及闻普</a><a name="0875a24" id="0875a24">光喜幢法门毗罗摩伽三昧名号。受持读诵。</a><a name="0875a25" id="0875a25">解说书写。亦得超越无量佛刹微尘劫海生</a><a name="0875a26" id="0875a26">死之罪。不堕恶道。常生天上人中。受诸快乐。</a><a name="0875a27" id="0875a27">常见诸佛。闻法受持。终不忘失。善男子。我于</a><a name="0875a28" id="0875a28">宝光功德炎佛所。得此普光喜幢速疾法门。</a><a name="0875a29" id="0875a29">得此法门已。一向专求诸善知识。身心诸根。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100874c.htm'><img src='up.gif' border=0></a>
<a href='T100875b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>