<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0531a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷4)</font> 法云地第十 <font face='Arial'>T10, p0531a</h2></font><hr>
<span class='old'>
</a><a name="0530c28" id="0530c28">慧力。堕在疑网。汝今当断一切疑惑。示菩萨</a><a name="0530c29" id="0530c29">神通庄严妙事。即时金刚藏菩萨。入一切佛</span><a name="0531a01" id="0531a01">国体性三昧。时诸大众。天龙夜叉。乾闼婆阿</a><a name="0531a02" id="0531a02">修罗。迦楼罗紧那罗。摩[<a href='javascript:showpic("images/023523.gif")'>目*侯</a>]罗伽。释提桓因。梵</a><a name="0531a03" id="0531a03">天王。护世天王。自在天子。净居天等大众。皆</a><a name="0531a04" id="0531a04">自见知入金刚藏菩萨身中。于其身内。见有</a><a name="0531a05" id="0531a05">三千大千世界庄严众事。若满一劫。说不可</a><a name="0531a06" id="0531a06">尽于中见佛道场树。其茎周围。十万三千大</a><a name="0531a07" id="0531a07">千世界。高百万三千大千世界。覆荫三千亿</a><a name="0531a08" id="0531a08">三千大千世界。称树高广。有师子座。其座上</a><a name="0531a09" id="0531a09">有佛。号一切智王如来。一切大众。咸皆见佛</a><a name="0531a10" id="0531a10">坐在座上。其中所有庄严上妙供养之具。满</a><a name="0531a11" id="0531a11">一劫说。亦不可尽。金刚藏菩萨。示现如是大</a><a name="0531a12" id="0531a12">神力已。还令大众各在本处。尔时一切众会。</a><a name="0531a13" id="0531a13">生希有想。默然一心。观金刚藏菩萨。尔时解</a><a name="0531a14" id="0531a14">脱月菩萨。问金刚藏菩萨言。佛子。甚为希有。</a><a name="0531a15" id="0531a15">是三昧。有大势力。是三昧者。名为何等。答言。</a><a name="0531a16" id="0531a16">是三昧者。名为一切佛国体性。问言。是三</a><a name="0531a17" id="0531a17">昧。所有势力为齐几所。答言。佛子。若菩萨摩</a><a name="0531a18" id="0531a18">诃萨。善修成是三昧力者。能以如是无量恒</a><a name="0531a19" id="0531a19">河沙世界微尘数三千大千世界。于身中现。</a><a name="0531a20" id="0531a20">复过是数。佛子。菩萨摩诃萨。在此法云地。得</a><a name="0531a21" id="0531a21">如是诸菩萨三昧。无量无边百千万亿。以是</a><a name="0531a22" id="0531a22">故。此菩萨。住是地中。身身业。难可测知。口</a><a name="0531a23" id="0531a23">口业。难可测知。意意业。难可测知。神力自</a><a name="0531a24" id="0531a24">在。难可测知。观三世法。难可测知。诸三昧</a><a name="0531a25" id="0531a25">行入。难可测知。智力。难可测知。游戏诸解</a><a name="0531a26" id="0531a26">脱。难可测知。变化所作。神力所作。势力所</a><a name="0531a27" id="0531a27">作。难可测知。略说。乃至举足下足。乃至小</a><a name="0531a28" id="0531a28">王子菩萨。住妙善地者。不能测知。诸佛子。</a><a name="0531a29" id="0531a29">菩萨法云地。如是无量。今已略说。若广说者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100530c.htm'><img src='up.gif' border=0></a>
<a href='T100531b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>