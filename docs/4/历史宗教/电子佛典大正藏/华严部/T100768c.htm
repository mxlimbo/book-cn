<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0768c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷24)</font> 入不思议解脱境界普贤行愿品 <font face='Arial'>T10, p0768c</h2></font><hr>
<span class='old'>
</a><br><a name="0768b28" id="0768b28">　　凡诸事物悉无堪　　　可畏犹如饿鬼处</a><br><a name="0768b29" id="0768b29">　　一切众生相杀害　　　窃盗淫佚性难调</span><br><a name="0768c01" id="0768c01">　　虚诳不实粗恶言　　　杂秽乖离无义语</a><br><a name="0768c02" id="0768c02">　　常乐贪夺他财物　　　恒怀嗔恚毒害心</a><br><a name="0768c03" id="0768c03">　　依邪恶见不善行　　　从此命终堕恶道</a><br><a name="0768c04" id="0768c04">　　此诸非法众生类　　　愚痴黑闇之所迷</a><br><a name="0768c05" id="0768c05">　　坏灭正法邪见兴　　　由是天龙不降泽</a><br><a name="0768c06" id="0768c06">　　多历年岁无时雨　　　百谷芽茎皆不生</a><br><a name="0768c07" id="0768c07">　　树木药草悉焦枯　　　大小泉流亦干竭</a><br><a name="0768c08" id="0768c08">　　大王昔日未出时　　　河池及井皆枯涸</a><br><a name="0768c09" id="0768c09">　　一切园苑尽荒芜　　　白骨纵横犹旷野</a><br><a name="0768c10" id="0768c10">　　今得大王居宝位　　　惠及一切诸群生</a><br><a name="0768c11" id="0768c11">　　油云膏雨被八方　　　大地率土皆充满</a><br><a name="0768c12" id="0768c12">　　大王出兴为世主　　　止诸盗贼息奸欺</a><br><a name="0768c13" id="0768c13">　　所有牢狱悉皆空　　　一切茕独无忧怖</a><br><a name="0768c14" id="0768c14">　　昔时世界众生类　　　好相杀害起怨仇</a><br><a name="0768c15" id="0768c15">　　饮啖血肉恣无厌　　　今悉慈心互相视</a><br><a name="0768c16" id="0768c16">　　昔时国内诸众生　　　贫穷裸露无衣服</a><br><a name="0768c17" id="0768c17">　　饥渴衰羸如饿鬼　　　以草蔽身受寒苦</a><br><a name="0768c18" id="0768c18">　　大王今既兴于世　　　稻粱甘果自然生</a><br><a name="0768c19" id="0768c19">　　劫波树藏出妙衣　　　一切男女皆严饰</a><br><a name="0768c20" id="0768c20">　　昔日多求纵非法　　　为竞微利相陵夺</a><br><a name="0768c21" id="0768c21">　　今时严具悉丰盈　　　自在欢乐如天处</a><br><a name="0768c22" id="0768c22">　　昔纵迷心造诸恶　　　放逸非分生贪染</a><br><a name="0768c23" id="0768c23">　　于他妻妾起邪淫　　　乃至种种相侵夺</a><br><a name="0768c24" id="0768c24">　　今时所见他女人　　　色貌端妍妙严饰</a><br><a name="0768c25" id="0768c25">　　心恒清净无染着　　　知足犹如兜率天</a><br><a name="0768c26" id="0768c26">　　昔时世界诸众生　　　妄言粗恶多离间</a><br><a name="0768c27" id="0768c27">　　恒起邪思灭正法　　　谄曲杂秽随人意</a><br><a name="0768c28" id="0768c28">　　今时一切群生类　　　悉皆舍离粗恶言</a><br><a name="0768c29" id="0768c29">　　音声柔软悦人心　　　一切听闻无不喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100768b.htm'><img src='up.gif' border=0></a>
<a href='T100769a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>