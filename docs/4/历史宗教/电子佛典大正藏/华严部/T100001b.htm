<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0001b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷1)</font> 大周新译序 <font face='Arial'>T10, p0001b</h2></font><hr>
<span class='old'>
</a><a name="0001a28" id="0001a28">既隆。普贤文殊。愿行之因斯满。一句之内。</a><a name="0001a29" id="0001a29">包法界之无边。一毫之中。置刹土而非隘。摩</span><a name="0001b01" id="0001b01">竭陀国。肇兴妙会之缘。普光法堂。爰敷寂灭</a><a name="0001b02" id="0001b02">之理。缅惟奥义。译在晋朝。时逾六代。年将</a><a name="0001b03" id="0001b03">四百。然一部之典。才获三万余言。唯启半</a><a name="0001b04" id="0001b04">珠。未窥全宝。朕闻其梵本。先在于阗国中。遣</a><a name="0001b05" id="0001b05">使奉迎。近方至此。既睹百千之妙颂。乃披十</a><a name="0001b06" id="0001b06">万之正文。粤以证圣元年。岁次乙未。月旅沽</a><a name="0001b07" id="0001b07">洗。朔惟戊申。以其十四日辛酉。于大遍空寺。</a><a name="0001b08" id="0001b08">亲受笔削。敬译斯经。遂得甘露流津。预梦庚</a><a name="0001b09" id="0001b09">申之夕。膏雨洒润。后覃壬戌之辰。式开实</a><a name="0001b10" id="0001b10">相之门。还符一味之泽。以圣历二年。岁次</a><a name="0001b11" id="0001b11"><span class='corr'>己</span>亥。十月壬午朔。八日<span class='corr'>己</span>丑。缮写毕功。添性</a><a name="0001b12" id="0001b12">海之波澜。廓法界之疆域。大乘顿教。普被于</a><a name="0001b13" id="0001b13">无穷。方广真筌。遐该于有识。岂谓后五百</a><a name="0001b14" id="0001b14">岁。忽奉金口之言。娑婆境中。俄启珠函之秘。</a><a name="0001b15" id="0001b15">所冀。阐扬沙界。宣畅尘区。并两曜而长悬。弥</a><a name="0001b16" id="0001b16">十方而永布。一窥宝偈。庆溢心灵。三复幽宗。</a><a name="0001b17" id="0001b17">喜盈身意。虽则无说无示。理符不二之门。</a><a name="0001b18" id="0001b18">然因言显言。方阐大千之义。辄申鄙作。爰</a><a name="0001b19" id="0001b19">题序云</a><a name="0001b20" id="0001b20"></a><a name="0001b21" id="0001b21"></a><a name="0001b22" id="0001b22"><p class='juan'>
大方广佛华严经卷第一</p>
</a><a name="0001b23" id="0001b23"></a><a name="0001b24" id="0001b24"><p><span class='byline'>　　　　于阗国三藏实叉难陀奉　制译</span><br></a><a name="0001b25" id="0001b25"><p><b>　　<A NAME="n4"></A>世主妙严品第一之一</b></a><a name="0001b26" id="0001b26"><p>如是我闻。一时佛在摩竭提国。阿兰若法菩</a><a name="0001b27" id="0001b27">提场中。始成正觉。其地坚固。金刚所成。上妙</a><a name="0001b28" id="0001b28">宝轮。及众宝华。清净摩尼。以为严饰。诸色相</a><a name="0001b29" id="0001b29">海。无边显现。摩尼为幢。常放光明。恒出妙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100001a.htm'><img src='up.gif' border=0></a>
<a href='T100001c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>