<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0769c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷24)</font> 入不思议解脱境界普贤行愿品 <font face='Arial'>T10, p0769c</h2></font><hr>
<span class='old'>
</a><br><a name="0769b28" id="0769b28">　　夜叉罗刹毗舍阇　　　一切毒虫诸恶兽</a><br><a name="0769b29" id="0769b29">　　所欲恼害众生者　　　靡不隐蔽自藏匿</span><br><a name="0769c01" id="0769c01">　　衰毁讥苦诸无利　　　种种灾难病所持</a><br><a name="0769c02" id="0769c02">　　如是众苦悉消除　　　世间安乐咸欢喜</a><br><a name="0769c03" id="0769c03">　　凡是一切众生类　　　互相瞻视如父母</a><br><a name="0769c04" id="0769c04">　　离诸怨害起慈心　　　专意勤修一切智</a><br><a name="0769c05" id="0769c05">　　大王关闭诸恶趣　　　开导一切天人路</a><br><a name="0769c06" id="0769c06">　　利益一切苦众生　　　显示宣扬一切智</a><br><a name="0769c07" id="0769c07">　　我等今得见大王　　　普获一切诸善利</a><br><a name="0769c08" id="0769c08">　　无主无归无导师　　　一切如应悉安乐　</p><p></a><a name="0769c09" id="0769c09">尔时宝光明童女。以此妙偈。赞叹一切法圆</a><a name="0769c10" id="0769c10">满宝盖大师子吼妙音声王已。绕无量匝。合</a><a name="0769c11" id="0769c11">掌顶礼。曲躬恭敬。却住一面。时彼大王。普遍</a><a name="0769c12" id="0769c12">观察告童女言。善哉童女。汝能信知他人功</a><a name="0769c13" id="0769c13">德。甚为希有。何以故。一切众生。覆藏己过。</a><a name="0769c14" id="0769c14">扬人之短。称己有德。蔽他善根。不能信知</a><a name="0769c15" id="0769c15">他人功德。童女当知。一切众生。为诸愚痴黑</a><a name="0769c16" id="0769c16">闇覆盖烦恼缠缚。不识惭愧。不知报恩。无有</a><a name="0769c17" id="0769c17">智慧。其心浊乱。性不明了。本无志力。又退修</a><a name="0769c18" id="0769c18">行。如是之人。不信不解。不能了知菩萨如来</a><a name="0769c19" id="0769c19">所有功德。不能分别佛法僧宝最胜福田。不</a><a name="0769c20" id="0769c20">知一切诸佛菩萨清净法门。神通智慧随顺</a><a name="0769c21" id="0769c21">思惟。童女。汝今决定求趣无上正等菩提。能</a><a name="0769c22" id="0769c22">知菩萨如是广大甚深功德。能信能解。汝今</a><a name="0769c23" id="0769c23">生此阎浮提中。发勇猛心。修菩萨行。普摄众</a><a name="0769c24" id="0769c24">生。功不唐捐。如汝所愿。悉当成就。如是功德。</a><a name="0769c25" id="0769c25">如是福力。如是饶益。无不具足。王赞女已。以</a><a name="0769c26" id="0769c26">无价宝火光摩尼种种妙色所庄严衣。手自授</a><a name="0769c27" id="0769c27">与宝光童女。并其眷属。一一告言。汝诸童女。</a><a name="0769c28" id="0769c28">各各受取。着此妙衣。时诸童女。双膝着地。两</a><a name="0769c29" id="0769c29">手承捧。置于顶上。然后而着。既着衣已。右绕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100769b.htm'><img src='up.gif' border=0></a>
<a href='T100770a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>