<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0438c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷79)</font> 入法界品第三十九之一 <font face='Arial'>T10, p0438c</h2></font><hr>
<span class='old'>
</a><a name="0438b28" id="0438b28">罗门。恭敬赞叹。善男子。菩萨摩诃萨。生于如</a><a name="0438b29" id="0438b29">是尊胜家已。知一切法如影像故。于诸世</span><a name="0438c01" id="0438c01">间无所恶贱。知一切法如变化故。于诸有趣</a><a name="0438c02" id="0438c02">无所染着。知一切法无有我故。教化众生心</a><a name="0438c03" id="0438c03">无疲厌。以大慈悲为体性故。摄受众生不觉</a><a name="0438c04" id="0438c04">劳苦。了达生死犹如梦故。经一切劫而无怖</a><a name="0438c05" id="0438c05">畏。了知诸蕴皆如幻故。示现受生而无忧</a><a name="0438c06" id="0438c06">厌。知诸界处同法界故。于诸境界无所坏灭。</a><a name="0438c07" id="0438c07">知一切想如阳焰故。入于诸趣不生倒惑。达</a><a name="0438c08" id="0438c08">一切法皆如幻故。入魔境界不起染着。知法</a><a name="0438c09" id="0438c09">身故。一切烦恼不能欺诳。得自在故。于一</a><a name="0438c10" id="0438c10">切趣通达无碍。善男子。我身普生一切法界。</a><a name="0438c11" id="0438c11">等一切众生差别色相。等一切众生殊异言</a><a name="0438c12" id="0438c12">音。等一切众生种种名号。等一切众生所乐</a><a name="0438c13" id="0438c13">威仪随顺世间教化调伏。等一切清净众生</a><a name="0438c14" id="0438c14">示现受生。等一切凡夫众生所作事业。等一</a><a name="0438c15" id="0438c15">切众生想。等一切菩萨愿。而现其身充满法</a><a name="0438c16" id="0438c16">界。善男子。我为化度与我往昔同修诸行。今</a><a name="0438c17" id="0438c17">时退失菩提心者。亦为教化父母亲属。亦为</a><a name="0438c18" id="0438c18">教化诸婆罗门。令其离于种族憍慢。得生如</a><a name="0438c19" id="0438c19">来种性之中。而生于此阎浮提界摩罗提国</a><a name="0438c20" id="0438c20">拘吒聚落婆罗门家。善男子。我住于此大楼</a><a name="0438c21" id="0438c21">阁中。随诸众生心之所乐。种种方便。教化</a><a name="0438c22" id="0438c22">调伏。善男子。我为随顺众生心故。我为成</a><a name="0438c23" id="0438c23">熟兜率天中同行天故。我为示现菩萨福智。</a><a name="0438c24" id="0438c24">变化庄严。超过一切诸欲界故。令其舍离</a><a name="0438c25" id="0438c25">诸欲乐故。令知有为皆无常故。令知诸天盛</a><a name="0438c26" id="0438c26">必衰故。为欲示现将降生时大智法门。与</a><a name="0438c27" id="0438c27">一生菩萨共谈论故。为欲摄化诸同行故。为</a><a name="0438c28" id="0438c28">欲教化释迦如来所遣来者。令如莲华悉开</a><a name="0438c29" id="0438c29">悟故。于此命终。生兜率天。善男子。我愿满<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100438b.htm'><img src='up.gif' border=0></a>
<a href='T100439a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>