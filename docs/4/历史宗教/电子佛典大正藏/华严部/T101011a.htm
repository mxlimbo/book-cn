<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1011a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷6)</font> 辩才品第十七 <font face='Arial'>T10, p1011a</h2></font><hr>
<span class='old'>
</a><a name="1010c28" id="1010c28">智业。颁宣正训无有耗尽。菩萨摩诃萨住此</a><a name="1010c29" id="1010c29">三昧中。便能广布诸善功德。菩萨以无限无</span><a name="1011a01" id="1011a01">量不可称计旷大之意。一一施意随其前缘</a><a name="1011a02" id="1011a02">入三昧定复从定起。自省法性之观。因此三</a><a name="1011a03" id="1011a03">昧而知三昧境界。分别无数三昧。定意观三</a><a name="1011a04" id="1011a04">昧。广普观三昧。无欲观三昧。相观三昧。所</a><a name="1011a05" id="1011a05">现观三昧。威仪观三昧。猗观三昧。念观三昧。</a><a name="1011a06" id="1011a06">待观三昧。喜观三昧。安隐观三昧。护观三昧。</a><a name="1011a07" id="1011a07">出要观三昧。弃舍已生。未生皆舍。应禅悦</a><a name="1011a08" id="1011a08">定意。虽游于定亦不染定。最胜当知。犹如阿</a><a name="1011a09" id="1011a09">耨达大龙王宫殿皆七宝成。阿耨达泉出四</a><a name="1011a10" id="1011a10">大河。四门流盈不伤生苗。泉水清彻亦如虚</a><a name="1011a11" id="1011a11">空之色。是时四河从四门出。而趣四方皆归</a><a name="1011a12" id="1011a12">于海。其四河者。一名恒伽从象口出。二名私</a><a name="1011a13" id="1011a13">头从师子口出。三名私陀从牛口出。四名婆</a><a name="1011a14" id="1011a14">叉从马口出。此四大河从四口出。趣于四方</a><a name="1011a15" id="1011a15">归于四海。恒伽大河者。车磲真宝以为象</a><a name="1011a16" id="1011a16">身流出其水。私头大河者。真金刚宝以为师</a><a name="1011a17" id="1011a17">子身流出其水。私陀大河者。以马瑙宝以为</a><a name="1011a18" id="1011a18">牛身流出其水。婆叉大河者。青琉璃宝以为</a><a name="1011a19" id="1011a19">马身流出其水。此四宝者。皆天上宝非人间</a><a name="1011a20" id="1011a20">宝。此四大河当初出处各各广一由旬。流时</a><a name="1011a21" id="1011a21">庠序寂无声响。一一大河各各右绕神泉七</a><a name="1011a22" id="1011a22">匝皆投于海。七匝中间相去一由旬。间生若</a><a name="1011a23" id="1011a23">干杂种莲花。优钵莲花钵头牟花。须犍提</a><a name="1011a24" id="1011a24">花满愿犍提花。众宝杂珍皆生其中。复有</a><a name="1011a25" id="1011a25">种种微妙熏香。其色香美。若干种宝自相照</a><a name="1011a26" id="1011a26">明。其有睹者观无厌足。珍奇异宝视表见里</a><a name="1011a27" id="1011a27">一由旬内宝宝相照。如摩尼珠靡所不曜。其</a><a name="1011a28" id="1011a28">七重内异类众鸟。悲哀和鸣共相娱乐。复有</a><a name="1011a29" id="1011a29">百种神树药草。香风远布彻彼随沙门境界。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101010c.htm'><img src='up.gif' border=0></a>
<a href='T101011b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>