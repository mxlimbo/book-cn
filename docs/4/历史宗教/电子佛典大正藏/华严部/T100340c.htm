<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0340c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷63)</font> 入法界品第三十九之一 <font face='Arial'>T10, p0340c</h2></font><hr>
<span class='old'>
</a><a name="0340b28" id="0340b28">威仪寂静。周旋往返十方世界。于虚空中。以</a><a name="0340b29" id="0340b29">佛妙音。称赞如来。演说诸法。或说清净梵行</span><a name="0340c01" id="0340c01">之道。令其修习。调伏诸根。或说诸法皆无自</a><a name="0340c02" id="0340c02">性。使其观察。发生智慧。或说世间言论轨则。</a><a name="0340c03" id="0340c03">或复开示一切智智出要方便。令随次第各</a><a name="0340c04" id="0340c04">修其业。从其两胁。出不思议龙。不思议龙女。</a><a name="0340c05" id="0340c05">示现不思议诸龙神变。所谓雨不思议香云。</a><a name="0340c06" id="0340c06">不思议华云。不思议鬘云。不思议宝盖云。不</a><a name="0340c07" id="0340c07">思议宝幡云。不思议妙宝庄严具云。不思议</a><a name="0340c08" id="0340c08">大摩尼宝云。不思议宝璎珞云。不思议宝座</a><a name="0340c09" id="0340c09">云。不思议宝宫殿云。不思议宝莲华云。不</a><a name="0340c10" id="0340c10">思议宝冠云。不思议天身云。不思议采女云。</a><a name="0340c11" id="0340c11">悉遍虚空。而为庄严。充满一切十方世界。诸</a><a name="0340c12" id="0340c12">佛道场。而为供养。令诸众生。皆生欢喜。从胸</a><a name="0340c13" id="0340c13">前卍字中。出无数百千亿阿修罗王。皆悉示</a><a name="0340c14" id="0340c14">现不可思议自在幻力。令百世界。皆大震动。</a><a name="0340c15" id="0340c15">一切海水。自然涌沸。一切山王。互相冲击。诸</a><a name="0340c16" id="0340c16">天宫殿。无不动摇。诸魔光明。无不隐蔽。诸魔</a><a name="0340c17" id="0340c17">兵众。无不摧伏。普令众生舍憍慢心。除怒</a><a name="0340c18" id="0340c18">害心。破烦恼山。息众恶法。长无斗诤。永共和</a><a name="0340c19" id="0340c19">善。复以幻力。开悟众生。令灭罪恶。令怖生</a><a name="0340c20" id="0340c20">死。令出诸趣。令离染着。令住无上菩提之心。</a><a name="0340c21" id="0340c21">令修一切诸菩萨行。令住一切诸波罗蜜。令</a><a name="0340c22" id="0340c22">入一切诸菩萨地。令观一切微妙法门。令知</a><a name="0340c23" id="0340c23">一切诸佛方便。如是所作。周遍法界。从其</a><a name="0340c24" id="0340c24">背上。为应以二乘而得度者。出无数百千亿</a><a name="0340c25" id="0340c25">声闻独觉。为着我者。说无有我。为执常者。说</a><a name="0340c26" id="0340c26">一切行皆悉无常。为贪行者。说不净观。为嗔</a><a name="0340c27" id="0340c27">行者。说慈心观。为痴行者。说缘起观。为等分</a><a name="0340c28" id="0340c28">行者。说与智慧相应境界法。为乐着境界</a><a name="0340c29" id="0340c29">者。说无所有法。为乐着寂静处者。说发大誓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100340b.htm'><img src='up.gif' border=0></a>
<a href='T100341a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>