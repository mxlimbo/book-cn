<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0002a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷1)</font> 世主妙严品第一之一 <font face='Arial'>T10, p0002a</h2></font><hr>
<span class='old'>
</a><a name="0001c28" id="0001c28">方国土。譬如虚空具含众像。于诸境界无所</a><a name="0001c29" id="0001c29">分别。又如虚空普遍一切。于诸国土。平等</span><a name="0002a01" id="0002a01">随入。身恒遍坐一切道场。菩萨众中。威光赫</a><a name="0002a02" id="0002a02">奕。如日轮出。照明世界。三世所行。众福大</a><a name="0002a03" id="0002a03">海。悉已清净。而恒示生诸佛国土。无边色</a><a name="0002a04" id="0002a04">相。圆满光明。遍周法界。等无差别。演一切</a><a name="0002a05" id="0002a05">法。如布大云。一一毛端。悉能容受一切世界</a><a name="0002a06" id="0002a06">而无障碍。各现无量神通之力。教化调伏一</a><a name="0002a07" id="0002a07">切众生。身遍十方而无来往。智入诸相。了法</a><a name="0002a08" id="0002a08">空寂。三世诸佛。所有神变。于光明中。靡不咸</a><a name="0002a09" id="0002a09">睹一切佛土。不思议劫。所有庄严。悉令显</a><a name="0002a10" id="0002a10">现</a><a name="0002a11" id="0002a11"><p>有十佛世界微尘数菩萨摩诃萨。所共围绕。</a><a name="0002a12" id="0002a12">其名曰普贤菩萨摩诃萨。普德最胜灯光照</a><a name="0002a13" id="0002a13">菩萨摩诃萨。普光师子幢菩萨摩诃萨。普宝</a><a name="0002a14" id="0002a14">焰妙光菩萨摩诃萨。普音功德海幢菩萨摩</a><a name="0002a15" id="0002a15">诃萨。普智光照如来境菩萨摩诃萨。普宝髻</a><a name="0002a16" id="0002a16">华幢菩萨摩诃萨。普觉悦意声菩萨摩诃萨。</a><a name="0002a17" id="0002a17">普清净无尽福光菩萨摩诃萨。普光明相菩</a><a name="0002a18" id="0002a18">萨摩诃萨。海月光大明菩萨摩诃萨。云音海</a><a name="0002a19" id="0002a19">光无垢藏菩萨摩诃萨。功德宝髻智生菩萨</a><a name="0002a20" id="0002a20">摩诃萨。功德自在王大光菩萨摩诃萨。善勇</a><a name="0002a21" id="0002a21">猛莲华髻菩萨摩诃萨。普智云日幢菩萨摩</a><a name="0002a22" id="0002a22">诃萨。大精进金刚脐菩萨摩诃萨。香焰光</a><a name="0002a23" id="0002a23">幢菩萨摩诃萨。大明德深美音菩萨摩诃萨。</a><a name="0002a24" id="0002a24">大福光智生菩萨摩诃萨。如是等而为上首。</a><a name="0002a25" id="0002a25">有十佛世界微尘数。此诸菩萨。往昔皆与毗</a><a name="0002a26" id="0002a26">卢遮那如来。共集善根。修菩萨行。皆从如来</a><a name="0002a27" id="0002a27">善根海生。诸波罗蜜。悉已圆满。慧眼明彻。</a><a name="0002a28" id="0002a28">等观三世。于诸三昧。具足清净。辩才如海。广</a><a name="0002a29" id="0002a29">大无尽。具佛功德。尊严可敬。知众生根。如应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100001c.htm'><img src='up.gif' border=0></a>
<a href='T100002b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>