<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0292 度世品经 0635c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 292 度世品经</font> <font face='Arial'>(卷3)</font> <font face='Arial'>T10, p0635c</h2></font><hr>
<span class='old'>
</a><a name="0635b28" id="0635b28">后。天龙鬼神。及阿须轮。所见归命。释梵四</a><a name="0635b29" id="0635b29">王。咸共奉事。诸佛所念。故无此意。畏于诸</span><a name="0635c01" id="0635c01">魔及诸魔天。诸外异学。迷惑众邪。无能娆乱</a><a name="0635c02" id="0635c02">永不见人。当菩萨者。以大勇猛。所度无极。劝</a><a name="0635c03" id="0635c03">意生焉。皆能具足诸菩萨业。是六无畏。又其</a><a name="0635c04" id="0635c04">菩萨。得佛慧念。未曾忽忘。诸根常定。为众说</a><a name="0635c05" id="0635c05">法。敷演圣句。识佛道义。其所宣法。如佛口</a><a name="0635c06" id="0635c06">出。无中蔽碍。无能障翳。不能发意。见其短</a><a name="0635c07" id="0635c07">者。奉如来教。是七无畏。菩萨明解。智慧善</a><a name="0635c08" id="0635c08">权。力度无极。进退独步。训诲众生。无能拘</a><a name="0635c09" id="0635c09">制。以佛道愿。无极圣性。发无盖哀。愍于群</a><a name="0635c10" id="0635c10">黎。假使生在凶暴尘劳。秽浊世界。摄取大</a><a name="0635c11" id="0635c11">欲。所可娱乐。眷属大业。教授众生。不兴此</a><a name="0635c12" id="0635c12">念。将无众人。毁谤清白。佛道净行断绝定意。</a><a name="0635c13" id="0635c13">脱门正受。总持辩才。不见有是。所以者何。菩</a><a name="0635c14" id="0635c14">萨大士。于一切法。而得自在。无能制止。所修</a><a name="0635c15" id="0635c15">道行。其于十方。无能犯者。遵大勇猛。处诸佛</a><a name="0635c16" id="0635c16">土。弃捐众恶。而摄正愿。是八无畏。菩萨不</a><a name="0635c17" id="0635c17">舍一切智心。善住道义。钦乐大乘。以诸通</a><a name="0635c18" id="0635c18">慧所建之力。为诸声闻及缘觉乘。现不可及</a><a name="0635c19" id="0635c19">威仪礼节。不兴此念。将无误堕声闻缘觉。以</a><a name="0635c20" id="0635c20">大勇猛现一切乘。所度无极。唯乐大乘。所行</a><a name="0635c21" id="0635c21">具足。是九无畏。菩萨善集诸清白法。合众德</a><a name="0635c22" id="0635c22">本。普备神通。所觉不废。以佛道度。周菩萨</a><a name="0635c23" id="0635c23">行。而究一切诸佛普智。以化众生。不失正行。</a><a name="0635c24" id="0635c24">不坏章句。心不念言。众生将无诸根纯淑。吾</a><a name="0635c25" id="0635c25">明不及。现佛境界。未有此应。以大勇猛。观众</a><a name="0635c26" id="0635c26">生根。为显佛地。虽化众生。菩萨所行。无极大</a><a name="0635c27" id="0635c27">愿。无有缺漏。是十无畏。菩萨住此。悉逮如</a><a name="0635c28" id="0635c28">来四无所畏</a><a name="0635c29" id="0635c29"><p>菩萨有十事诸佛法不共。何谓为十。菩萨精<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100635b.htm'><img src='up.gif' border=0></a>
<a href='T100636a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>