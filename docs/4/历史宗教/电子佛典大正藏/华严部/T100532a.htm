<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0532a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷4)</font> 法云地第十 <font face='Arial'>T10, p0532a</h2></font><hr>
<span class='old'>
</a><a name="0531c28" id="0531c28">大愿之水。以四摄法。满足众生。而不穷尽。</a><a name="0531c29" id="0531c29">转更增长乃至一切种智。诸佛子。是诸菩萨</span><a name="0532a01" id="0532a01">十地。因佛智故。而有差别。譬如因大地故。有</a><a name="0532a02" id="0532a02">十大山王。何等为十。所谓。雪山王。香山王。</a><a name="0532a03" id="0532a03">轲梨罗山王。仙圣山王。由乾陀罗山王。马耳</a><a name="0532a04" id="0532a04">山王。尼民陀罗山王。斫迦婆罗山王。众相山</a><a name="0532a05" id="0532a05">王。须弥山王。佛子。如雪山王。一切药草。集</a><a name="0532a06" id="0532a06">在其中。取不可尽。诸佛子。菩萨摩诃萨。亦如</a><a name="0532a07" id="0532a07">是。住在菩萨欢喜地。一切世间。经书伎艺。文</a><a name="0532a08" id="0532a08">颂咒术。集在其中。无有穷尽。诸佛子。如香山</a><a name="0532a09" id="0532a09">王。一切诸香。聚在其中。而不可尽。菩萨摩诃</a><a name="0532a10" id="0532a10">萨。亦如是。住菩萨离垢地中。持戒头陀。威仪</a><a name="0532a11" id="0532a11">助法。集在其中。无有穷尽。诸佛子。如轲梨</a><a name="0532a12" id="0532a12">罗伽山王。但以宝成。集诸妙华。取不可尽。</a><a name="0532a13" id="0532a13">诸佛子。菩萨亦如是。住于明地。集一切世间。</a><a name="0532a14" id="0532a14">禅定神通。解脱三昧门不可尽。诸佛子。如</a><a name="0532a15" id="0532a15">仙圣山王。但以宝成。多有五神通圣人。不可</a><a name="0532a16" id="0532a16">穷尽。诸佛子。菩萨摩诃萨。亦如是。住菩萨</a><a name="0532a17" id="0532a17">焰地中。集令众生。入道因缘。种种问难。不</a><a name="0532a18" id="0532a18">可穷尽。诸佛子。如由乾陀罗山王。但以宝成。</a><a name="0532a19" id="0532a19">集夜叉大神。夜叉罗刹众不可穷尽。诸佛</a><a name="0532a20" id="0532a20">子。菩萨亦如是。住菩萨难胜地中。集一切自</a><a name="0532a21" id="0532a21">在。如意神通。说不可尽。诸佛子。如马耳山</a><a name="0532a22" id="0532a22">王。但以宝成。集众妙果。取不可尽。诸佛子。</a><a name="0532a23" id="0532a23">菩萨摩诃萨。亦如是。住现前地中。集深因缘</a><a name="0532a24" id="0532a24">法。说声闻果。不可穷尽。诸佛子。如尼民陀罗</a><a name="0532a25" id="0532a25">山王。但以宝成。集诸一切大力龙神。不可穷</a><a name="0532a26" id="0532a26">尽。诸佛子。菩萨摩诃萨。亦如是。住菩萨远行</a><a name="0532a27" id="0532a27">地中。集种种方便智慧。说愿支佛道。不可穷</a><a name="0532a28" id="0532a28">尽。诸佛子。如斫迦婆罗山王。但以宝成。集心</a><a name="0532a29" id="0532a29">自在者。不可穷尽。诸佛子。菩萨摩诃萨。亦如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100531c.htm'><img src='up.gif' border=0></a>
<a href='T100532b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>