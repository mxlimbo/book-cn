<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0302a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷57)</font> 离世间品第三十八之一 <font face='Arial'>T10, p0302a</h2></font><hr>
<span class='old'>
</a><a name="0301c28" id="0301c28">十。所谓深信手。于佛所说。一向忍可。究竟受</a><a name="0301c29" id="0301c29">持故。布施手。有来求者。随其所欲。皆令充满</span><a name="0302a01" id="0302a01">故。先意问讯手。舒展右掌。相迎引故。供养诸</a><a name="0302a02" id="0302a02">佛手。集众福德。无疲厌故。多闻善巧手。悉断</a><a name="0302a03" id="0302a03">一切众生疑故。令超三界手。授与众生。拔出</a><a name="0302a04" id="0302a04">欲泥故。置于彼岸手。四暴流中。救溺众生故。</a><a name="0302a05" id="0302a05">不吝正法手。所有妙法。悉以开示故。善用众</a><a name="0302a06" id="0302a06">论手。以智慧乐。灭身心病故。恒持智宝手。</a><a name="0302a07" id="0302a07">开法光明。破烦恼闇故。是为十。若诸菩萨。安</a><a name="0302a08" id="0302a08">住此法。则得如来无上手。普覆十方一切世</a><a name="0302a09" id="0302a09">界。佛子。菩萨摩诃萨。有十种腹。何等为十。</a><a name="0302a10" id="0302a10">所谓离谄曲腹。心清净故。离幻伪腹。性质直</a><a name="0302a11" id="0302a11">故。不虚假腹。无险诐故。无欺夺腹。于一切</a><a name="0302a12" id="0302a12">物。无所贪故。断烦恼腹。具智慧故。清净心</a><a name="0302a13" id="0302a13">腹。离诸恶故。观察饮食腹。念如实法故。观</a><a name="0302a14" id="0302a14">察无作腹。觉悟缘起故。觉悟一切出离道腹。</a><a name="0302a15" id="0302a15">善成熟深心故。远离一切边见垢腹。令一切</a><a name="0302a16" id="0302a16">众生。得入佛腹故。是为十。若诸菩萨。安住此</a><a name="0302a17" id="0302a17">法。则得如来无上广大腹。悉能容受一切众</a><a name="0302a18" id="0302a18">生。佛子。菩萨摩诃萨。有十种藏。何等为十。</a><a name="0302a19" id="0302a19">所谓不断佛种。是菩萨藏。开示佛法无量威</a><a name="0302a20" id="0302a20">德故。增长法种。是菩萨藏。出生智慧广大光</a><a name="0302a21" id="0302a21">明故。住持僧种。是菩萨藏。令其得入不退法</a><a name="0302a22" id="0302a22">轮故。觉悟正定众生。是菩萨藏。善随其时。不</a><a name="0302a23" id="0302a23">逾一念故。究竟成熟不定众生。是菩萨藏。令</a><a name="0302a24" id="0302a24">因相续。无有间断故。为邪定众生。发起大悲。</a><a name="0302a25" id="0302a25">是菩萨藏。令未来因。悉得成就故。满佛十力</a><a name="0302a26" id="0302a26">不可坏因。是菩萨藏。具降伏魔军。无对善根</a><a name="0302a27" id="0302a27">故。最胜无畏大师子吼。是菩萨藏。令一切众</a><a name="0302a28" id="0302a28">生。皆欢喜故。得佛十八不共法。是菩萨藏。智</a><a name="0302a29" id="0302a29">慧普入一切处故。普了知一切众生。一切刹。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100301c.htm'><img src='up.gif' border=0></a>
<a href='T100302b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>