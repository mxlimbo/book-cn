<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0343b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷64)</font> 入法界品第三十九之一 <font face='Arial'>T10, p0343b</h2></font><hr>
<span class='old'>
</a><a name="0343a28" id="0343a28">盈满。其水香气。如天栴檀。金沙布底。水清宝</a><a name="0343a29" id="0343a29">珠。周遍间错。凫雁孔雀。俱枳罗鸟。游戏其</span><a name="0343b01" id="0343b01">中。出和雅音。宝多罗树。周匝行列。覆以宝</a><a name="0343b02" id="0343b02">网。垂诸金铃。微风徐摇。恒出美音。施大宝</a><a name="0343b03" id="0343b03">帐。宝树围绕。建立无数摩尼宝幢。光明普照</a><a name="0343b04" id="0343b04">百千由旬。其中复有百万陂池。黑栴檀泥。凝</a><a name="0343b05" id="0343b05">积其底。一切妙宝。以为莲华。敷布水上。大摩</a><a name="0343b06" id="0343b06">尼华光色。照耀园中。复有广大宫殿。名庄</a><a name="0343b07" id="0343b07">严幢。海藏妙宝。以为其地。毗琉璃宝。以为其</a><a name="0343b08" id="0343b08">柱。阎浮檀金。以覆其上。光藏摩尼。以为庄</a><a name="0343b09" id="0343b09">严。无数宝王。光焰炽然。重楼挟阁。种种庄</a><a name="0343b10" id="0343b10">饰。阿卢那香王。觉悟香王。皆出妙香。普熏一</a><a name="0343b11" id="0343b11">切。其宫殿中。复有无量宝莲华座。周回布列。</a><a name="0343b12" id="0343b12">所谓照耀十方摩尼宝莲华座。毗卢遮那摩</a><a name="0343b13" id="0343b13">尼宝莲华座。照耀世间摩尼宝莲华座。妙</a><a name="0343b14" id="0343b14">藏摩尼宝莲华座。师子藏摩尼宝莲华座。离</a><a name="0343b15" id="0343b15">垢藏摩尼宝莲华座。普门摩尼宝莲华座。光</a><a name="0343b16" id="0343b16">严摩尼宝莲华座。安住大海藏清净摩尼王</a><a name="0343b17" id="0343b17">宝莲华座。金刚师子摩尼宝莲华座。园中复</a><a name="0343b18" id="0343b18">有百万种帐。所谓衣帐鬘帐。香帐华帐。枝帐</a><a name="0343b19" id="0343b19">摩尼帐。真金帐。庄严具帐。音乐帐。象王神变</a><a name="0343b20" id="0343b20">帐。马王神变帐。帝释所著摩尼宝帐。如是等</a><a name="0343b21" id="0343b21">其数百万。有百万大宝网。弥覆其上。所谓宝</a><a name="0343b22" id="0343b22">铃网。宝盖网。宝身网。海藏真珠网。绀琉璃摩</a><a name="0343b23" id="0343b23">尼宝网。师子摩尼网。月光摩尼网。种种形像</a><a name="0343b24" id="0343b24">众香网。宝冠网。宝璎珞网。如是等其数百万。</a><a name="0343b25" id="0343b25">有百万大光明之所照耀。所谓焰光摩尼宝</a><a name="0343b26" id="0343b26">光明。日藏摩尼宝光明。月幢摩尼宝光明。香</a><a name="0343b27" id="0343b27">焰摩尼宝光明。胜藏摩尼宝光明。莲华藏摩</a><a name="0343b28" id="0343b28">尼宝光明。焰幢摩尼宝光明。大灯摩尼宝光</a><a name="0343b29" id="0343b29">明。普照十方摩尼宝光明。香光摩尼宝光明。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100343a.htm'><img src='up.gif' border=0></a>
<a href='T100343c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>