<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0582a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷28)</font> 十忍品第二十四 <font face='Arial'>T09, p0582a</h2></font><hr>
<span class='old'>
</a><a name="0581c28" id="0581c28">虚妄化。一切苦乐颠倒化。一切妄取化。一切</a><a name="0581c29" id="0581c29">世间无实法化。一切语言道化。一切烦恼化。</span><a name="0582a01" id="0582a01">诸想所起故。调伏众生化。离垢清净故。三世</a><a name="0582a02" id="0582a02">不退转化。无生平等故。菩萨愿化。长养菩萨</a><a name="0582a03" id="0582a03">行故。如来大悲化。除灭众生一切苦故。法</a><a name="0582a04" id="0582a04">轮方便智化。出生无量无畏智辩故。佛子。</a><a name="0582a05" id="0582a05">是为菩萨摩诃萨解知世间离世间化。决定</a><a name="0582a06" id="0582a06">知广大。知无量无际等。知如如。具足成就</a><a name="0582a07" id="0582a07">无量自在。于真实中。而不倾动。悉见一切</a><a name="0582a08" id="0582a08">无有真实。而不坏所行。譬如化不从心</a><a name="0582a09" id="0582a09">起。不住心中生。不由业起。亦不受报。</a><a name="0582a10" id="0582a10">非世间生。非世间灭。非法所摄。非法所触。</a><a name="0582a11" id="0582a11">非是久住。非须臾住。非世间行。非离世</a><a name="0582a12" id="0582a12">间。非游诸方。非诸方所摄。非量。非无量。</a><a name="0582a13" id="0582a13">非厌。非无厌。非休息。非无休息。非凡非</a><a name="0582a14" id="0582a14">圣。非净非秽。非生非死。非愚非智。非见</a><a name="0582a15" id="0582a15">非失。不依世间。非法界所摄。非黠慧。非</a><a name="0582a16" id="0582a16">愚蒙。非炽然。非寂灭。非生死。非涅槃。非</a><a name="0582a17" id="0582a17">有非无。如是菩萨摩诃萨处于世间。行菩</a><a name="0582a18" id="0582a18">萨行。受持方便。观察世间皆悉如化。不</a><a name="0582a19" id="0582a19">着世间。亦不着化。不妄取世间。亦不取</a><a name="0582a20" id="0582a20">化。不住世间。不灭世间。不住正法。不</a><a name="0582a21" id="0582a21">随非法。而不舍教化众生。一向正念。具</a><a name="0582a22" id="0582a22">足诸愿。不庄严诸法。亦复不坏诸庄严法。</a><a name="0582a23" id="0582a23">于一切法。悉无所有。悉能具足一切佛法。</a><a name="0582a24" id="0582a24">譬如化非有非无。菩萨摩诃萨亦复如是。</a><a name="0582a25" id="0582a25">安住如化忍中。悉能具足诸佛菩提。饶益</a><a name="0582a26" id="0582a26">众生。佛子。是为菩萨摩诃萨第九如化忍。佛</a><a name="0582a27" id="0582a27">子。若菩萨摩诃萨成就此忍。于一切佛刹。无</a><a name="0582a28" id="0582a28">所依着。譬如化于一切世界。无所依着。</a><a name="0582a29" id="0582a29">于一切佛法。不虚妄行。譬如化行无所行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090581c.htm'><img src='up.gif' border=0></a>
<a href='T090582b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>