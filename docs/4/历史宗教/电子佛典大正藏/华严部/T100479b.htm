<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0479b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷4)</font> 玄妙住品第七 <font face='Arial'>T10, p0479b</h2></font><hr>
<span class='old'>
</a><a name="0479a28" id="0479a28">应时化利声闻所归笃信。乐不可计诸佛所</a><a name="0479a29" id="0479a29">宣好<span class='corr'></span>入导教。尊习开化不可计数缘觉之</span><a name="0479b01" id="0479b01">众使得成就。入不可计诸佛至圣深要之慧</a><a name="0479b02" id="0479b02">所演道门。入不可计诸菩萨众开士之行。班</a><a name="0479b03" id="0479b03">宣诸佛不可称计大乘之业所布导慧斯等</a><a name="0479b04" id="0479b04">自谓是不可计乃逮佛名诸平等觉玄妙之</a><a name="0479b05" id="0479b05">地。所行殊特。不可称限。乃至若干无央数劫</a><a name="0479b06" id="0479b06">亿百千垓。乃能积累如是佛法。自谓我等建</a><a name="0479b07" id="0479b07">立此道。不贪财业。无想不想。具足众行。如斯</a><a name="0479b08" id="0479b08">谛观。缘神通慧。常行精进。入于道行。善权智</a><a name="0479b09" id="0479b09">慧。善住圣道。所行无动。一时闲静。奉行道教。</a><a name="0479b10" id="0479b10">未曾懈废。自恣所欲。其行如是。巍巍之业。坐</a><a name="0479b11" id="0479b11">起经行。卧寐言谈。默然无盖。常立威仪。</a><a name="0479b12" id="0479b12">不忘一切。不离若斯念道之行。彼发意顷心</a><a name="0479b13" id="0479b13">一念间。备积菩萨十度无极。普累功勋所以</a><a name="0479b14" id="0479b14">者何。菩萨大士。奉修如是所在发心。兴无极</a><a name="0479b15" id="0479b15">哀。以为元首。合聚佛法。劝如来慧。以是德</a><a name="0479b16" id="0479b16">本。施于众生。习于佛道。是施度无极。烧灭</a><a name="0479b17" id="0479b17">众尘。是戒度无极。若能愍慈无尽之慧。知众</a><a name="0479b18" id="0479b18">生无。是忍度无极。若能勤行众德之本。习</a><a name="0479b19" id="0479b19">念救济一切众生。行是方便。是为进度无极。</a><a name="0479b20" id="0479b20">其不舍道向一切智。是禅度无极。若了本净</a><a name="0479b21" id="0479b21">自然之行。无所生门。逮得法忍。是智度无极</a><a name="0479b22" id="0479b22">若能导利。无量圣慧。益于十方。是权方便所</a><a name="0479b23" id="0479b23">度无极。若能修行极上妙智。宣于道业。是为</a><a name="0479b24" id="0479b24">誓愿而度无极。降除一切诸外异学。伏魔兵</a><a name="0479b25" id="0479b25">众。是为势力而度无极。审如至诚。越一切法。</a><a name="0479b26" id="0479b26">发悲义行。是为慧度无极。以是具足斯十度</a><a name="0479b27" id="0479b27">无极。辄能宣备四恩之业。具悉三十七道品</a><a name="0479b28" id="0479b28">之法。至三脱门。常平等心。一念之顷。渐备</a><a name="0479b29" id="0479b29">普备。成立如是<p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100479a.htm'><img src='up.gif' border=0></a>
<a href='T100479c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>