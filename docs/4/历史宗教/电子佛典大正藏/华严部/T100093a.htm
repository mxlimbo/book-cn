<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0093a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷17)</font> 初发心功德品第十七 <font face='Arial'>T10, p0093a</h2></font><hr>
<span class='old'>
</a><br><a name="0092c28" id="0092c28">　　了知一切空无我　　　慈念众生恒不舍</a><br><a name="0092c29" id="0092c29">　　以一大悲微妙音　　　普入世间而演说</span><br><a name="0093a01" id="0093a01">　　放大光明种种色　　　普照众生除黑闇</a><br><a name="0093a02" id="0093a02">　　光中菩萨坐莲华　　　为众阐扬清净法</a><br><a name="0093a03" id="0093a03">　　于一毛端现众刹　　　诸大菩萨皆充满</a><br><a name="0093a04" id="0093a04">　　众会智慧各不同　　　悉能明了众生心</a><br><a name="0093a05" id="0093a05">　　十方世界不可说　　　一念周行无不尽</a><br><a name="0093a06" id="0093a06">　　利益众生供养佛　　　于诸佛所问深义</a><br><a name="0093a07" id="0093a07">　　于诸如来作父想　　　为利众生修觉行</a><br><a name="0093a08" id="0093a08">　　智慧善巧通法藏　　　入深智处无所著</a><br><a name="0093a09" id="0093a09">　　随顺思惟说法界　　　经无量劫不可尽</a><br><a name="0093a10" id="0093a10">　　智虽善入无处所　　　无有疲厌无所著</a><br><a name="0093a11" id="0093a11">　　三世诸佛家中生　　　证得如来妙法身</a><br><a name="0093a12" id="0093a12">　　普为群生现众色　　　譬如幻师无不作</a><br><a name="0093a13" id="0093a13">　　或现始修殊胜行　　　或现初生及出家</a><br><a name="0093a14" id="0093a14">　　或现树下成菩提　　　或为众生示涅槃</a><br><a name="0093a15" id="0093a15">　　菩萨所住希有法　　　唯佛境界非二乘</a><br><a name="0093a16" id="0093a16">　　身语意想皆已除　　　种种随宜悉能现</a><br><a name="0093a17" id="0093a17">　　菩萨所得诸佛法　　　众生思惟发狂乱</a><br><a name="0093a18" id="0093a18">　　智入实际心无碍　　　普现如来自在力</a><br><a name="0093a19" id="0093a19">　　此于世间无与等　　　何况复增殊胜行</a><br><a name="0093a20" id="0093a20">　　虽未具足一切智　　　已获如来自在力</a><br><a name="0093a21" id="0093a21">　　已住究竟一乘道　　　深入微妙最上法</a><br><a name="0093a22" id="0093a22">　　善知众生时非时　　　为利益故现神通</a><br><a name="0093a23" id="0093a23">　　分身遍满一切刹　　　放净光明除世闇</a><br><a name="0093a24" id="0093a24">　　譬如龙王起大云　　　普雨妙雨悉充洽</a><br><a name="0093a25" id="0093a25">　　观察众生如幻梦　　　以业力故常流转</a><br><a name="0093a26" id="0093a26">　　大悲哀愍咸救拔　　　为说无为净法性</a><br><a name="0093a27" id="0093a27">　　佛力无量此亦然　　　譬如虚空无有边</a><br><a name="0093a28" id="0093a28">　　为令众生得解脱　　　亿劫勤修而不倦</a><br><a name="0093a29" id="0093a29">　　种种思惟妙功德　　　善修无上第一业<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100092c.htm'><img src='up.gif' border=0></a>
<a href='T100093b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>