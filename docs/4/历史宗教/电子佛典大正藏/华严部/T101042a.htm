<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1042a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷10)</font> 菩萨证品第二十七 <font face='Arial'>T10, p1042a</h2></font><hr>
<span class='old'>
</a><a name="1041c28" id="1041c28"><p><b>　　<A NAME="n448"></A>菩萨证品第二十七</b></a><a name="1041c29" id="1041c29"><p>佛复告族姓子。菩萨摩诃萨乘六神通游至</span><a name="1042a01" id="1042a01">十方无数佛土。承事供养诸佛世尊。从一佛</a><a name="1042a02" id="1042a02">国至一佛国。教化众生不怀怯弱。叹佛功勋</a><a name="1042a03" id="1042a03">德行之业。普使十方闻佛音响。最胜所行无</a><a name="1042a04" id="1042a04">不济度。或以神足或以教诫。福田清净无三</a><a name="1042a05" id="1042a05">恶趣。永舍邪部悲念未度。已过诸量住于佛</a><a name="1042a06" id="1042a06">量。为人福祐安处无为。于百千劫净修梵行。</a><a name="1042a07" id="1042a07">不如五浊一行慈心。夫慈心者福难称量。世</a><a name="1042a08" id="1042a08">多有人行三恶业。身三口四意三法本。应向</a><a name="1042a09" id="1042a09">三恶当受其报。设能专意讽诵此典。于现法</a><a name="1042a10" id="1042a10">中尽其苦原。或有菩萨疲厌生死。遭遇此典</a><a name="1042a11" id="1042a11">终不退还。更不受生在母胞胎。神识了朗未</a><a name="1042a12" id="1042a12">尝错谬。夫欲解缚净诸结使。当护佛法兴显</a><a name="1042a13" id="1042a13">慧明。若于他方百千万劫奉行正法演畅其</a><a name="1042a14" id="1042a14">义。不如此土弹指之顷讽念一偈分别义趣</a><a name="1042a15" id="1042a15">此最为胜。吾见妙乐安明佛土。亦见永寂无</a><a name="1042a16" id="1042a16">量佛国。彼无忧苦烦恼之难。亦复不得行福</a><a name="1042a17" id="1042a17">业事。若能于此尽诸结缚。此则为奇胜生彼</a><a name="1042a18" id="1042a18">国。所以者何。于五浊世众恼万端。亿千万劫</a><a name="1042a19" id="1042a19">时乃有佛。众生行恶希睹贤圣。或生边地八</a><a name="1042a20" id="1042a20">不闲处。或在佛后不闻正法。正使有佛不闻</a><a name="1042a21" id="1042a21">不见。能于其中兴显佛法。是为奇特无与等</a><a name="1042a22" id="1042a22">伦。吾今虽为三界至尊。犹愿行福不以为厌。</a><a name="1042a23" id="1042a23">慈悲喜护拔其苦原。难革众生染邪来久。卒</a><a name="1042a24" id="1042a24">闻正教倍怀狐疑。会值今日如来要集。菩萨</a><a name="1042a25" id="1042a25">大士不可称数。闻法无厌如海吞流。应与演</a><a name="1042a26" id="1042a26">说正真佛道。释梵四王天龙鬼神阿须伦旃</a><a name="1042a27" id="1042a27">陀罗摩休勒人与非人魔若魔天十方云集。</a><a name="1042a28" id="1042a28">今得闻法霍然大悟。皆由前世福业所致。正</a><a name="1042a29" id="1042a29">使吾于百千万劫。演畅一句深妙之义。不能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101041c.htm'><img src='up.gif' border=0></a>
<a href='T101042b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>