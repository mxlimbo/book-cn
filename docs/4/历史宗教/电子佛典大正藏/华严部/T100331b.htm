<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0331b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷61)</font> 入法界品第三十九之一 <font face='Arial'>T10, p0331b</h2></font><hr>
<span class='old'>
</a><a name="0331a28" id="0331a28">甚深境界。十方佛海。常现在前。于一切智。深</a><a name="0331a29" id="0331a29">生信乐。即白尊者舍利弗言。唯愿大师。将引</span><a name="0331b01" id="0331b01">我等。往诣于彼胜人之所。时舍利弗。即与俱</a><a name="0331b02" id="0331b02">行。至其所已。白言仁者。此诸比丘。愿得奉</a><a name="0331b03" id="0331b03">觐。尔时文殊师利童子。无量自在菩萨围绕。</a><a name="0331b04" id="0331b04">并其大众。如象王回。观诸比丘。时诸比丘。顶</a><a name="0331b05" id="0331b05">礼其足。合掌恭敬。作如是言。我今奉见。恭敬</a><a name="0331b06" id="0331b06">礼拜。及余所有一切善根。唯愿仁者文殊师</a><a name="0331b07" id="0331b07">利。和尚舍利弗。世尊释迦牟尼。皆悉证知。如</a><a name="0331b08" id="0331b08">仁所有。如是色身。如是音声。如是相好。如是</a><a name="0331b09" id="0331b09">自在。愿我一切悉当具得。尔时文殊师利菩</a><a name="0331b10" id="0331b10">萨。告诸比丘言。比丘。若善男子善女人。成就</a><a name="0331b11" id="0331b11">十种趣大乘法。则能速入如来之地。况菩萨</a><a name="0331b12" id="0331b12">地。何者为十。所谓积集一切善根心无疲厌。</a><a name="0331b13" id="0331b13">见一切佛承事供养心无疲厌。求一切佛法</a><a name="0331b14" id="0331b14">心无疲厌。行一切波罗蜜心无疲厌。成就一</a><a name="0331b15" id="0331b15">切菩萨三昧心无疲厌。次第入一切三世心</a><a name="0331b16" id="0331b16">无疲厌。普严净十方佛刹心无疲厌。教化调</a><a name="0331b17" id="0331b17">伏一切众生心无疲厌。于一切刹一切劫中</a><a name="0331b18" id="0331b18">成就菩萨行心无疲厌。为成熟一众生故修</a><a name="0331b19" id="0331b19">行一切佛刹微尘数波罗蜜成就如来一力</a><a name="0331b20" id="0331b20">如是次第为成熟一切众生界成就如来一切</a><a name="0331b21" id="0331b21">力心无疲厌。比丘若善男子善女人。成就深</a><a name="0331b22" id="0331b22">信。发此十种无疲厌心。则能长养一切善根。</a><a name="0331b23" id="0331b23">舍离一切诸生死趣。超过一切世间种姓。</a><a name="0331b24" id="0331b24">不堕声闻辟支佛地。生一切如来家。具一切</a><a name="0331b25" id="0331b25">菩萨愿。学习一切如来功德。修行一切菩萨</a><a name="0331b26" id="0331b26">诸行。得如来力。摧伏众魔及诸外道。亦能除</a><a name="0331b27" id="0331b27">灭一切烦恼。入菩萨地。近如来地。时诸比</a><a name="0331b28" id="0331b28">丘。闻此法已。则得三昧。名无碍眼见一切佛</a><a name="0331b29" id="0331b29">境界。得此三昧故。悉见十方无量无边一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100331a.htm'><img src='up.gif' border=0></a>
<a href='T100331c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>