<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0152a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷28)</font> 十回向品第二十五之一 <font face='Arial'>T10, p0152a</h2></font><hr>
<span class='old'>
</a><a name="0151c28" id="0151c28">如是回向。所谓愿一切众生。得清净心。一切</a><a name="0151c29" id="0151c29">智宝。而自庄严。愿一切众生。住善调伏。远离</span><a name="0152a01" id="0152a01">一切诸不善业。愿一切众生。得不可坏。坚固</a><a name="0152a02" id="0152a02">眷属。普能摄受诸佛正法。愿一切众生。为佛</a><a name="0152a03" id="0152a03">弟子。到于菩萨。灌顶之地。愿一切众生。常为</a><a name="0152a04" id="0152a04">诸佛之所摄受。永离一切不善之法。愿一切</a><a name="0152a05" id="0152a05">众生。随顺诸佛。修行菩萨最胜之法。愿一切</a><a name="0152a06" id="0152a06">众生。入佛境界。悉皆得授一切智记。愿一切</a><a name="0152a07" id="0152a07">众生。与诸如来。皆悉平等。一切佛法。无不自</a><a name="0152a08" id="0152a08">在。愿一切众生。悉为诸佛之所摄受。常能修</a><a name="0152a09" id="0152a09">行无取着业。愿一切众生。常为诸佛。第一侍</a><a name="0152a10" id="0152a10">者。一切佛所。修智慧行。是为菩萨摩诃萨给</a><a name="0152a11" id="0152a11">侍诸佛善根回向。为欲证得诸佛菩提。为欲</a><a name="0152a12" id="0152a12">救护一切众生。为欲出离一切三界。为欲成</a><a name="0152a13" id="0152a13">就无损恼心。为得无量广大菩提。为欲成就</a><a name="0152a14" id="0152a14">照佛法智。为欲常蒙诸佛摄受。为得诸佛之</a><a name="0152a15" id="0152a15">所护持。为欲信解一切佛法。为欲成就与三</a><a name="0152a16" id="0152a16">世佛。平等善根。为欲圆满无悔恨心。证得一</a><a name="0152a17" id="0152a17">切。诸佛法故。佛子。菩萨摩诃萨。布施国土。</a><a name="0152a18" id="0152a18">一切诸物。乃至王位。悉亦能舍。于诸世事。心</a><a name="0152a19" id="0152a19">得自在。无系无缚。无所恋着。远离恶业。饶益</a><a name="0152a20" id="0152a20">众生。不着业果。不乐世法。不复贪染诸有生</a><a name="0152a21" id="0152a21">处。虽住世间。非此处生。心不执着蕴界处法。</a><a name="0152a22" id="0152a22">于内外法。心无依住。常不忘失诸菩萨行。未</a><a name="0152a23" id="0152a23">曾远离诸善知识。持诸菩萨。广大行愿。常乐</a><a name="0152a24" id="0152a24">承事一切善友。菩萨尔时。以此善根。如是回</a><a name="0152a25" id="0152a25">向。所谓愿一切众生。为大法王。于法自在。到</a><a name="0152a26" id="0152a26">于彼岸。愿一切众生。成佛法王。摧灭一切烦</a><a name="0152a27" id="0152a27">恼怨贼。愿一切众生。住佛王位。得如来智。开</a><a name="0152a28" id="0152a28">演佛法。愿一切众生。住佛境界。能转无上。自</a><a name="0152a29" id="0152a29">在法轮愿一切众生。生如来家。于法自在。护<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100151c.htm'><img src='up.gif' border=0></a>
<a href='T100152b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>