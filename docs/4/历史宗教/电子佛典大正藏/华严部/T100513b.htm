<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0513b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷2)</font> 难胜地第五 <font face='Arial'>T10, p0513b</h2></font><hr>
<span class='old'>
</a><br><a name="0513a28" id="0513a28">　　次第能善观　　　如实知诸谛</a><br><a name="0513a29" id="0513a29">　　第一谛世谛　　　差别谛成谛</span><br><a name="0513b01" id="0513b01">　　事生灭道谛　　　至无障碍谛</a><br><a name="0513b02" id="0513b02">　　如是观诸谛　　　心微妙清净</a><br><a name="0513b03" id="0513b03">　　虽为未能得　　　无障碍解脱</a><br><a name="0513b04" id="0513b04">　　以能有智慧　　　及与信力故</a><br><a name="0513b05" id="0513b05">　　得胜于一切　　　世间诸智慧</a><br><a name="0513b06" id="0513b06">　　如是观诸谛　　　悉知有为法</a><br><a name="0513b07" id="0513b07">　　虚妄伪诈诳　　　无有一坚实</a><br><a name="0513b08" id="0513b08">　　能得于诸佛　　　慈悲光明分</a><br><a name="0513b09" id="0513b09">　　为诸众生故　　　专心求佛慧</a><br><a name="0513b10" id="0513b10">　　知有为先后　　　众生甚可愍</a><br><a name="0513b11" id="0513b11">　　堕在无明闇　　　爱因缘所系</a><br><a name="0513b12" id="0513b12">　　是菩萨能拔　　　世间之苦恼</a><br><a name="0513b13" id="0513b13">　　知法无寿者　　　犹如草木等</a><br><a name="0513b14" id="0513b14">　　众生常以二　　　烦恼因缘故</a><br><a name="0513b15" id="0513b15">　　从于先世来　　　后世亦如是</a><br><a name="0513b16" id="0513b16">　　相续不断绝　　　不能尽苦边</a><br><a name="0513b17" id="0513b17">　　于此生愍伤　　　我当度脱之</a><br><a name="0513b18" id="0513b18">　　不出五阴舍　　　不畏四大害</a><br><a name="0513b19" id="0513b19">　　不拔诸邪箭　　　不灭三毒焰</a><br><a name="0513b20" id="0513b20">　　不破无明闇　　　堕在大爱海</a><br><a name="0513b21" id="0513b21">　　无有智慧明　　　离大导师故</a><br><a name="0513b22" id="0513b22">　　知如是事已　　　转加勤精进</a><br><a name="0513b23" id="0513b23">　　有所作起业　　　皆为度众生</a><br><a name="0513b24" id="0513b24">　　常念正念慧　　　修道有惭愧</a><br><a name="0513b25" id="0513b25">　　坚心与智慧　　　转更令增益</a><br><a name="0513b26" id="0513b26">　　修福慧无厌　　　持戒不羸弱</a><br><a name="0513b27" id="0513b27">　　求多闻无倦　　　正修净佛土</a><br><a name="0513b28" id="0513b28">　　种相好音声　　　因缘无厌足</a><br><a name="0513b29" id="0513b29">　　所作诸善业　　　皆为利众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100513a.htm'><img src='up.gif' border=0></a>
<a href='T100513c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>