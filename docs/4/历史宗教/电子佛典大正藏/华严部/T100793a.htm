<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0793a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷29)</font> 入不思议解脱境界普贤行愿品 <font face='Arial'>T10, p0793a</h2></font><hr>
<span class='old'>
</a><br><a name="0792c28" id="0792c28">　　不起凡夫染污心　　　必成寂静菩提果</a><br><a name="0792c29" id="0792c29">　　太子凡所经行处　　　地神涌出宝莲华</span><br><a name="0793a01" id="0793a01">　　光明妙相具庄严　　　必作轮王垂纳我</a><br><a name="0793a02" id="0793a02">　　我于梦中曾见此　　　法云光照菩提场</a><br><a name="0793a03" id="0793a03">　　佛成正觉放光明　　　无量菩萨同围绕</a><br><a name="0793a04" id="0793a04">　　梦彼如来胜日身　　　如紫金山光照耀</a><br><a name="0793a05" id="0793a05">　　即时以手摩我顶　　　寤已踊跃心欢喜</a><br><a name="0793a06" id="0793a06">　　空中有天名喜光　　　与我昔世曾同行</a><br><a name="0793a07" id="0793a07">　　出妙言音来告我　　　云彼如来今出世</a><br><a name="0793a08" id="0793a08">　　由我昔时生是念　　　愿见太子功德身</a><br><a name="0793a09" id="0793a09">　　彼天告我如是言　　　汝必于今当得见</a><br><a name="0793a10" id="0793a10">　　蒙佛加持今见汝　　　昔所志愿悉皆圆</a><br><a name="0793a11" id="0793a11">　　愿共俱往诣如来　　　同心共学菩提道　</p><p></a><a name="0793a12" id="0793a12">尔时太子。闻胜日身如来名已。即得速疾清</a><a name="0793a13" id="0793a13">净心。名见佛差别无障碍大欢喜。即散五百</a><a name="0793a14" id="0793a14">摩尼宝华于童女上。冠以吉祥藏摩尼宝髻。</a><a name="0793a15" id="0793a15">被以杂色火焰摩尼宝衣。尔时童女。端心正</a><a name="0793a16" id="0793a16">念。曾无摇动。亦无喜相。但一心合掌。瞻仰</a><a name="0793a17" id="0793a17">太子。正念现前。目不暂舍。时母善现。即向</a><a name="0793a18" id="0793a18">太子。而说偈言<p class='lg'></a><br><a name="0793a19" id="0793a19">　　此女希有人间宝　　　净福妙相庄严身</a><br><a name="0793a20" id="0793a20">　　宿心誓愿奉仁尊　　　一切志乐今成满</a><br><a name="0793a21" id="0793a21">　　坚持净戒恒无缺　　　智慧圆满念无亏</a><br><a name="0793a22" id="0793a22">　　功德具足相圆明　　　一切女人无与等</a><br><a name="0793a23" id="0793a23">　　此女本从莲华生　　　种姓清净无讥丑</a><br><a name="0793a24" id="0793a24">　　女人之过咸皆离　　　堪随太子共修持</a><br><a name="0793a25" id="0793a25">　　其身细妙如缯纩　　　手足柔软兜罗绵</a><br><a name="0793a26" id="0793a26">　　随其摩触病皆除　　　身心安乐无诸苦</a><br><a name="0793a27" id="0793a27">　　身诸毛孔所出香　　　芬馨超世无伦匹</a><br><a name="0793a28" id="0793a28">　　若暂嗅闻心离染　　　住于净戒获身安</a><br><a name="0793a29" id="0793a29">　　身如净妙真金色　　　不着尘垢如莲华<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100792c.htm'><img src='up.gif' border=0></a>
<a href='T100793b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>