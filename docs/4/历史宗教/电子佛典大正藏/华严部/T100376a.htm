<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0376a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷69)</font> 入法界品第三十九之一 <font face='Arial'>T10, p0376a</h2></font><hr>
<span class='old'>
</a><br><a name="0375c28" id="0375c28">　　利益调柔意　　　慈心给侍王</a><br><a name="0375c29" id="0375c29">　　其王以法化　　　普及四天下</span><br><a name="0376a01" id="0376a01">　　轮围大地中　　　一切皆丰盛</a><br><a name="0376a02" id="0376a02">　　我时为宝女　　　具足梵音声</a><br><a name="0376a03" id="0376a03">　　身出金色光　　　照及千由旬</a><br><a name="0376a04" id="0376a04">　　日光既已没　　　音乐咸寂然</a><br><a name="0376a05" id="0376a05">　　大王及侍御　　　一切皆安寝</a><br><a name="0376a06" id="0376a06">　　彼时德海佛　　　出兴于世间</a><br><a name="0376a07" id="0376a07">　　显现神通力　　　充满十方界</a><br><a name="0376a08" id="0376a08">　　放大光明海　　　一切刹尘数</a><br><a name="0376a09" id="0376a09">　　种种自在身　　　遍满于十方</a><br><a name="0376a10" id="0376a10">　　地震出妙音　　　普告佛兴世</a><br><a name="0376a11" id="0376a11">　　天人龙神众　　　一切皆欢喜</a><br><a name="0376a12" id="0376a12">　　一一毛孔中　　　出佛化身海</a><br><a name="0376a13" id="0376a13">　　十方皆遍满　　　随应说妙法</a><br><a name="0376a14" id="0376a14">　　我时于梦中　　　见佛诸神变</a><br><a name="0376a15" id="0376a15">　　亦闻深妙法　　　心生大欢喜</a><br><a name="0376a16" id="0376a16">　　一万主夜神　　　共在空中住</a><br><a name="0376a17" id="0376a17">　　赞叹佛兴世　　　同时觉悟我</a><br><a name="0376a18" id="0376a18">　　贤慧汝应起　　　佛已现汝国</a><br><a name="0376a19" id="0376a19">　　劫海难值遇　　　见者得清净</a><br><a name="0376a20" id="0376a20">　　我时便寐寤　　　即睹清净光</a><br><a name="0376a21" id="0376a21">　　观此从何来　　　见佛树王下</a><br><a name="0376a22" id="0376a22">　　诸相庄严体　　　犹如宝山王</a><br><a name="0376a23" id="0376a23">　　一切毛孔中　　　放大光明海</a><br><a name="0376a24" id="0376a24">　　见已心欢喜　　　便生此念言</a><br><a name="0376a25" id="0376a25">　　愿我得如佛　　　广大神通力</a><br><a name="0376a26" id="0376a26">　　我时寻觉寤　　　大王并眷属</a><br><a name="0376a27" id="0376a27">　　令见佛光明　　　一切皆欣庆</a><br><a name="0376a28" id="0376a28">　　我时与大王　　　骑从千万亿</a><br><a name="0376a29" id="0376a29">　　众生亦无量　　　俱行诣佛所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100375c.htm'><img src='up.gif' border=0></a>
<a href='T100376b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>