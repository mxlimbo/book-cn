<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0574a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷9)</font> <font face='Arial'>T10, p0574a</h2></font><hr>
<span class='old'>
</a><br><a name="0573c28" id="0573c28">　　具十自在观世间　　　以此而升善慧地</a><br><a name="0573c29" id="0573c29">　　以微妙智观有情　　　心惑业等诸稠林</span><br><a name="0574a01" id="0574a01">　　为欲化其令趣道　　　演说诸佛胜义藏</a><br><a name="0574a02" id="0574a02">　　次第修行具众善　　　乃至九地集福慧</a><br><a name="0574a03" id="0574a03">　　常求诸佛最胜法　　　以佛智水受灌顶</a><br><a name="0574a04" id="0574a04">　　获诸无数三摩地　　　皆善了知其作业</a><br><a name="0574a05" id="0574a05">　　其后定名受灌顶　　　住广大境恒不动</a><br><a name="0574a06" id="0574a06">　　菩萨得此后定时　　　大宝莲花忽然现</a><br><a name="0574a07" id="0574a07">　　身量称彼于中坐　　　同观菩萨众围绕</a><br><a name="0574a08" id="0574a08">　　放大光明百千亿　　　灭除一切有情苦</a><br><a name="0574a09" id="0574a09">　　复于顶上放光明　　　普入十方诸佛会</a><br><a name="0574a10" id="0574a10">　　悉住空中作光网　　　供养佛已从足入</a><br><a name="0574a11" id="0574a11">　　即时诸佛悉知此　　　佛子今登灌顶位</a><br><a name="0574a12" id="0574a12">　　十方菩萨皆来集　　　瞻此大士获众定</a><br><a name="0574a13" id="0574a13">　　诸佛眉间亦放光　　　普照而来从顶入</a><br><a name="0574a14" id="0574a14">　　十方世界咸震动　　　一切恶趣苦销灭</a><br><a name="0574a15" id="0574a15">　　是时诸佛灌其顶　　　如转轮王灌太子</a><br><a name="0574a16" id="0574a16">　　若蒙诸佛与灌顶　　　是则名登法云地</a><br><a name="0574a17" id="0574a17">　　智慧增长无有边　　　开悟一切诸世间</a><br><a name="0574a18" id="0574a18">　　欲界色界无色界　　　法界世界有情界</a><br><a name="0574a19" id="0574a19">　　有为无为空涅槃　　　如是一切咸通达</a><br><a name="0574a20" id="0574a20">　　一切变化大威力　　　诸佛加持微细智</a><br><a name="0574a21" id="0574a21">　　秘密劫数毛道等　　　皆能如实而观察</a><br><a name="0574a22" id="0574a22">　　受生舍俗成正觉　　　转妙法轮入涅槃</a><br><a name="0574a23" id="0574a23">　　乃至寂灭解脱法　　　及所示说皆能了</a><br><a name="0574a24" id="0574a24">　　菩萨住此法云地　　　具足念力持佛法</a><br><a name="0574a25" id="0574a25">　　譬如大海受龙雨　　　此地受法亦复然</a><br><a name="0574a26" id="0574a26">　　假使十方无量土　　　微尘数等诸有情</a><br><a name="0574a27" id="0574a27">　　悉得闻持陀罗尼　　　各持别别无量法</a><br><a name="0574a28" id="0574a28">　　菩萨住此法云地　　　于一佛所所受法</a><br><a name="0574a29" id="0574a29">　　名为三世法界藏　　　此过彼数无有量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100573c.htm'><img src='up.gif' border=0></a>
<a href='T100574b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>