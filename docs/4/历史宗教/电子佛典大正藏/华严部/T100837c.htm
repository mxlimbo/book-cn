<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0837c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷38)</font> 入不思议解脱境界普贤行愿品 <font face='Arial'>T10, p0837c</h2></font><hr>
<span class='old'>
</a><a name="0837b28" id="0837b28">何等为十。一者于诸众生。所作平等。二者于</a><a name="0837b29" id="0837b29">诸众生。心无障碍。三者于诸众生。心无疲倦。</span><a name="0837c01" id="0837c01">四者为欲利益诸众生故。具足修行六波罗</a><a name="0837c02" id="0837c02">蜜。五者为诸众生。集一切智。亦不依止无二</a><a name="0837c03" id="0837c03">之相。六者普观众生。同于如如。无所分别。七</a><a name="0837c04" id="0837c04">者了达众生体性平等。而能证入平等心性。</a><a name="0837c05" id="0837c05">八者愿与众生。同得出离生死大火。九者自</a><a name="0837c06" id="0837c06">既出已。复能拔出一切众生。十者平等安置</a><a name="0837c07" id="0837c07">一切众生。无忧恼处。善男子。譬如世间长者</a><a name="0837c08" id="0837c08">居士。生育五子。平等爱念。受用资具。等无</a><a name="0837c09" id="0837c09">有二。而彼诸子。愚小无知。于一切处。未能</a><a name="0837c10" id="0837c10">分别。时彼长者。宅舍之中。欻然火起。彼诸子</a><a name="0837c11" id="0837c11">等。各居一处。善男子。于意云何。时彼长者。</a><a name="0837c12" id="0837c12">出诸子心有先后不。善财答言。彼长者心等</a><a name="0837c13" id="0837c13">无先后。随所亲近。即先济拔文殊师利言。善</a><a name="0837c14" id="0837c14">男子。菩萨摩诃萨。亦复如是。一切众生。在于</a><a name="0837c15" id="0837c15">生死舍宅之中。三毒炽火。忽然而起。其心愚</a><a name="0837c16" id="0837c16">闇。无所分别。各随业力。五趣受生。菩萨等</a><a name="0837c17" id="0837c17">心。调伏成熟。但随亲近。即先拔济。成熟安置</a><a name="0837c18" id="0837c18">寂静界中。善男子。是为菩萨有十种法具足</a><a name="0837c19" id="0837c19">圆满。于诸众生成就平等</a><a name="0837c20" id="0837c20"><p>复次善男子。菩萨有十种法具足圆满。则得</a><a name="0837c21" id="0837c21">成就修真供养一切如来。何等为十。一者以</a><a name="0837c22" id="0837c22">法供养。二者修行诸行。三者平等利乐一切</a><a name="0837c23" id="0837c23">众生。四者以慈悲心随顺摄取。五者以如来</a><a name="0837c24" id="0837c24">力随顺一切。六者不舍劝修一切善法。七</a><a name="0837c25" id="0837c25">者不舍一切菩萨事业。八者如说能行如行</a><a name="0837c26" id="0837c26">能说。九者长时遍修心无疲厌。十者常不舍</a><a name="0837c27" id="0837c27">离大菩提心。若诸菩萨。具此十法。则能成就</a><a name="0837c28" id="0837c28">供养如来。非以财宝饮食衣服。名真供养。何</a><a name="0837c29" id="0837c29">以故。如来恭敬尊重法故。犹如孝子尊重父<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100837b.htm'><img src='up.gif' border=0></a>
<a href='T100838a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>