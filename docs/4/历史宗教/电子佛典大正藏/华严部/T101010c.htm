<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1010c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷6)</font> 身入品第十六 <font face='Arial'>T10, p1010c</h2></font><hr>
<span class='old'>
</a><a name="1010b28" id="1010b28">不度力。降心秽垢无生灭力。增益菩萨念不</a><a name="1010b29" id="1010b29">断力。庄严菩萨得欢喜力。助菩萨善不断</span><a name="1010c01" id="1010c01">法力。除菩萨心无缘着力。充菩萨愿无所求</a><a name="1010c02" id="1010c02">力。成菩萨意思惟定力。获菩萨根无错乱力。</a><a name="1010c03" id="1010c03">立法王力。无著无量身力。得善权方便智慧</a><a name="1010c04" id="1010c04">之力。于一切法无畏难力。立众生本不漏失</a><a name="1010c05" id="1010c05">力。于诸众生独步不娆彼力。是谓菩萨摩诃</a><a name="1010c06" id="1010c06">萨住此定者。乃应无所有力。过诸罗汉辟支</a><a name="1010c07" id="1010c07">佛上。乃能入于菩萨定力</a><a name="1010c08" id="1010c08"><p><b>　　<A NAME="n434"></A>辩才品第十七</b></a><a name="1010c09" id="1010c09"><p>尔时最胜菩萨前白佛言。云何菩萨具足众</a><a name="1010c10" id="1010c10">德断众生望。充饱一切令无嫌恨。佛告最胜。</a><a name="1010c11" id="1010c11">谛听谛听善思念之。今当与汝善分别之。菩</a><a name="1010c12" id="1010c12">萨从初发心以来至于成佛。要当庄严清净</a><a name="1010c13" id="1010c13">道场。放大光明照彼境界。幽冥之处皆蒙其</a><a name="1010c14" id="1010c14">光。其见光者心不怀惧无所畏难。心遂炽盛</a><a name="1010c15" id="1010c15">倍加欢喜。增益功德不离净行。自净其行修</a><a name="1010c16" id="1010c16">无上道。使功德业不可穷尽智无边崖。菩萨</a><a name="1010c17" id="1010c17">行法亦无有边行。菩萨乘亦无有底。菩萨境</a><a name="1010c18" id="1010c18">界不可思议。非是罗汉辟支佛所能筹量。菩</a><a name="1010c19" id="1010c19">萨所度复无边幅。成就众德复无崖畔。菩</a><a name="1010c20" id="1010c20">萨所净不舍弘誓。菩萨出要指示道门。欲</a><a name="1010c21" id="1010c21">论菩萨诸法端绪而不可得。菩萨摩诃萨从</a><a name="1010c22" id="1010c22">无数劫方得为菩萨。然后乃成菩萨之道。有</a><a name="1010c23" id="1010c23">来亲近奉菩萨者。增益劝发成菩萨德名称</a><a name="1010c24" id="1010c24">远闻。其闻名者皆来承事宿卫供养。欲为后</a><a name="1010c25" id="1010c25">世良祐福田。若有众生见菩萨者。辄为说法</a><a name="1010c26" id="1010c26">无上之智。前闻法者而无厌足。广布慧明不</a><a name="1010c27" id="1010c27">毁法性。所以然者。闻法众生承受正教倍增</a><a name="1010c28" id="1010c28">智业。颁宣正训无有耗尽。菩萨摩诃萨住此</a><a name="1010c29" id="1010c29">三昧中。便能广布诸善功德。菩萨以无限无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101010b.htm'><img src='up.gif' border=0></a>
<a href='T101011a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>