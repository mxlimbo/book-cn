<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0205a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷39)</font> 第九地 <font face='Arial'>T10, p0205a</h2></font><hr>
<span class='old'>
</a><br><a name="0204c28" id="0204c28">　　佛身安坐一国土　　　一切世界悉现身</a><br><a name="0204c29" id="0204c29">　　身相端严无量亿　　　法界广大悉充满</span><br><a name="0205a01" id="0205a01">　　于一毛孔放光明　　　普灭世间烦恼暗</a><br><a name="0205a02" id="0205a02">　　国土微尘可知数　　　此光明数不可测</a><br><a name="0205a03" id="0205a03">　　或见如来具众相　　　转于无上正法轮</a><br><a name="0205a04" id="0205a04">　　或见游行诸佛刹　　　或见寂然安不动</a><br><a name="0205a05" id="0205a05">　　或现住于兜率宫　　　或现下生入母胎</a><br><a name="0205a06" id="0205a06">　　或示住胎或出胎　　　悉令无量国中见</a><br><a name="0205a07" id="0205a07">　　或现出家修世道　　　或现道场成正觉</a><br><a name="0205a08" id="0205a08">　　或现说法或涅槃　　　普使十方无不睹</a><br><a name="0205a09" id="0205a09">　　譬如幻师知幻术　　　在于大众多所作</a><br><a name="0205a10" id="0205a10">　　如来智慧亦复然　　　于世间中普现身</a><br><a name="0205a11" id="0205a11">　　佛住甚深真法性　　　寂灭无相同虚空</a><br><a name="0205a12" id="0205a12">　　而于第一实义中　　　示现种种所行事</a><br><a name="0205a13" id="0205a13">　　所作利益众生事　　　皆依法性而得有</a><br><a name="0205a14" id="0205a14">　　相与无相无差别　　　入于究竟皆无相</a><br><a name="0205a15" id="0205a15">　　若有欲得如来智　　　应离一切妄分别</a><br><a name="0205a16" id="0205a16">　　有无通达皆平等　　　疾作人天大导师</a><br><a name="0205a17" id="0205a17">　　无量无边天女众　　　种种言音称赞已</a><br><a name="0205a18" id="0205a18">　　身心寂静共安乐　　　瞻仰如来默然住</a><br><a name="0205a19" id="0205a19">　　即时菩萨解脱月　　　知诸众会咸寂静</a><br><a name="0205a20" id="0205a20">　　向金刚藏而请言　　　大无畏者真佛子</a><br><a name="0205a21" id="0205a21">　　从第九地入十地　　　所有功德诸行相</a><br><a name="0205a22" id="0205a22">　　及以神通变化事　　　愿聪慧者为宣说　</p><p></a><a name="0205a23" id="0205a23">尔时金刚藏菩萨摩诃萨。告解脱月菩萨言。</a><a name="0205a24" id="0205a24">佛子。菩萨摩诃萨。从初地。乃至第九地。以如</a><a name="0205a25" id="0205a25">是无量智慧。观察觉了已。善思惟修习。善满</a><a name="0205a26" id="0205a26">足白法。集无边助道法。增长大福德智慧。广</a><a name="0205a27" id="0205a27">行大悲。知世界差别。入众生界稠林。入如来</a><a name="0205a28" id="0205a28">所行处。随顺如来寂灭行。常观察如来力无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100204c.htm'><img src='up.gif' border=0></a>
<a href='T100205b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>