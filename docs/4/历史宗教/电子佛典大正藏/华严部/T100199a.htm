<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0199a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷38)</font> 第七地 <font face='Arial'>T10, p0199a</h2></font><hr>
<span class='old'>
</a><br><a name="0198c28" id="0198c28">　　时解脱月复请言　　　今此众会皆寂静</a><br><a name="0198c29" id="0198c29">　　愿说随次之所入　　　第八地中诸行相</span></p><p><a name="0199a01" id="0199a01">尔时金刚藏菩萨。告解脱月菩萨言。佛子。菩</a><a name="0199a02" id="0199a02">萨摩诃萨。于七地中。善修习方便慧。善清净</a><a name="0199a03" id="0199a03">诸道。善集助道法。大愿力所摄。如来力所加。</a><a name="0199a04" id="0199a04">自善力所持。常念如来。力无所畏。不共佛</a><a name="0199a05" id="0199a05">法。善清净深心思觉。能成就福德智慧。大慈</a><a name="0199a06" id="0199a06">大悲。不舍众生。入无量智道。入一切法。本来</a><a name="0199a07" id="0199a07">无生。无起无相。无成无坏。无尽无转。无性为</a><a name="0199a08" id="0199a08">性。初中后际。皆悉平等。无分别如如智之所</a><a name="0199a09" id="0199a09">入处。离一切心意识分别想。无所取着。犹如</a><a name="0199a10" id="0199a10">虚空入一切法。如虚空性。是名得无生法忍</a><a name="0199a11" id="0199a11">佛子。菩萨成就此忍。即时得入第八不动地。</a><a name="0199a12" id="0199a12">为深行菩萨。难可知无差别。离一切相。一切</a><a name="0199a13" id="0199a13">想。一切执着。无量无边。一切声闻辟支佛。所</a><a name="0199a14" id="0199a14">不能及。离诸諠诤。寂灭现前。譬如比丘。具足</a><a name="0199a15" id="0199a15">神通。得心自在。次第乃至入灭尽定。一切动</a><a name="0199a16" id="0199a16">心。忆想分别。悉皆止息。此菩萨摩诃萨。亦复</a><a name="0199a17" id="0199a17">如是。住不动地。即舍一切功用行。得无功用</a><a name="0199a18" id="0199a18">法。身口意业。念务皆息。住于报行。譬如有</a><a name="0199a19" id="0199a19">人。梦中见身。堕在大河。为欲渡故。发大勇</a><a name="0199a20" id="0199a20">猛。施大方便。以大勇猛。施方便故。即便觉</a><a name="0199a21" id="0199a21">寤。既觉寤已。所作皆息。菩萨亦尔。见众生</a><a name="0199a22" id="0199a22">身在四流中。为救度故。发大勇猛。起大精进。</a><a name="0199a23" id="0199a23">以勇猛精进故。至不动地。既至此已。一切</a><a name="0199a24" id="0199a24">功用。靡不皆息。二行相行。悉不现前。佛子。</a><a name="0199a25" id="0199a25">如生梵世。欲界烦恼。皆不现前。住不动地。亦</a><a name="0199a26" id="0199a26">复如是。一切心意识行。皆不现前。此菩萨摩</a><a name="0199a27" id="0199a27">诃萨。菩萨心佛心。菩提心涅槃心。尚不现起。</a><a name="0199a28" id="0199a28">况复起于世间之心。佛子。此地菩萨。本愿力</a><a name="0199a29" id="0199a29">故。诸佛世尊。亲现其前。与如来智。令其得入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100198c.htm'><img src='up.gif' border=0></a>
<a href='T100199b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>