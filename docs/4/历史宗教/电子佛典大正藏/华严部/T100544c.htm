<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0544c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷2)</font> 菩萨离垢地第二 <font face='Arial'>T10, p0544c</h2></font><hr>
<span class='old'>
</a><br><a name="0544b28" id="0544b28">　　住此成就戒功德　　　远离杀生无恼害</a><br><a name="0544b29" id="0544b29">　　离不与取欲邪行　　　诳恶乖离杂秽语</span><br><a name="0544c01" id="0544c01">　　不贪财位常慈愍　　　正见直心无谄伪</a><br><a name="0544c02" id="0544c02">　　离险奢慢极调柔　　　依教而行不放逸</a><br><a name="0544c03" id="0544c03">　　地狱傍生受众苦　　　饿<span class='corr'>鬼</span>烧然出猛焰</a><br><a name="0544c04" id="0544c04">　　一切皆由罪所致　　　我当离彼住法苑</a><br><a name="0544c05" id="0544c05">　　人中随意得受生　　　乃至有顶诸喜乐</a><br><a name="0544c06" id="0544c06">　　声闻独觉佛乘道　　　皆因十善而成就</a><br><a name="0544c07" id="0544c07">　　如是思惟不放逸　　　自持净戒教他护</a><br><a name="0544c08" id="0544c08">　　复见群生受众苦　　　转更增益大悲心</a><br><a name="0544c09" id="0544c09">　　凡愚邪智不正解　　　常怀忿恨多诤讼</a><br><a name="0544c10" id="0544c10">　　贪求境界无足期　　　我应令彼除三毒</a><br><a name="0544c11" id="0544c11">　　愚痴大暗所缠覆　　　入大险道邪见网</a><br><a name="0544c12" id="0544c12">　　生死旷野怨所拘　　　我应令彼摧魔贼</a><br><a name="0544c13" id="0544c13">　　四流漂荡心没溺　　　三界禁系受众苦</a><br><a name="0544c14" id="0544c14">　　计蕴为宅我在中　　　为欲度彼勤行道</a><br><a name="0544c15" id="0544c15">　　设求出离心下劣　　　舍于最上佛智慧</a><br><a name="0544c16" id="0544c16">　　我欲令彼住大乘　　　发勤精进无厌足</a><br><a name="0544c17" id="0544c17">　　菩萨住此集功德　　　见无量佛咸供养</a><br><a name="0544c18" id="0544c18">　　亿劫修治善更明　　　如炼真金以矾石</a><br><a name="0544c19" id="0544c19">　　佛子住此作轮王　　　普化有情行十善</a><br><a name="0544c20" id="0544c20">　　所有善法皆修习　　　为成十力救于世</a><br><a name="0544c21" id="0544c21">　　欲舍王位及财宝　　　即弃居家依佛教</a><br><a name="0544c22" id="0544c22">　　勇猛精进一刹那　　　获千等持见千佛</a><br><a name="0544c23" id="0544c23">　　所有种种神通力　　　此地菩萨皆能现</a><br><a name="0544c24" id="0544c24">　　愿力所作复过此　　　无量自在度群生</a><br><a name="0544c25" id="0544c25">　　一切世间利益者　　　所修菩萨最胜行</a><br><a name="0544c26" id="0544c26">　　如是第二地功德　　　为诸佛子已开演　</p></a><a name="0544c27" id="0544c27"><p><b>　　<A NAME="n231"></A>菩萨离垢地</b>第二竟</a><a name="0544c28" id="0544c28"><p class='juan'>
佛说十地经卷第二</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100544b.htm'><img src='up.gif' border=0></a>
<a href='T100545a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>