<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0513c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷18)</font> 金刚幢菩萨十回向品第二十一之一 <font face='Arial'>T09, p0513c</h2></font><hr>
<span class='old'>
</a><a name="0513b28" id="0513b28">法。诸佛赞叹智慧具足。令一切众生。得大</a><a name="0513b29" id="0513b29">人力。具足成就十力善根。令一切众生。常</span><a name="0513c01" id="0513c01">得成就男子之形。坚固安住未曾有法。令</a><a name="0513c02" id="0513c02">一切众生。于五欲中。无著无缚。心得解脱。</a><a name="0513c03" id="0513c03">厌离三界。修菩萨行。令一切众生。皆得成</a><a name="0513c04" id="0513c04">就第一智人。一切信伏皆受道化。令一切</a><a name="0513c05" id="0513c05">众生。成就菩萨丈夫深智。究竟一切大乘佛</a><a name="0513c06" id="0513c06">趣。是为菩萨摩诃萨救毁形者善根回向。</a><a name="0513c07" id="0513c07">令一切众生皆悉救护诸善男子。生贤圣</a><a name="0513c08" id="0513c08">家。智慧具足。修习履行男子胜智。善能</a><a name="0513c09" id="0513c09">示现七丈夫趣。具足无上丈夫正法。常能化</a><a name="0513c10" id="0513c10">度一切众生善根回向。令一切众生。得佛</a><a name="0513c11" id="0513c11">清净丈夫胜法。复次菩萨摩诃萨。若有如来</a><a name="0513c12" id="0513c12">兴出于世。以大音声普告一切。如来出世</a><a name="0513c13" id="0513c13">如来出世。令一切众生得闻佛音。闻佛音</a><a name="0513c14" id="0513c14">已舍离自大憍慢放逸。得见诸佛。坚固安</a><a name="0513c15" id="0513c15">住念佛三昧。修佛境界。未曾废忘。恭敬供</a><a name="0513c16" id="0513c16">养一切诸佛。常乐见佛。以百千劫难值遇</a><a name="0513c17" id="0513c17">故。广为众生说佛难遇。众生闻已。常欲</a><a name="0513c18" id="0513c18">乐见一切诸佛。心大欢喜。恭敬供养。尊重</a><a name="0513c19" id="0513c19">赞叹。于如来所。闻诸佛名。于无量佛所。种</a><a name="0513c20" id="0513c20">诸善根。修习增长。无量众生。因如来故。悉</a><a name="0513c21" id="0513c21">皆清净。无量众生因如来故。悉净调伏。彼</a><a name="0513c22" id="0513c22">诸众生于菩萨所。生善知识心。因菩萨故。</a><a name="0513c23" id="0513c23">诸众生等悉具佛法。彼诸众生。无量劫中所</a><a name="0513c24" id="0513c24">修善根。悉作佛事。菩萨摩诃萨。以叹佛善</a><a name="0513c25" id="0513c25">根。回向众生。令一切众生常见诸佛。初不</a><a name="0513c26" id="0513c26">失时。如应受化。令佛欢喜。令一切众生。常</a><a name="0513c27" id="0513c27">乐见佛未曾废忘。令一切众生修习智慧。</a><a name="0513c28" id="0513c28">能持一切诸佛法藏。令一切众生。不离佛</a><a name="0513c29" id="0513c29">法。于无量劫修菩萨行。常闻正法。令一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090513b.htm'><img src='up.gif' border=0></a>
<a href='T090514a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>