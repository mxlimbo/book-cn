<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0712c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷11)</font> 入不思议解脱境界普贤行愿品 <font face='Arial'>T10, p0712c</h2></font><hr>
<span class='old'>
</a><a name="0712b28" id="0712b28">善财复言。何故大王。名甘露火。答言。我王具</a><a name="0712b29" id="0712b29">足七支。行中道化。治罚恶人。销其过犯。犹如</span><a name="0712c01" id="0712c01">烈火。安摄善人。与其快乐。譬如甘露。以是慈</a><a name="0712c02" id="0712c02">悲平等教化。增其寿命。心无厌足。故我国人。</a><a name="0712c03" id="0712c03">美王盛德。歌赞王猷。咸称我王。为甘露火。我</a><a name="0712c04" id="0712c04">王复以种种方便。调御众生。决其诤讼。抚其</a><a name="0712c05" id="0712c05">孤弱。恤其茕独。遂其胜行。皆令永断十不善</a><a name="0712c06" id="0712c06">业。正修十善。如转轮王所行之法。善财复言。</a><a name="0712c07" id="0712c07">云何名为具足七支行中道化。答言。审听当</a><a name="0712c08" id="0712c08">为宣说言。七支者。一有君德。天下仰戴如</a><a name="0712c09" id="0712c09">人之首。二有辅臣。左右忠良如人之臂。三有</a><a name="0712c10" id="0712c10">国境。宽富包容如人之腹。四有险固。囊结万</a><a name="0712c11" id="0712c11">方如人之脐。五有仓库。财食充盈。所往无</a><a name="0712c12" id="0712c12">难。如人之髀。六有兵威。士马精锐。制动由</a><a name="0712c13" id="0712c13">己。如人之胫。七有邻境。贡赋以时。往复王</a><a name="0712c14" id="0712c14">命。如人之足。复有二法。能持七支。一谓威</a><a name="0712c15" id="0712c15">勇。二谓智谋。二德相资。如人目足。七支依</a><a name="0712c16" id="0712c16">住。正教施行。所向皆从。靡不流布。如山出</a><a name="0712c17" id="0712c17">云。如地持物。泽润卉木。德被黔黎。由是四</a><a name="0712c18" id="0712c18">海。皆遵圣化。支德互阙。如车只轮。如鸟一</a><a name="0712c19" id="0712c19">翼。决定不能翔空致远。我王咸具。名称普闻</a><a name="0712c20" id="0712c20">仁复当知。我国大王。成就九法。能转王轮。何</a><a name="0712c21" id="0712c21">等为九。一德伏四邻。自修职贡。二贡赋不</a><a name="0712c22" id="0712c22">入。恩信感之。三感之不从。说其君臣。令相疑</a><a name="0712c23" id="0712c23">阻。四彼或革心。君臣异议。说使和同。令归圣</a><a name="0712c24" id="0712c24">化。五善说不听。王师讨伐。六观彼主率将德</a><a name="0712c25" id="0712c25">有无。七审其寡德议其城守。八知彼牢城料</a><a name="0712c26" id="0712c26">兵强弱。九自揣国中人和兵锐。我国大王。</a><a name="0712c27" id="0712c27">具此九法。慧眼常明。照瞩一切。是故八表</a><a name="0712c28" id="0712c28">咸归正化。自求臣属。永不退还。譬如众流</a><a name="0712c29" id="0712c29">潮宗于海。皆同一味。无有异心。仁者当知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100712b.htm'><img src='up.gif' border=0></a>
<a href='T100713a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>