<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0145a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷27)</font> 十回向品第二十五之一 <font face='Arial'>T10, p0145a</h2></font><hr>
<span class='old'>
</a><a name="0144c28" id="0144c28">眼。皆得究竟如来十<span class='corr'>力</span>。是为菩萨摩诃萨布</a><a name="0144c29" id="0144c29">施眼时善根回向。为令众生。得一切智。清净</span><a name="0145a01" id="0145a01">眼故。佛子。菩萨摩诃萨。能以耳鼻。施诸乞</a><a name="0145a02" id="0145a02">者。如胜行王菩萨。无怨胜菩萨。及余无量。诸</a><a name="0145a03" id="0145a03">菩萨等。布施之时。亲附乞者。专心修习。诸菩</a><a name="0145a04" id="0145a04">萨行。具佛种性。生如来家。念诸菩萨。所修施</a><a name="0145a05" id="0145a05">行。常勤发起诸佛菩提。清净诸根。功德智慧。</a><a name="0145a06" id="0145a06">观察三有。无一坚固。愿常得见诸佛菩萨。随</a><a name="0145a07" id="0145a07">顺忆念一切佛法。知身虚妄。空无所有。无所</a><a name="0145a08" id="0145a08">贪惜。菩萨如是。施耳鼻时。心常寂静。调伏诸</a><a name="0145a09" id="0145a09">根。免济众生。险恶诸难。生长一切。智慧功</a><a name="0145a10" id="0145a10">德。入大施海。了达法义。具修诸道。依智慧</a><a name="0145a11" id="0145a11">行。得法自在。以不坚身。易坚固身。佛子。菩</a><a name="0145a12" id="0145a12">萨摩诃萨。布施耳时。以诸善根。如是回向。所</a><a name="0145a13" id="0145a13">谓愿一切众生。得无碍耳。普闻一切说法之</a><a name="0145a14" id="0145a14">音。愿一切众生。得无障耳。悉能解了一切音</a><a name="0145a15" id="0145a15">声。愿一切众生。得如来耳。一切聪达。无所</a><a name="0145a16" id="0145a16">壅滞。愿一切众生。得清净耳。不因耳处。生</a><a name="0145a17" id="0145a17">分别心。愿一切众生。得无聋聩耳。令蒙昧</a><a name="0145a18" id="0145a18">识。毕竟不生。愿一切众生。得遍法界耳。悉知</a><a name="0145a19" id="0145a19">一切诸佛法音。愿一切众生。得无碍耳。开悟</a><a name="0145a20" id="0145a20">一切无障碍法。愿一切众生。得无坏耳。善知</a><a name="0145a21" id="0145a21">诸论。无能坏者。愿一切众生。得普闻耳。广大</a><a name="0145a22" id="0145a22">清净。为诸耳王。愿一切众生。具足天耳。及以</a><a name="0145a23" id="0145a23">佛耳。是为菩萨摩诃萨布施耳时善根回向。</a><a name="0145a24" id="0145a24">为令众生。皆悉获得清净耳故。佛子。菩萨摩</a><a name="0145a25" id="0145a25">诃萨。布施鼻时。如是回向。所谓愿一切众生。</a><a name="0145a26" id="0145a26">得隆直鼻。得随好鼻。得善相鼻。得可爱乐鼻。</a><a name="0145a27" id="0145a27">得净妙鼻。得随顺鼻。得高显鼻。得伏怨鼻。得</a><a name="0145a28" id="0145a28">善见鼻。得如来鼻。愿一切众生。得离恚怒面。</a><a name="0145a29" id="0145a29">得一切法面。得无障碍面。得善见面。得随顺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100144c.htm'><img src='up.gif' border=0></a>
<a href='T100145b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>