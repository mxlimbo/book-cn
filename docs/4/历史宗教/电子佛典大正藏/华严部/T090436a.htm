<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0436a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷6)</font> 贤首菩萨品第八之一 <font face='Arial'>T09, p0436a</h2></font><hr>
<span class='old'>
</a><br><a name="0435c28" id="0435c28">　　示行苦行及深法　　　随其所应悉能现</a><br><a name="0435c29" id="0435c29">　　或作外道出家人　　　或复示现事火法</span><br><a name="0436a01" id="0436a01">　　或现裸形无衣服　　　能为彼人作师长</a><br><a name="0436a02" id="0436a02">　　见有邪命种种行　　　习行非法以为胜</a><br><a name="0436a03" id="0436a03">　　一切梵志诸苦行　　　能于其中而化度</a><br><a name="0436a04" id="0436a04">　　五热炙身随日转　　　或受牛鹿畜生戒</a><br><a name="0436a05" id="0436a05">　　被服草衣奉事火　　　为化是等作导师</a><br><a name="0436a06" id="0436a06">　　现乐游行诸天庙　　　自投恒河求解脱</a><br><a name="0436a07" id="0436a07">　　食果服气而饮水　　　思惟正法不放逸</a><br><a name="0436a08" id="0436a08">　　或现胡跪翘一足　　　或卧刺棘灰土上</a><br><a name="0436a09" id="0436a09">　　或卧杵石求解脱　　　为彼师导教化故</a><br><a name="0436a10" id="0436a10">　　如是等类诸外道　　　具观彼意如应化</a><br><a name="0436a11" id="0436a11">　　菩萨苦行无与等　　　外道由是得解脱</a><br><a name="0436a12" id="0436a12">　　若见世间无正见　　　常依一切邪见住</a><br><a name="0436a13" id="0436a13">　　方便为说甚深法　　　悉令得解真实谛</a><br><a name="0436a14" id="0436a14">　　或以鬼神边地语　　　为斯等类说四谛</a><br><a name="0436a15" id="0436a15">　　或以正语说四谛　　　或人天语说四谛</a><br><a name="0436a16" id="0436a16">　　或以法辩说四谛　　　或以义辩说四谛</a><br><a name="0436a17" id="0436a17">　　或以辞辩说四谛　　　或无尽辩说四谛</a><br><a name="0436a18" id="0436a18">　　或八部音说四谛　　　或一切音说四谛</a><br><a name="0436a19" id="0436a19">　　随彼所解语言音　　　为说四谛令解脱</a><br><a name="0436a20" id="0436a20">　　知一切语不思议　　　是名说法三昧力</a><br><a name="0436a21" id="0436a21">　　安隐众生胜三昧　　　为度一切众生故</a><br><a name="0436a22" id="0436a22">　　放大光明难思议　　　以此光明救群生</a><br><a name="0436a23" id="0436a23">　　所放光明名善现　　　若有众生遇斯光</a><br><a name="0436a24" id="0436a24">　　彼获果报无有量　　　因是究竟无上道</a><br><a name="0436a25" id="0436a25">　　由彼显现诸如来　　　亦现一切法僧道</a><br><a name="0436a26" id="0436a26">　　又现最胜塔形像　　　故获光明名善现</a><br><a name="0436a27" id="0436a27">　　又放光明名清净　　　映蔽一切天人光</a><br><a name="0436a28" id="0436a28">　　除灭一切诸冥　　　普照十方无量国</a><br><a name="0436a29" id="0436a29">　　彼光觉悟一切众　　　执持灯明供养佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090435c.htm'><img src='up.gif' border=0></a>
<a href='T090436b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>