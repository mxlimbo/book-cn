<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0308 佛说大方广菩萨十地经 0964a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 308 佛说大方广菩萨十地经</font> <font face='Arial'>(卷1)</font> <font face='Arial'>T10, p0964a</h2></font><hr>
<span class='old'>
</a><a name="0963c28" id="0963c28">此十种心者。是名为菩提萨埵。摩诃萨埵。第</a><a name="0963c29" id="0963c29">一萨埵。最上萨埵。离罪萨埵。最尊萨埵。然善</span><a name="0964a01" id="0964a01">男子。菩提萨埵及心。于第一义都不可得</a><a name="0964a02" id="0964a02">又善男子。菩提萨埵初心起。有法宝等起三</a><a name="0964a03" id="0964a03">摩提摄取心而生。菩提萨埵第二心起。有不</a><a name="0964a04" id="0964a04">动三摩提摄取心而生。彼第三心起。名善住</a><a name="0964a05" id="0964a05">三摩提摄取心而生。彼第四心起。名不退转</a><a name="0964a06" id="0964a06">三摩提摄取心而生。彼第五心起。名集华三</a><a name="0964a07" id="0964a07">摩提摄取心而生。彼第六心起。名日光三摩</a><a name="0964a08" id="0964a08">提摄取心而生。彼第七心起。名义满足三摩</a><a name="0964a09" id="0964a09">提摄取心而生。彼第八心起。名慧炬三摩提</a><a name="0964a10" id="0964a10">摄取心而生。彼第九心起。名佛见在前三摩</a><a name="0964a11" id="0964a11">提摄取心而生。彼第十心起。名首楞严三摩</a><a name="0964a12" id="0964a12">提摄取心而生。又善男子。初地菩提萨埵先</a><a name="0964a13" id="0964a13">睹嘉瑞。三千大千佛土亿百千珍奇宝藏。悉</a><a name="0964a14" id="0964a14">现境界。第二地先睹嘉瑞。三千大千佛土平</a><a name="0964a15" id="0964a15">如水掌。悉现境界。第三地先睹嘉瑞。勇健坚</a><a name="0964a16" id="0964a16">强手执兵仗。悉现境界。第四地先睹嘉瑞。曼</a><a name="0964a17" id="0964a17">陀罗风从四方来。吹种种华普散大地。悉现</a><a name="0964a18" id="0964a18">境界。第五地先睹嘉瑞。一切女人严具庄饰。</a><a name="0964a19" id="0964a19">瞻匐华鬘。解脱华<span class='corr'>鬘</span>。忧钵罗华鬘。婆利师</a><a name="0964a20" id="0964a20">华鬘。庄严其首。悉现境界。第六地先睹嘉瑞。</a><a name="0964a21" id="0964a21">众宝浴池八功德水充满其中。有四阶道底</a><a name="0964a22" id="0964a22">布金沙。澄靖清彻自见己身游戏其中。悉现</a><a name="0964a23" id="0964a23">境界。第七地先睹嘉瑞。见左右面有大地狱</a><a name="0964a24" id="0964a24">楚毒峻崄。自见己身超出此难。悉现境界。</a><a name="0964a25" id="0964a25">第八地先睹嘉瑞。自见两肩有师子兽王。首</a><a name="0964a26" id="0964a26">冠缯帛其身雄壮。一切毒害诸恶兽等无不</a><a name="0964a27" id="0964a27">摧伏。悉现境界。第九地先睹嘉瑞。转轮圣王</a><a name="0964a28" id="0964a28">大臣刹利百千眷属。以法化导一切众生。手</a><a name="0964a29" id="0964a29">执缯盖众宝百千庄严其首。悉现境界。第十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100963c.htm'><img src='up.gif' border=0></a>
<a href='T100964b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>