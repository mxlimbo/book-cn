<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0870a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷3)</font> <font face='Arial'>T10, p0870a</h2></font><hr>
<span class='old'>
</a><a name="0869c28" id="0869c28">道。皆见其身。诣诸佛所。尽一切佛刹。诸佛师</a><a name="0869c29" id="0869c29">长。及善知识。恭敬供养。心不懈惓。一切如</span><a name="0870a01" id="0870a01">来所转法轮。悉能受持。终不疲厌。不生退转。</a><a name="0870a02" id="0870a02">究竟一切诸佛刹海。化度众生。示现一切法</a><a name="0870a03" id="0870a03">海。护持正法。不见法相。于一实相。示现一切</a><a name="0870a04" id="0870a04">诸三昧门。身心清净。能断一切众生疑惑。以</a><a name="0870a05" id="0870a05">智慧力。分别一切众生心海。以金刚慧。破坏</a><a name="0870a06" id="0870a06">众生诸邪见山。心生圆满明净慧日。于一念</a><a name="0870a07" id="0870a07">中。能除众生痴冥闇蔽。令诸众生远离声闻</a><a name="0870a08" id="0870a08">辟支佛地疑惑颠倒有无二边。皆悉欢喜。得</a><a name="0870a09" id="0870a09">智慧乐。悉教一切回向佛道。又于一切毛孔。</a><a name="0870a10" id="0870a10">出生一切众生尘数等身。示现种种色身不</a><a name="0870a11" id="0870a11">思议身。随所应度。悉现其前。于一音中说无</a><a name="0870a12" id="0870a12">量音。无量音中演说一音。随诸一切众生类</a><a name="0870a13" id="0870a13">语。说一切诸佛功德之藏。示行世间有作无</a><a name="0870a14" id="0870a14">作。有记无记。悉了三世业行果报。不乐三界。</a><a name="0870a15" id="0870a15">赞叹出世离三界法。一切颠倒。邪见饥馑。皆</a><a name="0870a16" id="0870a16">令出离。向甘露道。趣一切智。超出诸地二乘</a><a name="0870a17" id="0870a17">怖畏。于有为无为。心无所著。背舍生死。正向</a><a name="0870a18" id="0870a18">涅槃。不舍众行。不离诸趣。往来五道。无有疲</a><a name="0870a19" id="0870a19">厌。发胜进心。成于平等。以正觉法。教化众</a><a name="0870a20" id="0870a20">生。得一切智。一一毛孔。出生示现一切佛刹</a><a name="0870a21" id="0870a21">微尘数等变化身云。遍现一切诸众生前。修</a><a name="0870a22" id="0870a22">普贤行。满一切愿。不可穷尽。劝进众生。向萨</a><a name="0870a23" id="0870a23">婆若。于一念顷。示现修习一切净行。供养恭</a><a name="0870a24" id="0870a24">敬一切如来。心无厌足。建法幢摧外道。守护</a><a name="0870a25" id="0870a25">一切诸菩萨行。心心相续。具足一切诸波罗</a><a name="0870a26" id="0870a26">蜜。一一微尘海。出生一切诸法性海。演说一</a><a name="0870a27" id="0870a27">切法音声海。遍满十方微尘刹海。以此音声。</a><a name="0870a28" id="0870a28">复尽微尘世界海劫。长养一切众生善根。住</a><a name="0870a29" id="0870a29">寿一切无量无边阿僧祇微尘数佛刹海。阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100869c.htm'><img src='up.gif' border=0></a>
<a href='T100870b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>