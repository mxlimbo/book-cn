<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0619c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷34)</font> 宝王如来性起品第三十二之一 <font face='Arial'>T09, p0619c</h2></font><hr>
<span class='old'>
</a><a name="0619b28" id="0619b28">宝女。名曰善口。于一语中。演出百千娱乐</a><a name="0619b29" id="0619b29">音声。于彼一一娱乐音中。复出百千娱乐音</span><a name="0619c01" id="0619c01">声。佛子当知。一善口声。出生无量微妙音</a><a name="0619c02" id="0619c02">声。如来音声亦复如是。于一音中出无量</a><a name="0619c03" id="0619c03">声。随其所应悉令开解。佛子。是为菩萨摩</a><a name="0619c04" id="0619c04">诃萨第四胜行知见如来微妙音声。复次佛</a><a name="0619c05" id="0619c05">子。譬如大梵天王。于梵众中出梵音声。</a><a name="0619c06" id="0619c06">一切大众无不闻者。彼梵音声不出众外。</a><a name="0619c07" id="0619c07">时梵身诸天。各作是念。大梵天王唯与我语</a><a name="0619c08" id="0619c08">不对余天。如来应供等正觉。亦复如是出</a><a name="0619c09" id="0619c09">生无量无上妙音。应受化者皆悉得闻。不</a><a name="0619c10" id="0619c10">出众外。何以故。彼诸众生根未熟故。闻佛</a><a name="0619c11" id="0619c11">音者各作是念。今日如来唯为我说。不为</a><a name="0619c12" id="0619c12">余人。如来所出音声亦无所出。闻佛音者</a><a name="0619c13" id="0619c13">亦无所闻。能为众生施作佛事。佛子。是为</a><a name="0619c14" id="0619c14">菩萨摩诃萨第五胜行知见如来微妙音声。</a><a name="0619c15" id="0619c15">复次佛子。譬如水性皆同一味。随器异故</a><a name="0619c16" id="0619c16">味有差别。水无是念我作众味。如来妙音</a><a name="0619c17" id="0619c17">亦复如是。皆悉一味。谓解脱味。随诸众生</a><a name="0619c18" id="0619c18">受化器异。应有差别。如来音声。不作是知</a><a name="0619c19" id="0619c19">不作是念。我作种种别异音声。佛子。是为</a><a name="0619c20" id="0619c20">菩萨摩诃萨第六胜行知见如来微妙音声。</a><a name="0619c21" id="0619c21">复次佛子。譬如阿耨达龙王。兴大重云。满</a><a name="0619c22" id="0619c22">阎浮提普降大雨。百谷草木皆悉滋长江河</a><a name="0619c23" id="0619c23">池泉一切盈满。此大雨水。不从龙王身心</a><a name="0619c24" id="0619c24">中出。而能饶益无量众生。如来应供等正</a><a name="0619c25" id="0619c25">觉。亦复如是兴大悲云遍满世间。普雨无</a><a name="0619c26" id="0619c26">上甘露正法。令一切众生皆大欢喜。出生善</a><a name="0619c27" id="0619c27">根。长养正法。具足诸乘。如来音声不从外</a><a name="0619c28" id="0619c28">来亦不内出。而能饶益一切众生。佛子。是</a><a name="0619c29" id="0619c29">为菩萨摩诃萨第七胜行知见如来微妙音<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090619b.htm'><img src='up.gif' border=0></a>
<a href='T090620a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>