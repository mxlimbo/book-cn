<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0446b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷8)</font> 菩萨十住品第十一 <font face='Arial'>T09, p0446b</h2></font><hr>
<span class='old'>
</a><a name="0446a28" id="0446a28">第一义谛。是为十。诸佛子。彼菩萨应学十</a><a name="0446a29" id="0446a29">法。何等为十。所谓学善知法王所住处。善</span><a name="0446b01" id="0446b01">知法王所行威仪。善知安立法王处。善知</a><a name="0446b02" id="0446b02">巧入法王处。善知分别法王处。善知法王甘</a><a name="0446b03" id="0446b03">露灌顶。善知受持法王法。善知法王无畏</a><a name="0446b04" id="0446b04">法。善知法王无著法。善知赞叹法王法。何</a><a name="0446b05" id="0446b05">以故。欲于一切法得无障碍智。有所闻法</a><a name="0446b06" id="0446b06">即自开解不由他悟</a><a name="0446b07" id="0446b07"><p>诸佛子。何等是菩萨摩诃萨灌顶住。此菩萨。</a><a name="0446b08" id="0446b08">成就十种智住。何等为十。所谓悉能震动</a><a name="0446b09" id="0446b09">无量世界。悉能照明无量世界。悉能住持无</a><a name="0446b10" id="0446b10">量世界。悉能遍游无量世界。悉能严净无量</a><a name="0446b11" id="0446b11">世界。悉知无量众生心行。悉知众生随心所</a><a name="0446b12" id="0446b12">行。悉知无量众生诸根。悉能方便度无量众</a><a name="0446b13" id="0446b13">生。悉能调伏无量众生。是为十。诸佛子。彼</a><a name="0446b14" id="0446b14">菩萨身不可知。身业神足。神足自在。过去</a><a name="0446b15" id="0446b15">智。未来智。现在智。净诸佛刹智。心境界智境</a><a name="0446b16" id="0446b16">界。不可知。一切众生。乃至法王子菩萨。悉</a><a name="0446b17" id="0446b17">不能知。诸佛子。彼菩萨应学十种智。何等</a><a name="0446b18" id="0446b18">为十。所谓学三世智。一切佛法智。法界无</a><a name="0446b19" id="0446b19">障碍智。法界无量无边智。充满一切世界智。</a><a name="0446b20" id="0446b20">普照一切世界智。能持一切世界智。分别一</a><a name="0446b21" id="0446b21">切众生智。一切种智。智佛无量无边智。何</a><a name="0446b22" id="0446b22">以故。欲令具足一切种智。有所闻法即自</a><a name="0446b23" id="0446b23">开解不由他悟</a><a name="0446b24" id="0446b24"><p>尔时佛神力故。十方各万佛世界尘数佛国。</a><a name="0446b25" id="0446b25">六种十八相震动。雨天宝华天末香天宝鬘</a><a name="0446b26" id="0446b26">天杂香天宝衣天宝云天庄严具。天妙音乐</a><a name="0446b27" id="0446b27">不鼓自鸣。又自演出无畏之音。如此四天</a><a name="0446b28" id="0446b28">下须弥山顶妙胜殿上威神变化说十住法。</a><a name="0446b29" id="0446b29">一切十方世界亦复如是。尔时佛神力故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090446a.htm'><img src='up.gif' border=0></a>
<a href='T090446c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>