<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0846a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷40)</font> 入不思议解脱境界普贤行愿品 <font face='Arial'>T10, p0846a</h2></font><hr>
<span class='old'>
</a><a name="0845c28" id="0845c28">种种色身。种种形状。种种相貌。种种寿量。种</a><a name="0845c29" id="0845c29">种族类。种种名号。种种心性。种种知见。种种</span><a name="0846a01" id="0846a01">欲乐。种种意行。种种威仪。种种衣服。种种饮</a><a name="0846a02" id="0846a02">食。处于种种村营聚落城邑宫殿。乃至一切</a><a name="0846a03" id="0846a03">天龙八部人非人等。无足二足。四足多足。有</a><a name="0846a04" id="0846a04">色无色。有想无想。非有想。非无想。如是等</a><a name="0846a05" id="0846a05">类。我皆于彼。随顺而转。种种承事。种种供</a><a name="0846a06" id="0846a06">养。如敬父母。如奉师长。及阿罗汉。乃至如</a><a name="0846a07" id="0846a07">来。等无有异。于诸病苦。为作良医。于失道</a><a name="0846a08" id="0846a08">者。示其正路。于闇夜中。为作光明。于贫穷</a><a name="0846a09" id="0846a09">者。令得伏藏。菩萨如是平等饶益一切众生。</a><a name="0846a10" id="0846a10">何以故。菩萨若能随顺众生。则为随顺供养</a><a name="0846a11" id="0846a11">诸佛。若于众生。尊重承事。则为尊重承事如</a><a name="0846a12" id="0846a12">来。若令众生生欢喜者。则令一切如来欢喜。</a><a name="0846a13" id="0846a13">何以故。诸佛如来。以大悲心而为体故。因于</a><a name="0846a14" id="0846a14">众生。而起大悲。因于大悲。生菩提心。因菩</a><a name="0846a15" id="0846a15">提心。成等正觉。譬如旷野沙碛之中。有大树</a><a name="0846a16" id="0846a16">王。若根得水。枝叶华果悉皆繁茂。生死旷</a><a name="0846a17" id="0846a17">野菩提树王。亦复如是。一切众生而为树根。</a><a name="0846a18" id="0846a18">诸佛菩萨而为华果。以大悲水。饶益众生。则</a><a name="0846a19" id="0846a19">能成就诸佛菩萨智慧华果。何以故。若诸菩</a><a name="0846a20" id="0846a20">萨。以大悲水。饶益众生。则能成就阿耨多罗</a><a name="0846a21" id="0846a21">三藐三菩提故。是故菩提。属于众生。若无众</a><a name="0846a22" id="0846a22">生。一切菩萨。终不能成无上正觉。善男子。汝</a><a name="0846a23" id="0846a23">于此义。应如是解。以于众生心平等故。则能</a><a name="0846a24" id="0846a24">成就圆满大悲。以大悲心。随众生故。则能成</a><a name="0846a25" id="0846a25">就供养如来。菩萨如是随顺众生。虚空界尽。</a><a name="0846a26" id="0846a26">众生界尽。众生业尽。众生烦恼尽。我此随顺</a><a name="0846a27" id="0846a27">无有穷尽。念念相续无有间断。身语意业无</a><a name="0846a28" id="0846a28">有疲厌</a><a name="0846a29" id="0846a29"><p>复次善男子。言普皆回向者。从初礼拜。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100845c.htm'><img src='up.gif' border=0></a>
<a href='T100846b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>