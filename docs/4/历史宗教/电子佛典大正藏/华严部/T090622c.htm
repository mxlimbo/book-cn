<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0622c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷35)</font> 宝王如来性起品第三十二之一 <font face='Arial'>T09, p0622c</h2></font><hr>
<span class='old'>
</a><a name="0622b28" id="0622b28">作是念。我能资给诸众生水。如来智慧大</a><a name="0622b29" id="0622b29">海亦复如是。悉能泽润一切众生心。彼诸众</span><a name="0622c01" id="0622c01">生。各于法门修习善根。皆得智慧光明。</a><a name="0622c02" id="0622c02">而如来不作是念。我能悉与众生智慧。佛</a><a name="0622c03" id="0622c03">子。是为菩萨摩诃萨第三胜行知见如来应</a><a name="0622c04" id="0622c04">供等正觉心。复次。佛子。譬如大海有四种</a><a name="0622c05" id="0622c05">宝珠。此四种宝。悉生海中一切众宝。若无</a><a name="0622c06" id="0622c06">此宝。海中众宝悉皆灭失。何等为四。一名</a><a name="0622c07" id="0622c07">众宝积聚。二名无尽宝藏。三名远离炽然。</a><a name="0622c08" id="0622c08">四名一切庄严聚。是为四宝。佛子。此四种</a><a name="0622c09" id="0622c09">宝。一切阿修罗迦楼罗诸龙神等。悉不得</a><a name="0622c10" id="0622c10">见。何以故。娑伽罗龙王密置深宝藏故。</a><a name="0622c11" id="0622c11">此四种宝端严方正。如来应供等正觉海。亦</a><a name="0622c12" id="0622c12">有四种大智宝珠。出生一切声闻缘觉学无</a><a name="0622c13" id="0622c13">学智。及诸菩萨智慧大宝。何等为四。一名</a><a name="0622c14" id="0622c14">无染巧妙方便清净智宝。二名分别演说有</a><a name="0622c15" id="0622c15">为无为清净智宝。三名分别演说一切诸法</a><a name="0622c16" id="0622c16">而不坏法界清净智宝。四名应化众生未曾</a><a name="0622c17" id="0622c17">失时清净智宝。是为如来大海四种清净智</a><a name="0622c18" id="0622c18">宝。佛子。此如来四种清净智宝。一切众生</a><a name="0622c19" id="0622c19">无能见者。何以故。此四种智慧大宝安置</a><a name="0622c20" id="0622c20">如来微密法宝藏故。菩萨慧光端严殊特。佛</a><a name="0622c21" id="0622c21">子。是为菩萨摩诃萨第四胜行知见如来应</a><a name="0622c22" id="0622c22">供等正觉心。复次佛子。譬如大海有四炽</a><a name="0622c23" id="0622c23">然光明大宝。此四种宝。悉能消竭大海无极</a><a name="0622c24" id="0622c24">之水。何等为四。一名日藏光明大宝。一名</a><a name="0622c25" id="0622c25">离润光明大宝。三名火珠光明大宝。四名</a><a name="0622c26" id="0622c26">究竟无余光明大宝。佛子。若大海中无此四</a><a name="0622c27" id="0622c27">宝。四域天下金刚围山。乃至非想非非想处。</a><a name="0622c28" id="0622c28">皆悉漂没。佛子。此日藏光明大宝。能变海</a><a name="0622c29" id="0622c29">水。悉成为酪。离润光明大宝。能变酪海。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090622b.htm'><img src='up.gif' border=0></a>
<a href='T090623a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>