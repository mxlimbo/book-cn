<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0182c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷34)</font> 十地品第二十六之一 <font face='Arial'>T10, p0182c</h2></font><hr>
<span class='old'>
</a><a name="0182b28" id="0182b28">佛子。此菩萨。复作是念。诸佛正法。如是甚</a><a name="0182b29" id="0182b29">深。如是寂静。如是寂灭。如是空。如是无相。</span><a name="0182c01" id="0182c01">如是无愿。如是无染。如是无量。如是广大。而</a><a name="0182c02" id="0182c02">诸凡夫。心堕邪见。无明覆翳。立憍慢高幢。入</a><a name="0182c03" id="0182c03">渴爱网中。行谄诳稠林。不能自出。心与悭嫉。</a><a name="0182c04" id="0182c04">相应不舍。恒造诸趣。受生因缘。贪恚愚痴。积</a><a name="0182c05" id="0182c05">集诸业。日夜增长。以忿恨风。吹心识火。炽然</a><a name="0182c06" id="0182c06">不息。凡所作业。皆颠倒相应。欲流有流。无明</a><a name="0182c07" id="0182c07">流见流。相续起。心意识种子。于三界田中。复</a><a name="0182c08" id="0182c08">生苦芽。所谓名色。共生不离。此名色增长。生</a><a name="0182c09" id="0182c09">六处聚落。于中相对生触。触故生受。因受生</a><a name="0182c10" id="0182c10">爱。爱增长故。生取。取增长故。生有。有生故。</a><a name="0182c11" id="0182c11">有生老死。忧悲苦恼。如是众生。生长苦聚。是</a><a name="0182c12" id="0182c12">中皆空。离我我所。无知无觉。无作无受。如草</a><a name="0182c13" id="0182c13">木石壁。亦如影像。然诸众生。不觉不知。菩萨</a><a name="0182c14" id="0182c14">见诸众生。于如是苦聚。不得出离。是故即生</a><a name="0182c15" id="0182c15">大悲智慧。复作是念。此诸众生。我应救拔。置</a><a name="0182c16" id="0182c16">于究竟安乐之处。是故即生大慈光明智</a><a name="0182c17" id="0182c17">佛子。菩萨摩诃萨。随顺如是。大悲大慈。以深</a><a name="0182c18" id="0182c18">重心。住初地时。于一切物。无所吝惜。求佛大</a><a name="0182c19" id="0182c19">智。修行大舍。凡是所有。一切能施。所谓财谷</a><a name="0182c20" id="0182c20">仓库。金银摩尼。真珠琉璃。珂贝璧玉。珊瑚等</a><a name="0182c21" id="0182c21">物。珍宝璎珞。严身之具。象马车乘。奴婢人</a><a name="0182c22" id="0182c22">民。城邑聚落。园林台观。妻妾男女。内外眷</a><a name="0182c23" id="0182c23">属。及余所有珍玩之具。头目手足。血肉骨髓。</a><a name="0182c24" id="0182c24">一切身分。皆无所惜。为求诸佛。广大智慧。是</a><a name="0182c25" id="0182c25">名菩萨住于初地大舍成就。佛子。菩萨以此</a><a name="0182c26" id="0182c26">慈悲大施心。为欲救护一切众生。转更推求</a><a name="0182c27" id="0182c27">世出世间。诸利益事。无疲厌故。即得成就无</a><a name="0182c28" id="0182c28">疲厌心。得无疲厌心已。于一切经论。心无怯</a><a name="0182c29" id="0182c29">弱。无怯弱故。即得成就一切经论智。获是智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100182b.htm'><img src='up.gif' border=0></a>
<a href='T100183a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>