<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0698b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷8)</font> 入不思议解脱境界普贤行愿品 <font face='Arial'>T10, p0698b</h2></font><hr>
<span class='old'>
</a><a name="0698a28" id="0698a28">庾多那由他亿劫。乃至不可说不可说佛刹</a><a name="0698a29" id="0698a29">极微尘数劫。如是一切。咸悉了知。无不通达。</span><a name="0698b01" id="0698b01">尔时善财童子。为菩萨无胜幢解脱智光明</a><a name="0698b02" id="0698b02">照故。得毗卢遮那藏三昧光明。为无尽智解</a><a name="0698b03" id="0698b03">脱三昧光明照故。得普摄诸方现诸方身陀</a><a name="0698b04" id="0698b04">罗尼光明。为金刚轮陀罗尼光明照故。得清</a><a name="0698b05" id="0698b05">净境界智慧聚三昧光明。为普门际境界庄</a><a name="0698b06" id="0698b06">严藏般若波罗蜜光明照故。得佛圆满虚空</a><a name="0698b07" id="0698b07">藏三昧光明。为一切佛戒定慧法轮三昧光</a><a name="0698b08" id="0698b08">明照故。得三世无尽圆满智三昧光明。时彼</a><a name="0698b09" id="0698b09">仙人。放善财手。善财童子。即自见身。还在</a><a name="0698b10" id="0698b10">本处。仙人告言。善男子。汝忆念耶。善财言。</a><a name="0698b11" id="0698b11">唯此是圣者善知识力。令我忆念分明显现。</a><a name="0698b12" id="0698b12">仙人告言。善男子。我唯知此菩萨无胜幢解</a><a name="0698b13" id="0698b13">脱门。如诸菩萨摩诃萨。成就一切殊胜三昧。</a><a name="0698b14" id="0698b14">于一切时。而得自在。于一念顷。出生诸佛无</a><a name="0698b15" id="0698b15">量智慧微妙境界。以佛智慧。而为庄严。普照</a><a name="0698b16" id="0698b16">世间。无有障碍。一念普入三世境界。分形遍</a><a name="0698b17" id="0698b17">往十方刹海。智身普入一切法界。随众生心。</a><a name="0698b18" id="0698b18">普现其前。放净光明。令其爱乐。观其根行。而</a><a name="0698b19" id="0698b19">为利益。而我云何能知能说彼功德行。彼殊</a><a name="0698b20" id="0698b20">胜愿。彼庄严刹。彼智境界。彼三昧所行。彼神</a><a name="0698b21" id="0698b21">通变化。彼解脱游戏。彼身相差别。彼音声清</a><a name="0698b22" id="0698b22">净。彼智慧光明。彼三世境界。彼色身遍往。彼</a><a name="0698b23" id="0698b23">智身普照。彼随乐普现。彼随时饶益。彼随</a><a name="0698b24" id="0698b24">俗轨仪。彼圆音所说。彼清净妙行。彼光网</a><a name="0698b25" id="0698b25">所照。善男子。于此南方。有一聚落。名伊沙</a><a name="0698b26" id="0698b26">那。彼有住处。名阿野怛那。有婆罗门。名曰</a><a name="0698b27" id="0698b27">胜热。汝诣彼问。菩萨云何学菩萨行。修菩</a><a name="0698b28" id="0698b28">萨道。时善财童子。欢喜踊跃。生爱敬心。顶礼</a><a name="0698b29" id="0698b29">其足。绕无数匝。殷勤瞻仰。辞退南行<p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100698a.htm'><img src='up.gif' border=0></a>
<a href='T100698c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>