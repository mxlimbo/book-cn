<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0431a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷78)</font> 入法界品第三十九之一 <font face='Arial'>T10, p0431a</h2></font><hr>
<span class='old'>
</a><a name="0430c28" id="0430c28">等为五。所谓火不能烧。毒不能中。刀不能伤。</a><a name="0430c29" id="0430c29">水不能漂。烟不能熏。菩萨摩诃萨亦复如是。</span><a name="0431a01" id="0431a01">得一切智菩提心药。贪火不烧。嗔毒不中。惑</a><a name="0431a02" id="0431a02">刀不伤。有流不漂。诸觉观烟不能熏害。善男</a><a name="0431a03" id="0431a03">子。譬如有人得解脱药终无横难。菩萨摩诃</a><a name="0431a04" id="0431a04">萨亦复如是。得菩提心解脱智药。永离一切</a><a name="0431a05" id="0431a05">生死横难。善男子。譬如有人。持摩诃应伽药。</a><a name="0431a06" id="0431a06">毒蛇闻气即皆远去。菩萨摩诃萨亦复如是。</a><a name="0431a07" id="0431a07">持菩提心大应伽药。一切烦恼诸恶毒蛇。闻</a><a name="0431a08" id="0431a08">其气者悉皆散灭。善男子。譬如有人。持无</a><a name="0431a09" id="0431a09">胜药。一切怨敌无能胜者。菩萨摩诃萨亦复</a><a name="0431a10" id="0431a10">如是。持菩提心无能胜药。悉能降伏一切魔</a><a name="0431a11" id="0431a11">军。善男子。譬如有人。持毗笈摩药。能令毒箭</a><a name="0431a12" id="0431a12">自然堕落。菩萨摩诃萨亦复如是。持菩提心</a><a name="0431a13" id="0431a13">毗笈摩药。令贪恚痴诸邪见箭。自然堕落。善</a><a name="0431a14" id="0431a14">男子。譬如有人。持善见药。能除一切所有</a><a name="0431a15" id="0431a15">诸病。菩萨摩诃萨亦复如是。持菩提心善见</a><a name="0431a16" id="0431a16">药王。悉除一切诸烦恼病。善男子。如有药</a><a name="0431a17" id="0431a17">树名珊陀那。有取其皮以涂疮者。疮即除愈。</a><a name="0431a18" id="0431a18">然其树皮。随取随生终不可尽。菩萨摩诃萨。</a><a name="0431a19" id="0431a19">从菩提心。生一切智树。亦复如是。若有得见</a><a name="0431a20" id="0431a20">而生信者。烦恼业疮悉得消灭。一切智树初</a><a name="0431a21" id="0431a21">无所损。善男子。如有药树名无生根。以其力</a><a name="0431a22" id="0431a22">故。增长一切阎浮提树。菩萨摩诃萨菩提心</a><a name="0431a23" id="0431a23">树。亦复如是。以其力故。增长一切学与无学。</a><a name="0431a24" id="0431a24">及诸菩萨所有善法。善男子。譬如有药名阿</a><a name="0431a25" id="0431a25">蓝婆。若用涂身。身之与心咸有堪能。菩萨</a><a name="0431a26" id="0431a26">摩诃萨。得菩提心阿蓝婆药。亦复如是。令</a><a name="0431a27" id="0431a27">其身心增长善法。善男子。譬如有人得念力</a><a name="0431a28" id="0431a28">药。凡所闻事忆持不忘。菩萨摩诃萨。得菩提</a><a name="0431a29" id="0431a29">心念力妙药。悉能闻持一切佛法。皆无忘失。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100430c.htm'><img src='up.gif' border=0></a>
<a href='T100431b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>