<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0129a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷24)</font> 十回向品第二十五之一 <font face='Arial'>T10, p0129a</h2></font><hr>
<span class='old'>
</a><br><a name="0128c28" id="0128c28">　　百千万亿众劫中　　　修诸善法悉如是</a><br><a name="0128c29" id="0128c29">　　彼诸如来灭度已　　　供养舍利无厌足</span><br><a name="0129a01" id="0129a01">　　悉以种种妙庄严　　　建立难思众塔庙</a><br><a name="0129a02" id="0129a02">　　造立无等最胜形　　　宝藏净金为庄严</a><br><a name="0129a03" id="0129a03">　　巍巍高大如山王　　　其数无量百千亿</a><br><a name="0129a04" id="0129a04">　　净心尊重供养已　　　复生欢喜利益意</a><br><a name="0129a05" id="0129a05">　　不思议劫处世间　　　救护众生令解脱</a><br><a name="0129a06" id="0129a06">　　了知众生皆妄想　　　于彼一切无分别</a><br><a name="0129a07" id="0129a07">　　而能善别众生根　　　普为群生作饶益</a><br><a name="0129a08" id="0129a08">　　菩萨修集诸功德　　　广大最胜无与比</a><br><a name="0129a09" id="0129a09">　　了达体性悉非有　　　如是决定皆回向</a><br><a name="0129a10" id="0129a10">　　以最胜智观诸法　　　其中无有一法生</a><br><a name="0129a11" id="0129a11">　　如是方便修回向　　　功德无量不可尽</a><br><a name="0129a12" id="0129a12">　　以是方便令心净　　　悉与一切如来等</a><br><a name="0129a13" id="0129a13">　　此方便力不可尽　　　是故福报无尽极</a><br><a name="0129a14" id="0129a14">　　发起无上菩提心　　　一切世间无所依</a><br><a name="0129a15" id="0129a15">　　普至十方诸世界　　　而于一切无所碍</a><br><a name="0129a16" id="0129a16">　　一切如来出世间　　　为欲启导众生心</a><br><a name="0129a17" id="0129a17">　　如其心性而观察　　　毕竟推求不可得</a><br><a name="0129a18" id="0129a18">　　一切诸法无有余　　　悉入于如无体性</a><br><a name="0129a19" id="0129a19">　　以是净眼而回向　　　开彼世间生死狱</a><br><a name="0129a20" id="0129a20">　　虽令诸有悉清净　　　亦不分别于诸有</a><br><a name="0129a21" id="0129a21">　　知诸有性无所有　　　而令欢喜意清净</a><br><a name="0129a22" id="0129a22">　　于一佛土无所依　　　一切佛土悉如是</a><br><a name="0129a23" id="0129a23">　　亦不染著有为法　　　知彼法性无依处</a><br><a name="0129a24" id="0129a24">　　以是修成一切智　　　以是无上智庄严</a><br><a name="0129a25" id="0129a25">　　以是诸佛皆欢喜　　　是为菩萨回向业</a><br><a name="0129a26" id="0129a26">　　菩萨专心念诸佛　　　无上智慧巧方便</a><br><a name="0129a27" id="0129a27">　　如佛一切无所依　　　愿我修成此功德</a><br><a name="0129a28" id="0129a28">　　专心救护于一切　　　令其远离众恶业</a><br><a name="0129a29" id="0129a29">　　如是饶益诸群生　　　系念思惟未曾舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100128c.htm'><img src='up.gif' border=0></a>
<a href='T100129b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>