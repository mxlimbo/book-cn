<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0774b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷25)</font> 入不思议解脱境界普贤行愿品 <font face='Arial'>T10, p0774b</h2></font><hr>
<span class='old'>
</a><a name="0774a28" id="0774a28">时彼太子。闻是语已。悲心转切。语大臣言。如</a><a name="0774a29" id="0774a29">汝所说但放罪人。所有苦事。我悉代受。随其</span><a name="0774b01" id="0774b01">所应可以治我。我为彼等苦恼系缚一切众</a><a name="0774b02" id="0774b02">生得解脱故。粉身殁命。无所顾惜。要令罪人</a><a name="0774b03" id="0774b03">皆得免离。何以故。若我不救此等众生令解</a><a name="0774b04" id="0774b04">脱者。云何能救三界牢狱诸苦众生。一切众</a><a name="0774b05" id="0774b05">生在三界中。为诸贪爱之所系缚。入于种种</a><a name="0774b06" id="0774b06">黑闇稠林。愚痴所蔽。贫无功德。堕诸恶趣。身</a><a name="0774b07" id="0774b07">形鄙陋。诸根放逸。其心迷惑。不求出道。失智</a><a name="0774b08" id="0774b08">慧光。乐着三有。断诸福德。灭诸智慧。种种烦</a><a name="0774b09" id="0774b09">恼浊乱其心。住苦牢狱。入魔罥网。生老病死</a><a name="0774b10" id="0774b10">忧悲恼害。如是诸苦。常所逼迫。我当云何令</a><a name="0774b11" id="0774b11">彼解脱。是故应舍一切珍财眷属妻子。乃至</a><a name="0774b12" id="0774b12">身命。而救拔之。令彼狱囚而得离苦。时诸大</a><a name="0774b13" id="0774b13">臣。闻是语已。共诣王所。悉举其手。高声唱</a><a name="0774b14" id="0774b14">言。大王当知。如太子意。毁坏王法。祸及万</a><a name="0774b15" id="0774b15">人。若王爱念。不速治责。王之宝祚。亦不久</a><a name="0774b16" id="0774b16">立。王闻此言。赫然大怒。令诛太子及诸罪人。</a><a name="0774b17" id="0774b17">王后闻之。愁忧号哭。毁形降服。尘土坌身。与</a><a name="0774b18" id="0774b18">千采女及诸眷属。驰诣王所。举体投地。顶礼</a><a name="0774b19" id="0774b19">王足。俱白王言。唯愿大王。慈恕太子。赐其余</a><a name="0774b20" id="0774b20">命。王即回意。语太子言。此诸狱囚。罪在难</a><a name="0774b21" id="0774b21">赦。故我敕汝。莫救罪人。若救罪人。必当杀</a><a name="0774b22" id="0774b22">汝。尔时太子。为欲开发广大心故。为欲专求</a><a name="0774b23" id="0774b23">一切智故。为欲利益诸众生故。为以大悲普</a><a name="0774b24" id="0774b24">救摄故。其心坚固无有退怯。复白王言。愿恕</a><a name="0774b25" id="0774b25">彼罪身当受戮。王言随意。尔时王后。既见太</a><a name="0774b26" id="0774b26">子。悲救决定。复白王言。愿听太子半月行施。</a><a name="0774b27" id="0774b27">恣意修福。然后就戮。王即听许。是时王后。</a><a name="0774b28" id="0774b28">眷属妃嫔。蒙王许已。悲喜交集。不自胜任。时</a><a name="0774b29" id="0774b29">都城北。有一大园。名曰日光。曾是往古诸仙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100774a.htm'><img src='up.gif' border=0></a>
<a href='T100774c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>