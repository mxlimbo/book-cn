<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1000a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷5)</font> 恭敬品第十三 <font face='Arial'>T10, p1000a</h2></font><hr>
<span class='old'>
</a><a name="0999c28" id="0999c28">度脱。如是最胜。夫顺法者。不居三界亦不离</a><a name="0999c29" id="0999c29">之。复以三观七露明禁而自防慎。常悔前过</span><a name="1000a01" id="1000a01">将来不造。当得诸佛十八之法四无所畏五</a><a name="1000a02" id="1000a02">根五力禅脱定门。其所说法平等无二。身黄</a><a name="1000a03" id="1000a03">金色相好自严。种种功德以自璎珞。音声言</a><a name="1000a04" id="1000a04">训达于十方。是谓最胜菩萨大士当获十法</a><a name="1000a05" id="1000a05">功德。云何为十。所闻正教专意思惟。从善知</a><a name="1000a06" id="1000a06">识亦不违慢。不自大不自下恒处于中。所施</a><a name="1000a07" id="1000a07">行业终不虚妄。谛入深慧意亦不乱。欢喜念</a><a name="1000a08" id="1000a08">施心悦无悔。若前布施无所选择。达于苦际</a><a name="1000a09" id="1000a09">宣畅无我。神通自游不失善权。是为十法获</a><a name="1000a10" id="1000a10">十功德。尔时世尊便说斯偈<p class='lg'></a><br><a name="1000a11" id="1000a11">　　闻教专意听　　　慎道无想愿</a><br><a name="1000a12" id="1000a12">　　凭受善知识　　　施念无悔吝</a><br><a name="1000a13" id="1000a13">　　爱彼犹养已　　　高下随颜色</a><br><a name="1000a14" id="1000a14">　　一心念恭敬　　　获十功德福　</p><p></a><a name="1000a15" id="1000a15">最胜当知。善权适化智度无极。逮于菩萨大</a><a name="1000a16" id="1000a16">乘方等。如来出世愍于俗故。而现若干行法</a><a name="1000a17" id="1000a17">不同。或现缘觉声闻之乘。或在山崖深窟自</a><a name="1000a18" id="1000a18">隐。或复经行而自克责。挍计身中无一可</a><a name="1000a19" id="1000a19">贪。由是之故当自思惟。斯为如来之所开化。</a><a name="1000a20" id="1000a20">信吾言者而在心怀。于现法中即得灭度。虽</a><a name="1000a21" id="1000a21">在异学不改正行。为诸异学讲演法鼓。其法</a><a name="1000a22" id="1000a22">无想亦无诸念。令其众生尽诸有漏。诸有会</a><a name="1000a23" id="1000a23">者致微妙慧。行有若干志性不同。如是之比</a><a name="1000a24" id="1000a24">不可称计。好慕听经非图一类。舍真就伪亦</a><a name="1000a25" id="1000a25">不可计。现在目前其数难量。或有菩萨专观</a><a name="1000a26" id="1000a26">脱门。虽行备具贪在灭度。所以然者。未解善</a><a name="1000a27" id="1000a27">权故致留难。如来神足导引使知。方自觉寤</a><a name="1000a28" id="1000a28">非菩萨行。复为波旬之所扰固。复从是退还</a><a name="1000a29" id="1000a29">在凡夫。最胜当知。如来昼夜三达观察。谁根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100999c.htm'><img src='up.gif' border=0></a>
<a href='T101000b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>