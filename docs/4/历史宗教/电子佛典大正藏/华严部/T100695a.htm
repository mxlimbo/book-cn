<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0695a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷7)</font> 入不思议解脱境界普贤行愿品 <font face='Arial'>T10, p0695a</h2></font><hr>
<span class='old'>
</a><a name="0694c28" id="0694c28">大。具足一切自在神通。其身无碍。于一切</a><a name="0694c29" id="0694c29">处。靡所不至。普诣十方。无所依着。随顺成</span><a name="0695a01" id="0695a01">就一切法门。</a><a name="0695a02" id="0695a02">尔时善财童子。入普庄严园。周遍观察。见伊</a><a name="0695a03" id="0695a03">舍那优婆夷。往诣其所。顶礼其足。绕无数匝。</a><a name="0695a04" id="0695a04">正立合掌。白言圣者。我已先发阿耨多罗三</a><a name="0695a05" id="0695a05">藐三菩提心。而未知菩萨云何学菩萨行。</a><a name="0695a06" id="0695a06">云何修菩萨道。我闻圣者。善能诱诲诸菩萨</a><a name="0695a07" id="0695a07">众愿为我说。时伊舍那。告善财言。善男子。</a><a name="0695a08" id="0695a08">我得菩萨一解脱门。无间修习。若有众生。</a><a name="0695a09" id="0695a09">暂见我身。暂闻我名。或听我法。忆念于我。与</a><a name="0695a10" id="0695a10">我同住。亲近随顺。供给我者。悉不唐捐。善男</a><a name="0695a11" id="0695a11">子。若有众生。不种善根。不为善友之所摄受。</a><a name="0695a12" id="0695a12">不为诸佛之所护念。虽近于我。经于多时。</a><a name="0695a13" id="0695a13">与我同住。终不能见。善男子。其有众生。得见</a><a name="0695a14" id="0695a14">我者。皆于阿耨多罗三藐三菩提。获不退转。</a><a name="0695a15" id="0695a15">善男子。东方所有一切如来应正等觉。常来</a><a name="0695a16" id="0695a16">至此处。于众宝妙师子座。为我说法。南西</a><a name="0695a17" id="0695a17">北方。四维上下。一切如来。悉来至此处。于宝</a><a name="0695a18" id="0695a18">座为我说法。善男子。我常不离见佛闻法。与</a><a name="0695a19" id="0695a19">诸菩萨而共同住。不离菩萨三昧解脱。善男</a><a name="0695a20" id="0695a20">子。我此会众。有八万四千亿那由他。常在</a><a name="0695a21" id="0695a21">于此普庄严园。与我同住。皆于往昔与我修</a><a name="0695a22" id="0695a22">习一切菩萨同类行门。不相离故。一切咸于</a><a name="0695a23" id="0695a23">阿耨多罗三藐三菩提。得不退转。其余众</a><a name="0695a24" id="0695a24">生。或久或近。住此园者。一切修我同类行门。</a><a name="0695a25" id="0695a25">亦皆普入不退转位。善财白言。圣者。发阿</a><a name="0695a26" id="0695a26">耨多罗三藐三菩提心。为久近耶。答言。善</a><a name="0695a27" id="0695a27">男子。我忆。曾于然灯佛所。亲近承事。修行</a><a name="0695a28" id="0695a28">梵行。恭敬供养。闻法受持。次前。于离垢佛</a><a name="0695a29" id="0695a29">所。出家学道。受持正法。次前。于星宿幢佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100694c.htm'><img src='up.gif' border=0></a>
<a href='T100695b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>