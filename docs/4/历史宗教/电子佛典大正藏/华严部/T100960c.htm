<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0306 大方广佛花严经修慈分 0960c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 306 大方广佛花严经修慈分</font> <font face='Arial'>(卷1)</font> 一卷 <font face='Arial'>T10, p0960c</h2></font><hr>
<span class='old'>
</a><a name="0960b28" id="0960b28">界皆悉是空。空不碍空。我今慈心。犹为狭</a><a name="0960b29" id="0960b29">小。又应思念。如一切众生及以诸佛。性空无</span><a name="0960c01" id="0960c01">我。当知我身亦复如是。一切国土亦唯想念。</a><a name="0960c02" id="0960c02">作是解已。复应观察。彼诸所有一切微尘。一</a><a name="0960c03" id="0960c03">一尘中。皆有三世诸佛国土。是诸国土。最极</a><a name="0960c04" id="0960c04">清净。超过于前所有佛国。三世诸佛三世众</a><a name="0960c05" id="0960c05">生。及以三世庄严之事。皆悉具足。三世劫数</a><a name="0960c06" id="0960c06">入于一念一一念中。三世诸佛。坐一切处。普</a><a name="0960c07" id="0960c07">现一切众生之前。或入禅定。或说妙法。或</a><a name="0960c08" id="0960c08">餐美食。或饮甘露。一一佛前。三世菩萨。及</a><a name="0960c09" id="0960c09">阿罗汉。围绕而坐。三世快乐。充满其身。亦自</a><a name="0960c10" id="0960c10">见身。在诸佛所。受于如是三世安乐。复应想</a><a name="0960c11" id="0960c11">念。一一念中。我三世身。各持无量上好供具。</a><a name="0960c12" id="0960c12">而以供养一切诸佛。菩萨声闻。及以施与众</a><a name="0960c13" id="0960c13">生之类。于一一念。从其身出种种香云。云中</a><a name="0960c14" id="0960c14">复有无量宝盖。庄严绮饰。弥<span class='corr'>覆</span>一切诸佛如</a><a name="0960c15" id="0960c15">来菩萨声闻。及以六趣众生之上。其云复雨</a><a name="0960c16" id="0960c16">天之甘露及坚黑牛头栴檀香末。曼陀罗花。</a><a name="0960c17" id="0960c17">摩诃曼陀罗花。波头摩花。<span class='corr'>拘</span>物头花。芬陀利</a><a name="0960c18" id="0960c18">花。妙香花。妙意花。皆从空中。缤纷而坠。电</a><a name="0960c19" id="0960c19">光烈曜。如日舒景。雷音震动。闻者悦豫。一</a><a name="0960c20" id="0960c20">切诸佛菩萨声闻。及诸众生。若行若住。若坐</a><a name="0960c21" id="0960c21">若卧。四威仪中。其身恒受最上安乐。佛子。譬</a><a name="0960c22" id="0960c22">如比丘。入遍处定。于一切物。皆作地解水火</a><a name="0960c23" id="0960c23">风解。以如是解。摄持其心。修慈之人。亦复如</a><a name="0960c24" id="0960c24">是以慈胜解。庄严摄持。复应思惟。我今所与</a><a name="0960c25" id="0960c25">众生安乐。但唯是想。如幻如化。譬如幻师作</a><a name="0960c26" id="0960c26">所幻事。我亦如是。与诸众生种种安乐。又如</a><a name="0960c27" id="0960c27">幻物无有自性。一切众生。亦复如是。本来无</a><a name="0960c28" id="0960c28">有我我所性。又如渴鹿。于阳焰中。妄生水想。</a><a name="0960c29" id="0960c29">勤苦奔逐。我心行慈。当知亦尔。又如阳焰。水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100960b.htm'><img src='up.gif' border=0></a>
<a href='T100961a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>