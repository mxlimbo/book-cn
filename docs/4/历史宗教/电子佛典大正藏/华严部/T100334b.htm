<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0334b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷62)</font> 入法界品第三十九之一 <font face='Arial'>T10, p0334b</h2></font><hr>
<span class='old'>
</a><a name="0334a28" id="0334a28">萨出离道。求菩萨清净道。求菩萨清净广大</a><a name="0334a29" id="0334a29">心。求菩萨成就神通。求菩萨示现解脱门。求</span><a name="0334b01" id="0334b01">菩萨示现世间所作业。求菩萨随顺众生心。</a><a name="0334b02" id="0334b02">求菩萨生死涅槃门。求菩萨观察有为无为</a><a name="0334b03" id="0334b03">心无所著。善男子。我得自在决定解力。信眼</a><a name="0334b04" id="0334b04">清净。智光照曜。普观境界。离一切障。善巧观</a><a name="0334b05" id="0334b05">察。普眼明彻。具清净行。往诣十方一切国土。</a><a name="0334b06" id="0334b06">恭敬供养一切诸佛。常念一切诸佛如来。总</a><a name="0334b07" id="0334b07">持一切诸佛正法。常见一切十方诸佛。所谓</a><a name="0334b08" id="0334b08">见于东方一佛二佛十佛百佛。千佛百千佛。</a><a name="0334b09" id="0334b09">亿佛百亿佛。千亿佛百千亿佛。那由他亿佛。</a><a name="0334b10" id="0334b10">百那由他亿佛。千那由他亿佛。百千那由他</a><a name="0334b11" id="0334b11">亿佛。乃至见无数无量无边无等。不可数不</a><a name="0334b12" id="0334b12">可称。不可思不可量。不可说。不可说不可</a><a name="0334b13" id="0334b13">说佛。乃至见阎浮提微尘数佛。四天下微尘</a><a name="0334b14" id="0334b14">数佛。千世界微尘数佛。二千世界微尘数佛。</a><a name="0334b15" id="0334b15">三千世界微尘数佛。佛刹微尘数佛。乃至不</a><a name="0334b16" id="0334b16">可说不可说佛刹微尘数佛。如东方。南西北</a><a name="0334b17" id="0334b17">方。四维上下。亦复如是。一一方中。所有诸</a><a name="0334b18" id="0334b18">佛。种种色相。种种形貌。种种神通。种种游</a><a name="0334b19" id="0334b19">戏。种种众会庄严道场。种种光明无边照</a><a name="0334b20" id="0334b20">耀。种种国土。种种寿命随诸众生。种种心</a><a name="0334b21" id="0334b21">乐示现种种成正觉门。于大众中。而师子吼。</a><a name="0334b22" id="0334b22">善男子我唯得此忆念一切诸佛境界智慧光</a><a name="0334b23" id="0334b23">明普见法门。岂能了知诸大菩萨无边智慧</a><a name="0334b24" id="0334b24">清净行门。所谓智光普照念佛门。常见一切</a><a name="0334b25" id="0334b25">诸佛国土种种宫殿。悉严净故。令一切众生</a><a name="0334b26" id="0334b26">念佛门。随诸众生心之所乐。皆令见佛。得</a><a name="0334b27" id="0334b27">清净故。令安住力念佛门。令入如来十力中</a><a name="0334b28" id="0334b28">故。令安住法念佛门。见无量佛。听闻法故。照</a><a name="0334b29" id="0334b29">耀诸方念佛门。悉见一切诸世界中。等无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100334a.htm'><img src='up.gif' border=0></a>
<a href='T100334c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>