<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0437a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷7)</font> 贤首菩萨品第八之一 <font face='Arial'>T09, p0437a</h2></font><hr>
<span class='old'>
</a><br><a name="0436c28" id="0436c28">　　舍离嗔恚增上慢　　　常乐柔和忍辱法</a><br><a name="0436c29" id="0436c29">　　众生恶性难忍者　　　悉能堪忍求佛道</span><br><a name="0437a01" id="0437a01">　　常能赞叹忍辱法　　　因是得成庄严光</a><br><a name="0437a02" id="0437a02">　　又放光明名转胜　　　彼光觉悟懈怠者</a><br><a name="0437a03" id="0437a03">　　常能勤修三种业　　　恭敬供养佛法僧</a><br><a name="0437a04" id="0437a04">　　若能勤修三种业　　　恭敬供养佛法僧</a><br><a name="0437a05" id="0437a05">　　彼能超出四魔境　　　速成无上佛菩提</a><br><a name="0437a06" id="0437a06">　　劝化众生令精进　　　恭敬供养佛法僧</a><br><a name="0437a07" id="0437a07">　　佛法欲灭能护持　　　因是得成转胜光</a><br><a name="0437a08" id="0437a08">　　又放光明名寂静　　　彼光觉悟乱意者</a><br><a name="0437a09" id="0437a09">　　舍离贪欲嗔恚痴　　　正住甚深诸三昧</a><br><a name="0437a10" id="0437a10">　　远恶知识不善行　　　又离十种非法语</a><br><a name="0437a11" id="0437a11">　　赞叹坐禅空闲处　　　因是得成寂静光</a><br><a name="0437a12" id="0437a12">　　又放光名慧庄严　　　彼光觉悟愚痴者</a><br><a name="0437a13" id="0437a13">　　善知缘起得解脱　　　智慧照明了诸根</a><br><a name="0437a14" id="0437a14">　　若知缘起得解脱　　　智慧照明了诸根</a><br><a name="0437a15" id="0437a15">　　得圣智慧诸三昧　　　逮等正觉照世间</a><br><a name="0437a16" id="0437a16">　　舍国财宝所爱身　　　精勤求法为佛道</a><br><a name="0437a17" id="0437a17">　　专心说法为众生　　　因是得成慧光明</a><br><a name="0437a18" id="0437a18">　　又放光明名佛慧　　　彼光觉悟一切众</a><br><a name="0437a19" id="0437a19">　　见不思议无量佛　　　各各坐宝莲华上</a><br><a name="0437a20" id="0437a20">　　赞叹诸佛佛解脱　　　说佛自在无有量</a><br><a name="0437a21" id="0437a21">　　广说佛力诸神通　　　因是得成佛慧光</a><br><a name="0437a22" id="0437a22">　　又放光明名无畏　　　彼光安慰恐怖者</a><br><a name="0437a23" id="0437a23">　　非人所持诸毒害　　　无量恐怖悉除灭</a><br><a name="0437a24" id="0437a24">　　普于众生施无畏　　　心常慈忍离恼害</a><br><a name="0437a25" id="0437a25">　　拯济危难无救者　　　因是得成无畏光</a><br><a name="0437a26" id="0437a26">　　又放光明名安隐　　　彼光所触疾病者</a><br><a name="0437a27" id="0437a27">　　灭除一切诸苦痛　　　悉得正受三昧乐</a><br><a name="0437a28" id="0437a28">　　施诸良药疗众患　　　摩以宝珠香涂身</a><br><a name="0437a29" id="0437a29">　　或酥油乳石蜜施　　　因是得成安隐光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090436c.htm'><img src='up.gif' border=0></a>
<a href='T090437b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>