<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0837b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷38)</font> 入不思议解脱境界普贤行愿品 <font face='Arial'>T10, p0837b</h2></font><hr>
<span class='old'>
</a><a name="0837a28" id="0837a28">有第一义故。令诸菩萨具足圆满此十种法。</a><a name="0837a29" id="0837a29">是故应当如是知见。如是解说。于我国土善</span><a name="0837b01" id="0837b01">巧成就。善财童子。白言圣者。行何等法。当</a><a name="0837b02" id="0837b02">得圣者净妙国土。文殊师利言。若诸菩萨。</a><a name="0837b03" id="0837b03">能于一切心无憍慢。于诸众生生平等心。</a><a name="0837b04" id="0837b04">于诸如来修真供养。得我国土。善财童子。</a><a name="0837b05" id="0837b05">白言圣者。云何名为无憍慢心。生平等心。修</a><a name="0837b06" id="0837b06">真供养。文殊师利言。善男子。菩萨有十种法。</a><a name="0837b07" id="0837b07">审谛思惟。具足圆满。则能成就无憍慢心。何</a><a name="0837b08" id="0837b08">等为十。一者一心思惟。谛观身界。作是念言。</a><a name="0837b09" id="0837b09">我今出家。无殊死人。所以者何。父母亲爱。朋</a><a name="0837b10" id="0837b10">友眷属。一切所有。皆弃舍故。如是思惟。得无</a><a name="0837b11" id="0837b11">憍慢。二者思惟我今此身。服坏色衣。进止威</a><a name="0837b12" id="0837b12">仪。不同世间。如是思惟。得无憍慢。三者思惟</a><a name="0837b13" id="0837b13">既毁形好。执持应器。乞丐于他。如是思惟。得</a><a name="0837b14" id="0837b14">无憍慢。四者思惟我今乞食。如旃陀罗。如是</a><a name="0837b15" id="0837b15">思惟。令心卑下。得无憍慢。五者思惟为求段</a><a name="0837b16" id="0837b16">食。长养我身。我之寿命。宛在他手。如是思</a><a name="0837b17" id="0837b17">惟。得无憍慢。六者思惟所乞之食。人畜之余。</a><a name="0837b18" id="0837b18">彼若嫌弃。我方得食。如是思惟。得无憍慢。七</a><a name="0837b19" id="0837b19">者思惟我今应当于师长所。恭敬供养。令生</a><a name="0837b20" id="0837b20">欢喜。如是思惟。得无憍慢。八者思惟我今欲</a><a name="0837b21" id="0837b21">令同梵行者。生欢喜故。具足威仪。无违法式。</a><a name="0837b22" id="0837b22">如是思惟。得无憍慢。九者思惟我今出家。于</a><a name="0837b23" id="0837b23">佛法中。未得少分。如是思惟。得无憍慢。十者</a><a name="0837b24" id="0837b24">思惟一切众生。于我嗔恨。我常安忍。如是思</a><a name="0837b25" id="0837b25">惟。得无憍慢。善男子。是为菩萨思惟十法具</a><a name="0837b26" id="0837b26">足圆满。则能成就无憍慢心。复次善男子。菩</a><a name="0837b27" id="0837b27">萨有十种法具足圆满。则于众生。得平等心。</a><a name="0837b28" id="0837b28">何等为十。一者于诸众生。所作平等。二者于</a><a name="0837b29" id="0837b29">诸众生。心无障碍。三者于诸众生。心无疲倦。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100837a.htm'><img src='up.gif' border=0></a>
<a href='T100837c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>