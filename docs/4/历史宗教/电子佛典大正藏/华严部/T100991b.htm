<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0991b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷4)</font> 成道品第十 <font face='Arial'>T10, p0991b</h2></font><hr>
<span class='old'>
</a><a name="0991a28" id="0991a28">末。采取要慧除去尘劳。观察生死及与灭度</a><a name="0991a29" id="0991a29">不以为异。恒自怀抱深经之义。探采远近寂</span><a name="0991b01" id="0991b01">然无迹。虽度众生亦无想识。亲善知识心无</a><a name="0991b02" id="0991b02">所著。不计吾我及与寿命。分别思惟空无相</a><a name="0991b03" id="0991b03">愿不起不灭。若在欲界思惟欲爱秽臭不净。</a><a name="0991b04" id="0991b04">色无色界受形之处达知不净。因欲开化迷</a><a name="0991b05" id="0991b05">惑之徒。故为说此真谛之义。分别空无悉无</a><a name="0991b06" id="0991b06">处所。不见造作有形质者。无作不作不见依</a><a name="0991b07" id="0991b07">猗。住无所住亦无根本。亦复不见受三恶</a><a name="0991b08" id="0991b08">趣。不见生天食封自然。显示径路使入道义。</a><a name="0991b09" id="0991b09">无所希望悉无所行。于诸法观自致自然。诸</a><a name="0991b10" id="0991b10">法之相不可究竟。亦如虚空而无边际。十住</a><a name="0991b11" id="0991b11">菩萨教人惠施不兴想碍。持戒忍辱精进一</a><a name="0991b12" id="0991b12">心。宣畅智慧善权方便。慈悲喜护救摄贫匮</a><a name="0991b13" id="0991b13">建立大道。十住菩萨虽未升于如来正座。已</a><a name="0991b14" id="0991b14">能究畅慧海之源。庄严土地修清净国。放大</a><a name="0991b15" id="0991b15">光明普致众生。训以正法悉归于道。建立慧</a><a name="0991b16" id="0991b16">业而获大乘。十方诸佛恒将护之。常以威神</a><a name="0991b17" id="0991b17">助扬其德。乃至作佛成一切智为无上道。不</a><a name="0991b18" id="0991b18">使魔众而得其便。十住菩萨以自觉知功德</a><a name="0991b19" id="0991b19">具满。欲成作佛坐树王下。先当修行习四意</a><a name="0991b20" id="0991b20">止。分别身意各各有性。便自观身起灭兴衰。</a><a name="0991b21" id="0991b21">心自庆贺永离苦恼。观身因缘成精进定。思</a><a name="0991b22" id="0991b22">惟此身报应之对因缘合成。散则磨灭。知身</a><a name="0991b23" id="0991b23">无主。亦不可贪。何为生意着此色身。莫随</a><a name="0991b24" id="0991b24">五阴四大诸入之所迷惑。是身为空。不见四</a><a name="0991b25" id="0991b25">大吾我之法。累劫积行今始乃得。何为着此</a><a name="0991b26" id="0991b26">无坚固身危脆之物。我今当受如来色身及</a><a name="0991b27" id="0991b27">佛法身。夫色身者功德之聚。犹如金刚不可</a><a name="0991b28" id="0991b28">沮坏。十方世界恒沙之数。满中世俗有漏之</a><a name="0991b29" id="0991b29">身。不及如来色身一毛之德。菩萨自念以无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100991a.htm'><img src='up.gif' border=0></a>
<a href='T100991c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>