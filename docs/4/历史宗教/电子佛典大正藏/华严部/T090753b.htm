<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0753b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷55)</font> 入法界品第三十四之一 <font face='Arial'>T09, p0753b</h2></font><hr>
<span class='old'>
</a><a name="0753a28" id="0753a28">供养彼菩萨故。充满此林。是为菩萨第八</a><a name="0753a29" id="0753a29">受生自在。复次。佛子。摩耶夫人身中。又出</span><a name="0753b01" id="0753b01">十不可说亿那由他世界微尘等菩萨。其身</a><a name="0753b02" id="0753b02">色像相好庄严。光明自在及其眷属。皆悉</a><a name="0753b03" id="0753b03">同彼卢舍那佛。是诸大士。从彼出已。赞叹</a><a name="0753b04" id="0753b04">菩萨。是为菩萨第九受生自在。复次。佛子。</a><a name="0753b05" id="0753b05">菩萨生时。于摩耶夫人前地金刚轮中。生</a><a name="0753b06" id="0753b06">大莲华。金刚为茎。有十世界微尘等宝叶。</a><a name="0753b07" id="0753b07">摩尼宝王以为其台。众宝香鬘。以阿僧祇</a><a name="0753b08" id="0753b08">宝网罗覆其上。一切天王所共执持。一切干</a><a name="0753b09" id="0753b09">闼婆王普雨香云。赞叹过去诸佛功德。一切</a><a name="0753b10" id="0753b10">夜叉王围绕守护。自然出生众妙宝华娱乐</a><a name="0753b11" id="0753b11">音声。一切阿修罗王皆悉降伏头面敬礼。一</a><a name="0753b12" id="0753b12">切迦楼罗王以宝缯幡庄严虚空。一切紧那</a><a name="0753b13" id="0753b13">罗王欢喜谛观心无厌足。赞叹歌颂菩萨功</a><a name="0753b14" id="0753b14">德。一切摩[<a href='javascript:showpic("images/023523.gif")'>目*侯</a>]罗伽王欢喜踊跃。普雨种种庄</a><a name="0753b15" id="0753b15">严云。是为菩萨第十受生自在。佛子。摩耶夫</a><a name="0753b16" id="0753b16">人生菩萨时。如虚空中现明净日。如雷电</a><a name="0753b17" id="0753b17">光。如山起云。如闇中灯。菩萨尔时虽现出</a><a name="0753b18" id="0753b18">生。而悉解达一切诸法。如电梦幻。不来不</a><a name="0753b19" id="0753b19">去不生不灭。佛子。我一念中。悉知菩萨此</a><a name="0753b20" id="0753b20">阎浮提受生自在出生自在。亦知百亿阎浮</a><a name="0753b21" id="0753b21">提受生自在出生自在。亦知三千大千世界</a><a name="0753b22" id="0753b22">微尘等佛刹。十佛世界微尘等佛刹。乃至悉</a><a name="0753b23" id="0753b23">知一切世界微尘等佛刹。菩萨受生自在出</a><a name="0753b24" id="0753b24">生自在。亦复如是</a><a name="0753b25" id="0753b25"><p class='juan'>
大方广佛华严经卷第五十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090753a.htm'><img src='up.gif' border=0></a>
<a href='T090753c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>