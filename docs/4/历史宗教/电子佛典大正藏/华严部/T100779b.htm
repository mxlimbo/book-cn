<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0779b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷26)</font> 入不思议解脱境界普贤行愿品 <font face='Arial'>T10, p0779b</h2></font><hr>
<span class='old'>
</a><a name="0779a28" id="0779a28">方便善巧。依止清净无碍法界。随众生心。现</a><a name="0779a29" id="0779a29">众色相。令其见者无不调伏。普使安住不思</span><a name="0779b01" id="0779b01">议乘。具足开演成菩提行。行无障碍一切智</a><a name="0779b02" id="0779b02">道。相续出现。转于法轮。住无中边萨婆若海。</a><a name="0779b03" id="0779b03">随所应化。不失其时。常能平等。正念饶益。成</a><a name="0779b04" id="0779b04">就如来智慧之藏。是为菩萨第九受生藏。云</a><a name="0779b05" id="0779b05">何名菩萨速疾履践诸如来地受生藏。善男</a><a name="0779b06" id="0779b06">子。此菩萨悉于三世诸如来所。受灌顶法。悉</a><a name="0779b07" id="0779b07">知一切三世诸佛同一体性境界次第。所谓</a><a name="0779b08" id="0779b08">知一切世界随心现起相续次第。知一切众生</a><a name="0779b09" id="0779b09">前后殁生相续次第。知一切众生种种心念</a><a name="0779b10" id="0779b10">相续次第。知一切菩萨前后际劫凡所受生</a><a name="0779b11" id="0779b11">相续次第。知一切菩萨前后际劫所行之行</a><a name="0779b12" id="0779b12">相续次第。知一切菩萨所有修习种种智境</a><a name="0779b13" id="0779b13">相续次第。知一切诸佛前后际劫现成正觉</a><a name="0779b14" id="0779b14">相续次第。知一切法功能善巧亲近供养相</a><a name="0779b15" id="0779b15">续次第。知一切劫尽前后际若成若坏种种事</a><a name="0779b16" id="0779b16">相种种名号相续次第。知随所应度。现成正</a><a name="0779b17" id="0779b17">觉。功德庄严。开悟调伏。示现威力。智慧神</a><a name="0779b18" id="0779b18">通。转正法轮。令诸众生亲近供养。皆不失时</a><a name="0779b19" id="0779b19">相续次第。于无边众生界。以巧方便而调伏</a><a name="0779b20" id="0779b20">故。是为菩萨第十受生藏。善男子。如是菩萨</a><a name="0779b21" id="0779b21">十种受生藏。一切菩萨无不从生。若诸菩萨。</a><a name="0779b22" id="0779b22">为欲成就广大菩提。修习增长。圆满此法。则</a><a name="0779b23" id="0779b23">能积集种种功德。于一庄严中。出一切庄严。</a><a name="0779b24" id="0779b24">普遍庄严一切佛刹。示现变化种种威仪。普</a><a name="0779b25" id="0779b25">遍调伏诸众生界。尽未来劫。无有休息。诸佛</a><a name="0779b26" id="0779b26">法海。种种因缘。种种境界。展转流通。相续不</a><a name="0779b27" id="0779b27">断。现前觉悟。无不周遍。现不思议佛自在力。</a><a name="0779b28" id="0779b28">普遍充满虚空法界。于诸众生心行海中。为</a><a name="0779b29" id="0779b29">摄取故。而转法轮。普于十方一切世界诸如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100779a.htm'><img src='up.gif' border=0></a>
<a href='T100779c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>