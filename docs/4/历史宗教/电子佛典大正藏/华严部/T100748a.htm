<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0748a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷19)</font> 入不思议解脱境界普贤行愿品 <font face='Arial'>T10, p0748a</h2></font><hr>
<span class='old'>
</a><br><a name="0747c28" id="0747c28">　　如是上首诸善逝　　　我悉供养无空过</a><br><a name="0747c29" id="0747c29">　　然犹未得清净忍　　　入彼甚深诸法海</span><br><a name="0748a01" id="0748a01">　　此后次第复有劫　　　名为无著遍庄严</a><br><a name="0748a02" id="0748a02">　　当于彼时有世界　　　名无边光普吉祥</a><br><a name="0748a03" id="0748a03">　　其中诸佛出兴世　　　三十六亿那由他</a><br><a name="0748a04" id="0748a04">　　初佛名普功德云　　　第二无间虚空心</a><br><a name="0748a05" id="0748a05">　　三佛妙生具庄严　　　四名法海大吼声</a><br><a name="0748a06" id="0748a06">　　第五法界大音声　　　六妙变化功德山</a><br><a name="0748a07" id="0748a07">　　第七普方威德尊　　　第八出生法海声</a><br><a name="0748a08" id="0748a08">　　第九海灯功德山　　　第十随顺智日王</a><br><a name="0748a09" id="0748a09">　　彼所出现诸如来　　　我皆供养心欢喜</a><br><a name="0748a10" id="0748a10">　　最后有佛<span class='corr'>出</span>兴世　　　名宝吉祥功德幢</a><br><a name="0748a11" id="0748a11">　　我为天后名月面　　　供养于彼人中尊</a><br><a name="0748a12" id="0748a12">　　时佛为我说契经　　　名无依着庄严门</a><br><a name="0748a13" id="0748a13">　　成就出生诸愿海　　　我以念力皆受持</a><br><a name="0748a14" id="0748a14">　　获得广大清净眼　　　寂静总持三昧力</a><br><a name="0748a15" id="0748a15">　　恒于相续念念中　　　悉见十方诸佛海</a><br><a name="0748a16" id="0748a16">　　得彼诸佛大悲藏　　　及普方便大慈门</a><br><a name="0748a17" id="0748a17">　　增长如空大智心　　　成就无量如来力</a><br><a name="0748a18" id="0748a18">　　见诸众生颠倒心　　　坚执常乐我净想</a><br><a name="0748a19" id="0748a19">　　黑暗愚痴云所迷　　　惑乱妄起诸烦恼</a><br><a name="0748a20" id="0748a20">　　行止恒游邪见林　　　来往入于贪欲海</a><br><a name="0748a21" id="0748a21">　　积集种种轮回业　　　堕落种种诸苦趣</a><br><a name="0748a22" id="0748a22">　　一切众生诸趣中　　　各随其业而受身</a><br><a name="0748a23" id="0748a23">　　生老病死所逼迫　　　身心恒受无边苦</a><br><a name="0748a24" id="0748a24">　　为欲安乐彼众生　　　发起最胜菩提志</a><br><a name="0748a25" id="0748a25">　　愿如十方一切刹　　　所有出现十力尊</a><br><a name="0748a26" id="0748a26">　　为求成佛利众生　　　起大愿云周法界</a><br><a name="0748a27" id="0748a27">　　从是具修功德聚　　　趣入佛道总持门</a><br><a name="0748a28" id="0748a28">　　发起广大行愿云　　　速疾普入无生道</a><br><a name="0748a29" id="0748a29">　　具足广大波罗蜜　　　法界出生无不遍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100747c.htm'><img src='up.gif' border=0></a>
<a href='T100748b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>