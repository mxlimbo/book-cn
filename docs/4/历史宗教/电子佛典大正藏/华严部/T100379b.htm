<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0379b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷70)</font> 入法界品第三十九之一 <font face='Arial'>T10, p0379b</h2></font><hr>
<span class='old'>
</a><br><a name="0379a28" id="0379a28">　　或有净染刹　　　众生所乐见</a><br><a name="0379a29" id="0379a29">　　菩萨常充满　　　住持诸佛法</span><br><a name="0379b01" id="0379b01">　　一一微尘中　　　无量净刹海</a><br><a name="0379b02" id="0379b02">　　毗卢遮那佛　　　往劫所严净</a><br><a name="0379b03" id="0379b03">　　佛于一切刹　　　悉坐菩提树</a><br><a name="0379b04" id="0379b04">　　成道转法轮　　　度脱诸群生</a><br><a name="0379b05" id="0379b05">　　我见普救天　　　于彼无量刹</a><br><a name="0379b06" id="0379b06">　　一切诸佛所　　　普皆往供养　</p><p></a><a name="0379b07" id="0379b07">尔时善财童子。说此颂已。白普救众生妙德</a><a name="0379b08" id="0379b08">夜神言。天神。今此解脱甚深希有。其名何等。</a><a name="0379b09" id="0379b09">得此解脱。其已久如。修何等行而得清净。夜</a><a name="0379b10" id="0379b10">神言。善男子。是处难知。诸天及人一切二乘。</a><a name="0379b11" id="0379b11">所不能测。何以故。此是住普贤菩萨行者境</a><a name="0379b12" id="0379b12">界故。住大悲藏者境界故。救护一切众生</a><a name="0379b13" id="0379b13">者境界故。能净一切三恶八难者境界故。能</a><a name="0379b14" id="0379b14">于一切佛刹中绍隆佛种不断者境界故。能</a><a name="0379b15" id="0379b15">住持一切佛法者境界故。能于一切劫修菩</a><a name="0379b16" id="0379b16">萨行成满大愿海者境界故。能于一切法界</a><a name="0379b17" id="0379b17">海以清净智光灭无明闇障者境界故。能以</a><a name="0379b18" id="0379b18">一念智慧光明普照一切三世方便海者境界</a><a name="0379b19" id="0379b19">故。我承佛力。今为汝说。善男子。乃往古世。</a><a name="0379b20" id="0379b20">过佛刹微尘数劫。尔时有劫。名圆满清净。世</a><a name="0379b21" id="0379b21">界名毗卢遮那大威德。有须弥山微尘数如</a><a name="0379b22" id="0379b22">来。于中出现。其佛世界。以一切香王摩尼</a><a name="0379b23" id="0379b23">宝为体。众宝庄严。住无垢光明摩尼王海上。</a><a name="0379b24" id="0379b24">其形正圆。净秽合成。一切严具帐云。而覆</a><a name="0379b25" id="0379b25">其上。一切庄严摩尼轮山。千匝围绕。有十</a><a name="0379b26" id="0379b26">万亿那由他四天下。皆妙庄严。或有四天下</a><a name="0379b27" id="0379b27">恶业众生。于中止住。或有四天下杂业众生。</a><a name="0379b28" id="0379b28">于中止住。或有四天下善根众生。于中止住。</a><a name="0379b29" id="0379b29">或有四天下一向清净诸大菩萨之所止住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100379a.htm'><img src='up.gif' border=0></a>
<a href='T100379c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>