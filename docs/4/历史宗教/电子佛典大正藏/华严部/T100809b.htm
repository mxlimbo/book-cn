<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0809b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷32)</font> 入不思议解脱境界普贤行愿品 <font face='Arial'>T10, p0809b</h2></font><hr>
<span class='old'>
</a><a name="0809a28" id="0809a28">众生皆幻住。业烦恼所起故。见一切世间皆</a><a name="0809a29" id="0809a29">幻住。无明有爱等展转缘生故。见一切诸法</span><a name="0809b01" id="0809b01">皆幻住。我见等种种幻缘所生故。见一切三</a><a name="0809b02" id="0809b02">世皆幻住。我见等颠倒智所生故。见一切众</a><a name="0809b03" id="0809b03">生生老病死忧悲苦恼皆幻住。本无今有。虚</a><a name="0809b04" id="0809b04">假不实。妄想分别所生故。见一切刹土皆幻</a><a name="0809b05" id="0809b05">住。想心见倒无明所生故。见一切声闻辟支</a><a name="0809b06" id="0809b06">佛皆幻住。智断分别所成故。见一切菩萨皆</a><a name="0809b07" id="0809b07">幻住。能自调伏成熟众生诸行愿法相续现</a><a name="0809b08" id="0809b08">前之所成故。见一切诸佛及诸菩萨众会变</a><a name="0809b09" id="0809b09">化神通威力诸所施为皆幻住。种种解行广</a><a name="0809b10" id="0809b10">大愿智熏习所成故。善男子。幻境自性不可</a><a name="0809b11" id="0809b11">思议。我等二人。但能知此幻住解脱。如诸菩</a><a name="0809b12" id="0809b12">萨摩诃萨。善入无边诸幻事网。随顺了知幻</a><a name="0809b13" id="0809b13">所成智。彼功德行。而我云何能知能说。时德</a><a name="0809b14" id="0809b14">生童子有德童女。说自解脱已。以不思议诸</a><a name="0809b15" id="0809b15">善根力。令善财身。速疾增长柔软光泽。告善</a><a name="0809b16" id="0809b16">财言。善男子。于此南方近海门处。有一国土。</a><a name="0809b17" id="0809b17">名为沃田。彼国有园。名大庄严。其中有一</a><a name="0809b18" id="0809b18">广大楼阁。名毗卢遮那庄严藏。从菩萨种</a><a name="0809b19" id="0809b19">种善根果报生。从菩萨种种念力愿力自在</a><a name="0809b20" id="0809b20">力神通力生。从菩萨种种善巧方便生。从菩</a><a name="0809b21" id="0809b21">萨种种福德智慧生。善男子。住不思议解脱</a><a name="0809b22" id="0809b22">菩萨。以大悲心。为诸众生。普遍显现如是境</a><a name="0809b23" id="0809b23">界。广大集起如是庄严。弥勒菩萨摩诃萨。安</a><a name="0809b24" id="0809b24">止其中。为欲摄受本所生处。父母亲属。及诸</a><a name="0809b25" id="0809b25">人众。令成熟故。又欲令彼同受生。同修行。同</a><a name="0809b26" id="0809b26">类众生。于大乘中得坚固故。又欲令彼一切</a><a name="0809b27" id="0809b27">众生。随所住地。随本善根。皆成熟故。又欲</a><a name="0809b28" id="0809b28">为汝显示菩萨解脱门故。显示菩萨遍一切</a><a name="0809b29" id="0809b29">处。随本愿力。受生自在故。显示菩萨以种种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100809a.htm'><img src='up.gif' border=0></a>
<a href='T100809c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>