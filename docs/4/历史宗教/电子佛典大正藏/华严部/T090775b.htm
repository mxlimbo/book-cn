<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0775b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷58)</font> 入法界品第三十四之一 <font face='Arial'>T09, p0775b</h2></font><hr>
<span class='old'>
</a><br><a name="0775a28" id="0775a28">　　令众离邪道　　　显现诸善道</a><br><a name="0775a29" id="0775a29">　　修习八正道　　　安立解脱道</span><br><a name="0775b01" id="0775b01">　　普令诸群生　　　度脱生死海</a><br><a name="0775b02" id="0775b02">　　除灭诸烦恼　　　安住功德海</a><br><a name="0775b03" id="0775b03">　　消竭烦恼海　　　令度三有海</a><br><a name="0775b04" id="0775b04">　　诸根悉调伏　　　不染于世间　</p></a><a name="0775b05" id="0775b05"><p class='juan'>
大方广佛华严经卷第五十八</p>
</a><a name="0775b06" id="0775b06"></a><a name="0775b07" id="0775b07"></a><a name="0775b08" id="0775b08"><p class='juan'>
大方广佛华严经卷第五十九</a><a name="0775b09" id="0775b09"></a><a name="0775b10" id="0775b10"><p><span class='byline'>　　　　东晋天竺三藏佛驮跋陀罗译</span><br></a><a name="0775b11" id="0775b11"><p><b>　　<A NAME="n364"></A>入法界品第三十四之十六</b></p>
</a><a name="0775b12" id="0775b12"><p>尔时弥勒菩萨。以如是等。赞叹善财诸</a><a name="0775b13" id="0775b13">妙功德令无量众生。发道心已。告善财</a><a name="0775b14" id="0775b14">言。善哉善哉。童子。乃能发阿耨多罗三藐三</a><a name="0775b15" id="0775b15">菩提心。专求一切佛法。饶益一切世间。救</a><a name="0775b16" id="0775b16">护一切众生。善男子。汝得善利。人身寿命。</a><a name="0775b17" id="0775b17">值遇诸佛。得见文殊师利大善知识。汝为</a><a name="0775b18" id="0775b18">法器。善根润泽。长清白法。净胜欲性。为善</a><a name="0775b19" id="0775b19">知识之所总摄。诸佛护念。何以故。菩提心</a><a name="0775b20" id="0775b20">者。则为一切诸佛种子。能生一切诸佛法</a><a name="0775b21" id="0775b21">故。菩提心者。则为良田。长养众生白净法</a><a name="0775b22" id="0775b22">故。菩提心者。则为大地。能持一切诸世间</a><a name="0775b23" id="0775b23">故。菩提心者。则为净水。洗濯一切烦恼垢</a><a name="0775b24" id="0775b24">故。菩提心者。则为大风。一切世间无障碍</a><a name="0775b25" id="0775b25">故。菩提心者。则为盛火。能烧一切邪见爱</a><a name="0775b26" id="0775b26">故。菩提心者。则为净日。普照一切众生类</a><a name="0775b27" id="0775b27">故。菩提心者。则为明月。诸白净法悉圆满</a><a name="0775b28" id="0775b28">故。菩提心者。则为净灯。普照一切诸法界</a><a name="0775b29" id="0775b29">故。菩提心者。则为净眼。悉能睹见邪正道故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090775a.htm'><img src='up.gif' border=0></a>
<a href='T090775c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>