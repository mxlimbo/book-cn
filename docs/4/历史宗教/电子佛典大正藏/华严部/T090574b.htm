<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0574b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷27)</font> 第九地 <font face='Arial'>T09, p0574b</h2></font><hr>
<span class='old'>
</a><a name="0574a28" id="0574a28">测知。智力难可测知。游戏诸解脱难可测</a><a name="0574a29" id="0574a29">知。变化所作神力所作如意所作难可测</span><a name="0574b01" id="0574b01">知。乃至举足下足菩萨住善慧地者不能</a><a name="0574b02" id="0574b02">测知。佛子。菩萨法云地如是无量。若广说</a><a name="0574b03" id="0574b03">者。无量无边阿僧祇劫。不能得尽。解脱月</a><a name="0574b04" id="0574b04">言。佛子。若菩萨行处力神通力如是者。佛行</a><a name="0574b05" id="0574b05">处力神通力复云何。答言。佛子。譬如有人</a><a name="0574b06" id="0574b06">见一块土。而作是言。无边世界地性为多</a><a name="0574b07" id="0574b07">此耶。汝所问者。我谓如是。如来无量智慧。</a><a name="0574b08" id="0574b08">云何以菩萨智慧而欲测量。佛子。如人取</a><a name="0574b09" id="0574b09">四天下地性少分余者极多。菩萨法云地。于</a><a name="0574b10" id="0574b10">无量劫但可说耳。何况如来地。我今当说</a><a name="0574b11" id="0574b11">令汝知之。佛现为证。如十方无量无边世</a><a name="0574b12" id="0574b12">界微尘等诸佛世界。十地菩萨。皆满其中。是</a><a name="0574b13" id="0574b13">诸菩萨有无量无边业。修习菩萨功德智慧</a><a name="0574b14" id="0574b14">禅定。于如来功德智慧力百分不及一。百</a><a name="0574b15" id="0574b15">千万亿分不及一。乃至算数譬谕所不能</a><a name="0574b16" id="0574b16">及。佛子。是菩萨随如是智慧。顺如来身</a><a name="0574b17" id="0574b17">口意。不舍诸菩萨三昧。勤心供养一切诸</a><a name="0574b18" id="0574b18">佛。于一一劫。以一切供具。供养无量无边</a><a name="0574b19" id="0574b19">诸佛。能悉具受诸佛神力。转复明胜。是菩萨</a><a name="0574b20" id="0574b20">于法性问难。无能胜者。乃至无量无边百</a><a name="0574b21" id="0574b21">千万亿劫不可穷尽。佛子。譬如天金。以摩</a><a name="0574b22" id="0574b22">尼珠众宝间错。为自在天王严身之具。其余</a><a name="0574b23" id="0574b23">诸天所不能及。亦无夺者。菩萨住十地。智</a><a name="0574b24" id="0574b24">慧善根。从初地乃至九地所不能及。菩</a><a name="0574b25" id="0574b25">萨住是地。得大智照明。随顺一切智故。</a><a name="0574b26" id="0574b26">其余智慧所不能坏。譬如大自在天王光</a><a name="0574b27" id="0574b27">明。能令众生身心清凉。一切生处众生光</a><a name="0574b28" id="0574b28">明所不能及。菩萨摩诃萨亦如是。住法</a><a name="0574b29" id="0574b29">云地智慧光明。一切声闻辟支佛所不能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090574a.htm'><img src='up.gif' border=0></a>
<a href='T090574c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>