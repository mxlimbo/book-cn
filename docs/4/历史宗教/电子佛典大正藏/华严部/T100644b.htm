<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0292 度世品经 0644b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 292 度世品经</font> <font face='Arial'>(卷5)</font> <font face='Arial'>T10, p0644b</h2></font><hr>
<span class='old'>
</a><a name="0644a28" id="0644a28">愦闹众会。见一切根。而分别之。化诸败根。观</a><a name="0644a29" id="0644a29">察诸法。不坏法界。面见诸法。逮得佛眼。逮</span><a name="0644b01" id="0644b01">智慧圣。随应说法。无所从生法忍究竟。逮成</a><a name="0644b02" id="0644b02">诸佛之法不退转地。除诸尘劳三界众难。声</a><a name="0644b03" id="0644b03">闻缘觉。一切径路。观阿惟颜。于诸佛法。而得</a><a name="0644b04" id="0644b04">自在。现欢悦法。善解道意。而能普现十方</a><a name="0644b05" id="0644b05">所有。是为菩萨十事观也</a><a name="0644b06" id="0644b06"><p>菩萨顾视有十事。何谓为十。见诸乞求。不怀</a><a name="0644b07" id="0644b07">害心。从其所愿。而令欢悦。睹犯禁者。皆建</a><a name="0644b08" id="0644b08">立于一切智戒。见诸众生。怀嗔恚意。解忍</a><a name="0644b09" id="0644b09">辱意。以此佛仁。而诱进之。见懈怠者。已不离</a><a name="0644b10" id="0644b10">行。而劝助之。使学大乘。睹心乱者。化建立</a><a name="0644b11" id="0644b11">之。不愦觉地。诸通敏慧。察恶智者。为未曾</a><a name="0644b12" id="0644b12">怀诸邪见。使无有余<span class='corr'>已</span>。以真察其善友如</a><a name="0644b13" id="0644b13">来所学。建立佛法。如所闻经。观其本原。修</a><a name="0644b14" id="0644b14">无上义。眄于众生。悉怀憔悴。显示大哀。顾</a><a name="0644b15" id="0644b15">诸佛法。逮成正觉诸通敏慧。是为菩萨十顾</a><a name="0644b16" id="0644b16">视也</a><a name="0644b17" id="0644b17"><p>菩萨频申有十事。何谓为十。如象频申。诸天</a><a name="0644b18" id="0644b18">龙神。阿须伦。迦留罗。甄陀罗。摩[<a href='javascript:showpic("images/023523.gif")'>目*侯</a>]勒。一切</a><a name="0644b19" id="0644b19">众会。无能及者。如龙象长所乘造心欲。为代</a><a name="0644b20" id="0644b20">众生。而负重担。为如蛟龙。兴云澍雨。演电</a><a name="0644b21" id="0644b21">光[<a href='javascript:showpic("images/019475.gif")'>火*佥</a>]。出正雷音。根力觉意。禅脱三昧。畅甘</a><a name="0644b22" id="0644b22">露水。流布法雨大凤凰王频申。拔诸无明</a><a name="0644b23" id="0644b23">愚痴众冥。深入根株。消息爱泉。济其根原挂</a><a name="0644b24" id="0644b24">碍之门。免出欲心毒害尘劳瑕疵诸秽。师子</a><a name="0644b25" id="0644b25">频申。以离恐惧。大慧等剑。在于大众。消伏外</a><a name="0644b26" id="0644b26">学。勇猛频申。除诸怨敌。爱欲瑕疵。垢浊众</a><a name="0644b27" id="0644b27">冥。消伏难化。如大将师。降伏严敌。圣慧频</a><a name="0644b28" id="0644b28">申。弃去五阴。四大诸入。十二因缘。令不增</a><a name="0644b29" id="0644b29">长。而慧显现。极尊势法。总持频申。意游甚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100644a.htm'><img src='up.gif' border=0></a>
<a href='T100644c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>