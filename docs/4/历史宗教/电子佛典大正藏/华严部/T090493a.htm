<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0493a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷14)</font> 金刚幢菩萨十回向品第二十一之一 <font face='Arial'>T09, p0493a</h2></font><hr>
<span class='old'>
</a><br><a name="0492c28" id="0492c28">　　一切诸佛灭度已　　　供养舍利无厌足</a><br><a name="0492c29" id="0492c29">　　悉以无量妙杂宝　　　建立恒沙诸塔庙</span><br><a name="0493a01" id="0493a01">　　造作无数尊形像　　　宝藏净金而庄严</a><br><a name="0493a02" id="0493a02">　　巍巍高大如山王　　　其数无量不思议</a><br><a name="0493a03" id="0493a03">　　修学积集诸功德　　　胜妙坚固不可坏</a><br><a name="0493a04" id="0493a04">　　菩萨善知行回向　　　分别非有亦非无</a><br><a name="0493a05" id="0493a05">　　若能如是修回向　　　功德无量不可尽</a><br><a name="0493a06" id="0493a06">　　胜妙智慧观诸法　　　皆能了达无所生</a><br><a name="0493a07" id="0493a07">　　方便修习令心净　　　悉与一切如来等</a><br><a name="0493a08" id="0493a08">　　以不可尽诸方便　　　回向无尽如来藏</a><br><a name="0493a09" id="0493a09">　　发起无上菩提心　　　一切世间无所依</a><br><a name="0493a10" id="0493a10">　　普至十方诸世界　　　于一切众心无碍</a><br><a name="0493a11" id="0493a11">　　方便启导众生心　　　悉令出生佛菩提</a><br><a name="0493a12" id="0493a12">　　观察众生心平等　　　推求真实不可得</a><br><a name="0493a13" id="0493a13">　　一切诸法悉无余　　　了达其性无所有</a><br><a name="0493a14" id="0493a14">　　回向无著清净眼　　　永离一切世间苦</a><br><a name="0493a15" id="0493a15">　　欲令诸有悉清净　　　心不妄取诸法相</a><br><a name="0493a16" id="0493a16">　　分别所有无所有　　　能令心净大欢喜</a><br><a name="0493a17" id="0493a17">　　于一佛刹无所著　　　了诸佛土无坚固</a><br><a name="0493a18" id="0493a18">　　不取一切有为法　　　亦不染着法自性</a><br><a name="0493a19" id="0493a19">　　方便回向萨婆若　　　无上智慧自庄严</a><br><a name="0493a20" id="0493a20">　　普令诸佛悉欢喜　　　是为菩萨回向业</a><br><a name="0493a21" id="0493a21">　　菩萨一心念诸佛　　　无上智慧巧方便</a><br><a name="0493a22" id="0493a22">　　如诸如来无所著　　　令我悉获此功德</a><br><a name="0493a23" id="0493a23">　　常欲救护一切众　　　远离无量诸恶业</a><br><a name="0493a24" id="0493a24">　　常行饶益众生心　　　于饶益心无虚妄</a><br><a name="0493a25" id="0493a25">　　随所住地守护法　　　示现涅槃实不灭</a><br><a name="0493a26" id="0493a26">　　一切如来无二法　　　愿我回向亦如是</a><br><a name="0493a27" id="0493a27">　　一切世界诸趣中　　　于有为法无所著</a><br><a name="0493a28" id="0493a28">　　菩萨不缘语言道　　　亦不染着无语言</a><br><a name="0493a29" id="0493a29">　　十方一切诸如来　　　悉摄诸法无有余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090492c.htm'><img src='up.gif' border=0></a>
<a href='T090493b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>