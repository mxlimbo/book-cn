<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0693a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷46)</font> 入法界品第三十四之一 <font face='Arial'>T09, p0693a</h2></font><hr>
<span class='old'>
</a><a name="0692c28" id="0692c28">大悲力。而无忧恼。云何证净普门陀罗尼</a><a name="0692c29" id="0692c29">力。云何生智慧光。于一切法除灭痴闇。云</span><a name="0693a01" id="0693a01">何证诸辩力。分别诸法真实之藏。云何得</a><a name="0693a02" id="0693a02">正念力。受持一切清净法轮。未曾忘失。云</a><a name="0693a03" id="0693a03">何得净趣力。于一切趣普照诸法。云何得</a><a name="0693a04" id="0693a04">智慧力。于一切法得决定智了真实义。尔</a><a name="0693a05" id="0693a05">时良医。谓善财言。善男子。汝已先发阿耨</a><a name="0693a06" id="0693a06">多罗三藐三菩提心耶。答言唯然。尔时良医</a><a name="0693a07" id="0693a07">下师子座。五体投地敬礼善财。礼已。散妙</a><a name="0693a08" id="0693a08">金华。诸杂宝华。无价摩尼。胜末栴檀。无价宝</a><a name="0693a09" id="0693a09">衣。而以覆之。以如是等众妙供具。而供养</a><a name="0693a10" id="0693a10">之。敬重赞叹。作如是言。善哉善哉。善男子。</a><a name="0693a11" id="0693a11">乃能发阿耨多罗三藐三菩提心。善男子。若</a><a name="0693a12" id="0693a12">有能发阿耨多罗三藐三菩提心者。则为</a><a name="0693a13" id="0693a13">守护一切佛性。严净一切诸佛刹性。化众生</a><a name="0693a14" id="0693a14">性。为一切众生说如法性。顺一切业性。成</a><a name="0693a15" id="0693a15">满一切菩萨行性。不断一切诸大愿性。解离</a><a name="0693a16" id="0693a16">欲性。智慧明净普照三世一切法性。建解脱</a><a name="0693a17" id="0693a17">性。为一切佛之所护持。一切诸佛常共护</a><a name="0693a18" id="0693a18">念。善能随顺一切菩萨。一切贤圣。皆悉随喜</a><a name="0693a19" id="0693a19">为一切梵天恭敬礼拜。一切诸天恭敬供养。</a><a name="0693a20" id="0693a20">一切夜叉王之所建立。一切罗刹王恭敬供</a><a name="0693a21" id="0693a21">养。一切龙王而顶戴之。一切紧那罗王敬</a><a name="0693a22" id="0693a22">心赞叹。一切世界王皆悉敬念。彼为安慰一</a><a name="0693a23" id="0693a23">切众生。灭三恶道远离众难。救拔一切贫</a><a name="0693a24" id="0693a24">穷根本。安置天人快乐之处。遇善知识未</a><a name="0693a25" id="0693a25">曾远离。闻佛妙法发菩提心因净菩提心</a><a name="0693a26" id="0693a26">枝。得明净光照菩萨道。顺菩萨智住菩萨</a><a name="0693a27" id="0693a27">地。善男子。当知菩萨能为一切众生。作甚</a><a name="0693a28" id="0693a28">难事。难值难见。为一切众生而作父母。庄</a><a name="0693a29" id="0693a29">严众生。摄取一切诸天世人。除灭众生无量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090692c.htm'><img src='up.gif' border=0></a>
<a href='T090693b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>