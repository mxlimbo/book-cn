<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0430c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷78)</font> 入法界品第三十九之一 <font face='Arial'>T10, p0430c</h2></font><hr>
<span class='old'>
</a><a name="0430b28" id="0430b28">市肆。菩萨商人贸易处故。菩提心者如炼</a><a name="0430b29" id="0430b29">金药。能治一切烦恼垢故。菩提心者犹如好</span><a name="0430c01" id="0430c01">蜜。圆满一切功德味故。菩提心者犹如正道。</a><a name="0430c02" id="0430c02">令诸菩萨入智城故。菩提心者犹如好器。能</a><a name="0430c03" id="0430c03">持一切白净法故。菩提心者犹如时雨。能灭</a><a name="0430c04" id="0430c04">一切烦恼尘故。菩提心者则为住处。一切菩</a><a name="0430c05" id="0430c05">萨所住处故。菩提心者则为寿行。不取声闻</a><a name="0430c06" id="0430c06">解脱果故。菩提心者如净琉璃。自性明洁无</a><a name="0430c07" id="0430c07">诸垢故。菩提心者如帝青宝。出过世间二乘</a><a name="0430c08" id="0430c08">智故。菩提心者如更漏鼓。觉诸众生烦恼睡</a><a name="0430c09" id="0430c09">故。菩提心者如清净水。性本澄洁无垢浊故。</a><a name="0430c10" id="0430c10">菩提心者如阎浮金。映夺一切有为善故。菩</a><a name="0430c11" id="0430c11">提心者如大山王。超出一切诸世间故。菩提</a><a name="0430c12" id="0430c12">心者则为所归。不拒一切诸来者故。菩提心</a><a name="0430c13" id="0430c13">者则为义利。能除一切衰恼事故。菩提心者</a><a name="0430c14" id="0430c14">则为妙宝。能令一切心欢喜故。菩提心者如</a><a name="0430c15" id="0430c15">大施会。充满一切众生心故。菩提心者则为</a><a name="0430c16" id="0430c16">尊胜。诸众生心无与等故。菩提心者犹如伏</a><a name="0430c17" id="0430c17">藏。能摄一切诸佛法故。菩提心者如因陀罗</a><a name="0430c18" id="0430c18">网。能伏烦恼阿修罗故。菩提心者如婆楼那</a><a name="0430c19" id="0430c19">风。能动一切所应化故。菩提心者如因陀罗</a><a name="0430c20" id="0430c20">火。能烧一切诸惑习故。菩提心者如佛支提。</a><a name="0430c21" id="0430c21">一切世间应供养故。善男子。菩提心者。成</a><a name="0430c22" id="0430c22">就如是无量功德。举要言之。应知悉与一切</a><a name="0430c23" id="0430c23">佛法诸功德等。何以故。因菩提心。出生一</a><a name="0430c24" id="0430c24">切诸菩萨行。三世如来。从菩提心而出生故。</a><a name="0430c25" id="0430c25">是故善男子。若有发阿耨多罗三藐三菩提</a><a name="0430c26" id="0430c26">心者。则已出生无量功德。普能摄取一切智</a><a name="0430c27" id="0430c27">道。善男子。譬如有人得无畏药离五恐怖。何</a><a name="0430c28" id="0430c28">等为五。所谓火不能烧。毒不能中。刀不能伤。</a><a name="0430c29" id="0430c29">水不能漂。烟不能熏。菩萨摩诃萨亦复如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100430b.htm'><img src='up.gif' border=0></a>
<a href='T100431a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>