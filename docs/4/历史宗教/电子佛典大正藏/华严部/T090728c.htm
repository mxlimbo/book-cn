<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0728c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷52)</font> 入法界品第三十四之一 <font face='Arial'>T09, p0728c</h2></font><hr>
<span class='old'>
</a><br><a name="0728b28" id="0728b28">　　一向广专求　　　无量功德云</a><br><a name="0728b29" id="0728b29">　　法门波罗蜜　　　充满诸法界</span><br><a name="0728c01" id="0728c01">　　佛子我尔时　　　即得普贤行</a><br><a name="0728c02" id="0728c02">　　分别深法界　　　摄取一切法</a><br><a name="0728c03" id="0728c03">　　成满一切地　　　三世方便海</a><br><a name="0728c04" id="0728c04">　　修习无碍行　　　一念具佛智　</p></a><a name="0728c05" id="0728c05"><p>善男子。尔时智慧转轮王者。岂异人乎。文殊</a><a name="0728c06" id="0728c06">师利童子是也。绍继转轮王姓诸如来种。使</a><a name="0728c07" id="0728c07">不断绝。时王贤慧宝女者我身是也。尔时夜</a><a name="0728c08" id="0728c08">天觉悟我者。普贤菩萨所变化也。我于尔</a><a name="0728c09" id="0728c09">时。初发阿耨多罗三藐三菩提心。发道心</a><a name="0728c10" id="0728c10">已。于佛刹微尘等劫。不堕恶道。常生天人。</a><a name="0728c11" id="0728c11">睹见诸佛。乃至功德幢佛所。得此普光喜幢</a><a name="0728c12" id="0728c12">法门。得此法门已。饶益化度无量众生。善</a><a name="0728c13" id="0728c13">男子。我唯知此法门。诸大菩萨于念念中。</a><a name="0728c14" id="0728c14">普诣一切诸如来所。具足成就精进大海。</a><a name="0728c15" id="0728c15">于念念中。满足一切诸大愿海。于念念中。</a><a name="0728c16" id="0728c16">出生一切未来劫菩萨诸行。于一一菩萨行</a><a name="0728c17" id="0728c17">中。出生一切佛刹微尘等身。彼一一身。充</a><a name="0728c18" id="0728c18">满一切诸法界海。于一一法界中。显现一切</a><a name="0728c19" id="0728c19">佛刹。随其所应现菩萨行。于一一佛刹中。</a><a name="0728c20" id="0728c20">究竟一切佛刹微尘等诸佛海。于一一佛所。</a><a name="0728c21" id="0728c21">究竟一切法界等如来自在神力。一一如来</a><a name="0728c22" id="0728c22">所。分别过去诸劫。行菩萨行。一一如来所。</a><a name="0728c23" id="0728c23">守护受持一切法轮。究竟三世如来诸方便</a><a name="0728c24" id="0728c24">海。我当云何能知能说彼功德行。善男子。</a><a name="0728c25" id="0728c25">此佛众中有一夜天。名曰妙德救护众生。汝</a><a name="0728c26" id="0728c26">诣彼问。云何菩萨学菩萨行具菩萨行</a><a name="0728c27" id="0728c27">净菩萨行。时善财童子。头面敬礼喜目观察</a><a name="0728c28" id="0728c28">众生夜天足。辞退而行</a><a name="0728c29" id="0728c29"><p>尔时善财童子。正念思惟普光喜幢法门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090728b.htm'><img src='up.gif' border=0></a>
<a href='T090729a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>