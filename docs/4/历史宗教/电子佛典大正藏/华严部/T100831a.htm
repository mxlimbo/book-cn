<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0831a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷36)</font> 入不思议解脱境界普贤行愿品 <font face='Arial'>T10, p0831a</h2></font><hr>
<span class='old'>
</a><a name="0830c28" id="0830c28">死业烦恼中。不烂不坏。善男子。譬如金刚。一</a><a name="0830c29" id="0830c29">切大火不能烧然。不能令热。菩萨摩诃萨菩</span><a name="0831a01" id="0831a01">提之心。亦复如是。一切生死。诸烦恼火。不能</a><a name="0831a02" id="0831a02">烧然。不能令热。善男子。譬如此界一切诸佛。</a><a name="0831a03" id="0831a03">将成正觉。降伏四魔。证一切智。坐道场时。唯</a><a name="0831a04" id="0831a04">三千界金刚地际。金刚座上之所能持。非是</a><a name="0831a05" id="0831a05">余座所能成就。菩萨摩诃萨菩提心座。亦复</a><a name="0831a06" id="0831a06">如是。能持菩萨一切行愿。诸波罗蜜圆满诸</a><a name="0831a07" id="0831a07">忍。深入诸地。具足善根。种种回向。蒙佛授</a><a name="0831a08" id="0831a08">记。修集增长诸菩萨道。亲近供养一切如</a><a name="0831a09" id="0831a09">来。承顺受持大法云雨。速疾增长坚固大悲。</a><a name="0831a10" id="0831a10">及能成辨一切愿智。乃至究竟阿耨多罗三</a><a name="0831a11" id="0831a11">藐三菩提。唯金刚智之所能持。非余善根所</a><a name="0831a12" id="0831a12">能成就。善男子。如转轮王。游四天下。七宝之</a><a name="0831a13" id="0831a13">中。轮宝先导。菩萨摩诃萨。亦复如是。为法轮</a><a name="0831a14" id="0831a14">王。利益一切菩提心宝。最为先导。善男子。譬</a><a name="0831a15" id="0831a15">如世间灭除怨敌。诸器仗中弓箭最胜。菩萨</a><a name="0831a16" id="0831a16">摩诃萨。亦复如是。于诸一切助道具中。菩提</a><a name="0831a17" id="0831a17">之心。最为第一。悉能灭除一切烦恼生死怨</a><a name="0831a18" id="0831a18">故。善男子。譬如一切水生华中。优钵罗华。而</a><a name="0831a19" id="0831a19">为最胜。陆生华中。瞻博迦华。而为最胜。菩萨</a><a name="0831a20" id="0831a20">摩诃萨菩提之心。亦复如是。一切智体。优钵</a><a name="0831a21" id="0831a21">罗华。大慈悲心。瞻博迦华。最为第一。能灭众</a><a name="0831a22" id="0831a22">生业烦恼故。善男子。如诸乘中船为第一。以</a><a name="0831a23" id="0831a23">行速疾。令身安乐。能达大海。到于彼岸。菩萨</a><a name="0831a24" id="0831a24">摩诃萨。亦复如是。于彼一切二乘之中。大菩</a><a name="0831a25" id="0831a25">提心而为第一。以能速疾运度众生。令其安</a><a name="0831a26" id="0831a26">乐达彼岸故。善男子。譬如世间一切水中雨</a><a name="0831a27" id="0831a27">水第一。菩萨摩诃萨。亦复如是。于诸一切三</a><a name="0831a28" id="0831a28">昧水中。菩提之心。而为第一。能生一切禅定</a><a name="0831a29" id="0831a29">解脱甘露味故。善男子。譬如盐中先陀婆盐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100830c.htm'><img src='up.gif' border=0></a>
<a href='T100831b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>