<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0856b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷1)</font> <font face='Arial'>T10, p0856b</h2></font><hr>
<span class='old'>
</a><a name="0856a28" id="0856a28">尼。目不暂舍。时比丘尼。为说智慧庄严那罗</a><a name="0856a29" id="0856a29">延金刚相三昧法门。如是等一切大众。一切</span><a name="0856b01" id="0856b01">众生。一切诸趣。所应受化者。一切眷属。种善</a><a name="0856b02" id="0856b02">根者。随诸众生种种欲。种种行。种种道。乐闻</a><a name="0856b03" id="0856b03">多法者。为长养善根故。为增长善根故。庄严</a><a name="0856b04" id="0856b04">善根故。随其所应。开示显说阿耨多罗三藐</a><a name="0856b05" id="0856b05">三菩提。转不退转法轮。令诸众生。得不退</a><a name="0856b06" id="0856b06">轮。何以故。此皆是师子奋迅比丘尼。成就</a><a name="0856b07" id="0856b07">普眼智慧光明舍离法门。成就一切诸佛法</a><a name="0856b08" id="0856b08">界无相清净法界通达无碍法门。此比丘尼。</a><a name="0856b09" id="0856b09">成就无著无碍清净秘藏法门。成就圆满不</a><a name="0856b10" id="0856b10">可思议净藏法门。成就清净普喜见藏法门。</a><a name="0856b11" id="0856b11">成就十万亿不可数般若波罗蜜。成就普眼</a><a name="0856b12" id="0856b12">般若波罗蜜。成就一切佛法法界不可坏般</a><a name="0856b13" id="0856b13">若波罗蜜。此王园林日光泉侧。一切大众菩</a><a name="0856b14" id="0856b14">萨摩诃萨等。一切皆悉久植善根。缘此比丘</a><a name="0856b15" id="0856b15">尼说法教化。乃至阿耨多罗三藐三菩提。其</a><a name="0856b16" id="0856b16">心善寂。得不退转</a><a name="0856b17" id="0856b17"><p>尔时善财童子。见师子奋迅比丘尼久已成</a><a name="0856b18" id="0856b18">就如是等普门法门普现色身。而自庄严。令</a><a name="0856b19" id="0856b19">王园林日光泉水。及诸宝树众师子座。皆现</a><a name="0856b20" id="0856b20">希有奇特之事。所有园林。经行禅窟。及诸所</a><a name="0856b21" id="0856b21">须宝物床帐。见诸大众一切眷属。悉坐其中。</a><a name="0856b22" id="0856b22">功德神力。皆悉具足。八种音声。说众妙法</a><a name="0856b23" id="0856b23">尔时善财童子。见此不可思议诸奇特事。及</a><a name="0856b24" id="0856b24">闻微妙八种音声。复闻不可思议清净妙音。</a><a name="0856b25" id="0856b25">宣扬赞叹无量法空法门。以此法门。润泽身</a><a name="0856b26" id="0856b26">心。皆令柔软。此名正法对治无比法门。得此</a><a name="0856b27" id="0856b27">法门已。身心欢喜。豁然大悟。成就一切诸</a><a name="0856b28" id="0856b28">大法门。恭敬合掌。绕百千匝。即前作礼。未举</a><a name="0856b29" id="0856b29">头顷。见比丘尼。遍处一切师子宝座。放大光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100856a.htm'><img src='up.gif' border=0></a>
<a href='T100856c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>