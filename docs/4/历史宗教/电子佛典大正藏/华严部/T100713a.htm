<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0713a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷11)</font> 入不思议解脱境界普贤行愿品 <font face='Arial'>T10, p0713a</h2></font><hr>
<span class='old'>
</a><a name="0712c28" id="0712c28">咸归正化。自求臣属。永不退还。譬如众流</a><a name="0712c29" id="0712c29">潮宗于海。皆同一味。无有异心。仁者当知。</span><a name="0713a01" id="0713a01">我国大王。奉事多佛。是大菩萨。具大慈悲。应</a><a name="0713a02" id="0713a02">现人间。覆育群品。知诸众生。应渐调伏。先宣</a><a name="0713a03" id="0713a03">王法。渍润其身。究竟令其心得解脱。是故我</a><a name="0713a04" id="0713a04">王有二圣德。何等为二。一者内德。种族真正。</a><a name="0713a05" id="0713a05">仁慧深远。二者外德。如上略明后当广说。</a><a name="0713a06" id="0713a06">善财白言。云何内德。愿为说之。答言仁者。我</a><a name="0713a07" id="0713a07">国大王。种族尊胜。嫡嗣承袭。历代相传。入胎</a><a name="0713a08" id="0713a08">处胎。诸天护念。出胎已后。乃至受位。福庆</a><a name="0713a09" id="0713a09">交至。万国欢娱。圣德日跻。博闻强记。仁智孝</a><a name="0713a10" id="0713a10">友。恭慈惠和。听视聪明。具诸惭愧。有具足</a><a name="0713a11" id="0713a11">力。身无众患。含垢忍辱。心无卒暴。尊贤重</a><a name="0713a12" id="0713a12">德。愍哀庶类。于己财位。恒知止足。于他危</a><a name="0713a13" id="0713a13">难。常思救护。善摄五根。不纵情志。辩才无</a><a name="0713a14" id="0713a14">碍。能师子吼。发言诚谛。离诸爱恚。善解世</a><a name="0713a15" id="0713a15">间殊音异论。威仪整肃。人咸畏敬。慰谕辅臣。</a><a name="0713a16" id="0713a16">抚育黎庶。怜愍众生。等心无二。察人辞色。</a><a name="0713a17" id="0713a17">悉知其心。见象马形。亦知善恶。于有恩德。报</a><a name="0713a18" id="0713a18">复无疲。于怨恶人。善巧将护。行幸城邑。端</a><a name="0713a19" id="0713a19">坐车中。审谛自心。无内外顾。依时出入。以慰</a><a name="0713a20" id="0713a20">国人。有或不顺。返逆王命。酷害王民。动作</a><a name="0713a21" id="0713a21">非法。先以善言。如法开示。舍逆从顺。王必慈</a><a name="0713a22" id="0713a22">恕。依所领处。不减不夺。亦不驱摈。闻命不</a><a name="0713a23" id="0713a23">悛。当加讨罚。克敌制胜。务在安人。是故我</a><a name="0713a24" id="0713a24">王。善称遐布。仁者当知。居俗日夜。分为八</a><a name="0713a25" id="0713a25">时。于昼与夕。各四时。异一一时。中又分四分。</a><a name="0713a26" id="0713a26">通计日夜三十二分。以水漏中。定知时分。</a><a name="0713a27" id="0713a27">昼四时者。自鸡鸣后。乃至辰前。为第一时。辰</a><a name="0713a28" id="0713a28">初分后。至午分初。为第二时。午中分后。乃至</a><a name="0713a29" id="0713a29">申前。为第三时。申初分后。至日没前。为第四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100712c.htm'><img src='up.gif' border=0></a>
<a href='T100713b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>