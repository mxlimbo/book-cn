<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0235b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷44)</font> 十忍品第二十九 <font face='Arial'>T10, p0235b</h2></font><hr>
<span class='old'>
</a><br><a name="0235a28" id="0235a28">　　随顺佛所说　　　成就此忍门</a><br><a name="0235a29" id="0235a29">　　如法而了知　　　亦不分别法</span><br><a name="0235b01" id="0235b01">　　三十三天中　　　所有诸天子</a><br><a name="0235b02" id="0235b02">　　共同一器食　　　所食各不同</a><br><a name="0235b03" id="0235b03">　　所食种种食　　　不从十方来</a><br><a name="0235b04" id="0235b04">　　如其所修业　　　自然咸在器</a><br><a name="0235b05" id="0235b05">　　菩萨亦如是　　　观察一切法</a><br><a name="0235b06" id="0235b06">　　悉从因缘起　　　无生故无灭</a><br><a name="0235b07" id="0235b07">　　无灭故无尽　　　无尽故无染</a><br><a name="0235b08" id="0235b08">　　于世变异法　　　了知无变异</a><br><a name="0235b09" id="0235b09">　　无异则无处　　　无处则寂灭</a><br><a name="0235b10" id="0235b10">　　其心无染着　　　愿度诸群生</a><br><a name="0235b11" id="0235b11">　　专念于佛法　　　未尝有散动</a><br><a name="0235b12" id="0235b12">　　而以悲愿心　　　方便行于世</a><br><a name="0235b13" id="0235b13">　　勤求于十力　　　处世而不住</a><br><a name="0235b14" id="0235b14">　　无去亦无来　　　方便善说法</a><br><a name="0235b15" id="0235b15">　　此忍最为上　　　了法无有尽</a><br><a name="0235b16" id="0235b16">　　入于真法界　　　实亦无所入</a><br><a name="0235b17" id="0235b17">　　菩萨住此忍　　　普见诸如来</a><br><a name="0235b18" id="0235b18">　　同时与授记　　　斯名受佛职</a><br><a name="0235b19" id="0235b19">　　了达三世法　　　寂灭清净相</a><br><a name="0235b20" id="0235b20">　　而能化众生　　　置于善道中</a><br><a name="0235b21" id="0235b21">　　世间种种法　　　一切皆如幻</a><br><a name="0235b22" id="0235b22">　　若能如是知　　　其心无所动</a><br><a name="0235b23" id="0235b23">　　诸业从心生　　　故说心如幻</a><br><a name="0235b24" id="0235b24">　　若离此分别　　　普灭诸有趣</a><br><a name="0235b25" id="0235b25">　　譬如工幻师　　　普现诸色像</a><br><a name="0235b26" id="0235b26">　　徒令众贪乐　　　毕竟无所得</a><br><a name="0235b27" id="0235b27">　　世间亦如是　　　一切皆如幻</a><br><a name="0235b28" id="0235b28">　　无性亦无生　　　示现有种种</a><br><a name="0235b29" id="0235b29">　　度脱诸众生　　　令知法如幻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100235a.htm'><img src='up.gif' border=0></a>
<a href='T100235c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>