<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0556a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷25)</font> 第四地 <font face='Arial'>T09, p0556a</h2></font><hr>
<span class='old'>
</a><a name="0555c28" id="0555c28">故。知第一义谛。分别诸法自相故。知相谛</a><a name="0555c29" id="0555c29">诸法各异故知差别谛。分别阴界入故。知</span><a name="0556a01" id="0556a01">说谛以身心苦恼故。知苦谛诸趣生相续</a><a name="0556a02" id="0556a02">故。知集谛毕竟灭一切恼故。知灭谛至</a><a name="0556a03" id="0556a03">不二法故。知道谛以一切种智。知一切法。</a><a name="0556a04" id="0556a04">次第成一切菩萨地故。知如来智谛以信解</a><a name="0556a05" id="0556a05">力故。知非得无尽谛智。菩萨如是以此诸</a><a name="0556a06" id="0556a06">谛智。如实知一切有为法。虚伪诳诈。假住</a><a name="0556a07" id="0556a07">须臾。诳惑凡人。菩萨尔时于众生中。大悲</a><a name="0556a08" id="0556a08">转胜。生大慈光明。得如是智慧力。不舍一</a><a name="0556a09" id="0556a09">切众生。常求佛智慧。如实观一切有为法先</a><a name="0556a10" id="0556a10">际后际。知众生从先际无明有爱故生。流</a><a name="0556a11" id="0556a11">转生死。于五阴归处。不能动发。增苦恼聚。</a><a name="0556a12" id="0556a12">是中无我。无我所。无众生。无人。无知者。</a><a name="0556a13" id="0556a13">无寿命者。后际亦如是。如是无所有。而愚</a><a name="0556a14" id="0556a14">痴贪着。不知究竟有出无出。又作是念。凡</a><a name="0556a15" id="0556a15">夫众生甚为可怪。无明痴故。有无量身。已</a><a name="0556a16" id="0556a16">灭今灭当灭。如是生死。不能于身生厌离</a><a name="0556a17" id="0556a17">想转更增长五道苦轮。生死水漂不能得</a><a name="0556a18" id="0556a18">返。归五阴舍不能舍离。不知不畏四大</a><a name="0556a19" id="0556a19">毒蛇。不能拔出憍慢见箭。不能灭除贪恚</a><a name="0556a20" id="0556a20">痴火。不能破坏无明愚闇。不能干竭爱着</a><a name="0556a21" id="0556a21">大海。不求十力大圣导师。常随魔意于生</a><a name="0556a22" id="0556a22">死城。常为诸恶觉观所转。如是苦恼。孤穷</a><a name="0556a23" id="0556a23">众生无有救者。无有舍者。无有究竟道</a><a name="0556a24" id="0556a24">者。唯我一人独无等侣。修习福慧。以是资</a><a name="0556a25" id="0556a25">粮。令此众生。住毕竟净。乃至得一切法中无</a><a name="0556a26" id="0556a26">碍智力。如是思惟。从正观生于智力发愿。</a><a name="0556a27" id="0556a27">所作一切善根。皆为度众生故。为一切众</a><a name="0556a28" id="0556a28">生求安乐故。为利益一切众生故。为解</a><a name="0556a29" id="0556a29">脱一切众生故。为一切众生无苦恼故。为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090555c.htm'><img src='up.gif' border=0></a>
<a href='T090556b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>