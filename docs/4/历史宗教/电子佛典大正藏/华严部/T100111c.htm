<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0111c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷21)</font> 十无尽藏品第二十二 <font face='Arial'>T10, p0111c</h2></font><hr>
<span class='old'>
</a><a name="0111b28" id="0111b28">生说。皆令开悟<p></a><a name="0111b29" id="0111b29">佛子。何等为菩萨摩诃萨戒藏。此菩萨。成</span><a name="0111c01" id="0111c01">就普饶益戒。不受戒。不住戒。无悔恨戒。无</a><a name="0111c02" id="0111c02">违诤戒。不损恼戒。无杂秽戒。无贪求戒。无过</a><a name="0111c03" id="0111c03">失戒。无毁犯戒。云何为普饶益戒。此菩萨。受</a><a name="0111c04" id="0111c04">持净戒。本为利益一切众生。云何为不受戒。</a><a name="0111c05" id="0111c05">此菩萨。不受行外道。诸所有戒。但性自精进。</a><a name="0111c06" id="0111c06">奉持三世。诸佛如来。平等净戒。云何为不</a><a name="0111c07" id="0111c07">住戒。此菩萨。受持戒时。心不住欲界。不住色</a><a name="0111c08" id="0111c08">界。不住无色界。何以故。不求生彼。而持戒</a><a name="0111c09" id="0111c09">故。云何为无悔恨戒。此菩萨。恒得安住。</a><a name="0111c10" id="0111c10">无悔恨心。何以故。不作重罪。不行谄诈。不破</a><a name="0111c11" id="0111c11">净戒故。云何为无违诤戒。此菩萨。不非先</a><a name="0111c12" id="0111c12">制。不更造立。心常随顺。向涅槃戒。具足受</a><a name="0111c13" id="0111c13">持。无所毁犯。不以持戒。恼他众生。令其生</a><a name="0111c14" id="0111c14">苦。但愿一切心常欢喜。而持于戒。云何为</a><a name="0111c15" id="0111c15">不恼害戒。此菩萨。不因于戒。学诸咒术。造作</a><a name="0111c16" id="0111c16">方药。恼害众生。但为救护一切众生。而持</a><a name="0111c17" id="0111c17">于戒。云何为不杂戒。此菩萨不着边见。不</a><a name="0111c18" id="0111c18">持杂戒。但观缘起。持出离戒。云何为无贪求</a><a name="0111c19" id="0111c19">戒。此菩萨不现异相。彰己有德。但为满足出</a><a name="0111c20" id="0111c20">离法故。而持于戒。云何为无过失戒。此菩</a><a name="0111c21" id="0111c21">萨。不自贡高。言我持戒。见破戒人。亦不轻毁。</a><a name="0111c22" id="0111c22">令他愧耻。但一其心。而持于戒。云何为无毁</a><a name="0111c23" id="0111c23">犯戒。此菩萨。永断杀盗。邪淫妄语。两舌恶</a><a name="0111c24" id="0111c24">口。及无义语。贪嗔邪见。具足受持十种善业。</a><a name="0111c25" id="0111c25">菩萨持此无犯戒时。作是念言。一切众生。</a><a name="0111c26" id="0111c26">毁犯净戒。皆由颠倒。唯佛世尊。能知众生。</a><a name="0111c27" id="0111c27">以何因缘。而生颠倒。毁犯净戒。我当成就</a><a name="0111c28" id="0111c28">无上菩提。广为众生。说真实法。令离颠倒。</a><a name="0111c29" id="0111c29">是名菩萨摩诃萨第二戒藏<p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100111b.htm'><img src='up.gif' border=0></a>
<a href='T100112a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>