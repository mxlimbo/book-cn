<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0075a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷14)</font> 贤首品第十二之一 <font face='Arial'>T10, p0075a</h2></font><hr>
<span class='old'>
</a><br><a name="0074c28" id="0074c28">　　故示出家得解脱　　　于诸欲乐无所受</a><br><a name="0074c29" id="0074c29">　　菩萨示行十种行　　　亦行一切大人法</span><br><a name="0075a01" id="0075a01">　　诸仙行等悉无余　　　为欲利益众生故</a><br><a name="0075a02" id="0075a02">　　若有众生寿无量　　　烦恼微细乐具足</a><br><a name="0075a03" id="0075a03">　　菩萨于中得自在　　　示受老病死众患</a><br><a name="0075a04" id="0075a04">　　或有贪欲嗔恚痴　　　烦恼猛火常炽然</a><br><a name="0075a05" id="0075a05">　　菩萨为现老病死　　　令彼众生悉调伏</a><br><a name="0075a06" id="0075a06">　　如来十力无所畏　　　及以十八不共法</a><br><a name="0075a07" id="0075a07">　　所有无量诸功德　　　悉以示现度众生</a><br><a name="0075a08" id="0075a08">　　记心教诫及神足　　　悉是如来自在用</a><br><a name="0075a09" id="0075a09">　　彼诸大士皆示现　　　能使众生尽调伏</a><br><a name="0075a10" id="0075a10">　　菩萨种种方便门　　　随顺世法度众生</a><br><a name="0075a11" id="0075a11">　　譬如莲华不着水　　　如是在世令深信</a><br><a name="0075a12" id="0075a12">　　雅思渊才文中王　　　歌舞谈说众所欣</a><br><a name="0075a13" id="0075a13">　　一切世间众技术　　　譬如幻师无不现</a><br><a name="0075a14" id="0075a14">　　或为长者邑中主　　　或为贾客商人导</a><br><a name="0075a15" id="0075a15">　　或为国王及大臣　　　或作良医善众论</a><br><a name="0075a16" id="0075a16">　　或于旷野作大树　　　或为良药众宝藏</a><br><a name="0075a17" id="0075a17">　　或作宝珠随所求　　　或以正道示众生</a><br><a name="0075a18" id="0075a18">　　若见世界始成立　　　众生未有资身具</a><br><a name="0075a19" id="0075a19">　　是时菩萨为工匠　　　为之示现种种业</a><br><a name="0075a20" id="0075a20">　　不作逼恼众生物　　　但说利益世间事</a><br><a name="0075a21" id="0075a21">　　咒术药草等众论　　　如是所有皆能说</a><br><a name="0075a22" id="0075a22">　　一切仙人殊胜行　　　人天等类同信仰</a><br><a name="0075a23" id="0075a23">　　如是难行苦行法　　　菩萨随应悉能作</a><br><a name="0075a24" id="0075a24">　　或作外道出家人　　　或在山林自勤苦</a><br><a name="0075a25" id="0075a25">　　或露形体无衣服　　　而于彼众作师长</a><br><a name="0075a26" id="0075a26">　　或现邪命种种行　　　习行非法以为胜</a><br><a name="0075a27" id="0075a27">　　或现梵志诸威仪　　　于彼众中为上首</a><br><a name="0075a28" id="0075a28">　　或受五热随日转　　　或持牛狗及鹿戒</a><br><a name="0075a29" id="0075a29">　　或着坏衣奉事火　　　为化是等作导师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100074c.htm'><img src='up.gif' border=0></a>
<a href='T100075b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>