<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0506b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷1)</font> 离垢地第二 <font face='Arial'>T10, p0506b</h2></font><hr>
<span class='old'>
</a><br><a name="0506a28" id="0506a28">　　善心寂灭心　　　真心不杂心</a><br><a name="0506a29" id="0506a29">　　无有贪吝心　　　快心与大心</span><br><a name="0506b01" id="0506b01">　　得是十心已　　　入于第二地</a><br><a name="0506b02" id="0506b02">　　菩萨住是地　　　成就诸功德</a><br><a name="0506b03" id="0506b03">　　常离于杀生　　　不恼于一切</a><br><a name="0506b04" id="0506b04">　　常离于劫盗　　　不生邪淫心</a><br><a name="0506b05" id="0506b05">　　实语不两舌　　　不恶口绮语</a><br><a name="0506b06" id="0506b06">　　他人所有物　　　不生于贪心</a><br><a name="0506b07" id="0506b07">　　不恼于众生　　　直心行正见</a><br><a name="0506b08" id="0506b08">　　无有憍慢心　　　亦无谄曲心</a><br><a name="0506b09" id="0506b09">　　柔软不放逸　　　护持诸佛教</a><br><a name="0506b10" id="0506b10">　　所有剧苦恼　　　地狱与畜生</a><br><a name="0506b11" id="0506b11">　　饿鬼炽然身　　　皆从恶心有</a><br><a name="0506b12" id="0506b12">　　我今已永离　　　如是诸恶事</a><br><a name="0506b13" id="0506b13">　　行于真实理　　　寂灭之善法</a><br><a name="0506b14" id="0506b14">　　从人至有顶　　　所有受乐处</a><br><a name="0506b15" id="0506b15">　　禅乐三乘乐　　　皆从十善生</a><br><a name="0506b16" id="0506b16">　　如是思惟已　　　心常不放逸</a><br><a name="0506b17" id="0506b17">　　身自持净戒　　　亦教人令持</a><br><a name="0506b18" id="0506b18">　　遍观诸众生　　　种种受苦恼</a><br><a name="0506b19" id="0506b19">　　如是愍念已　　　转生深悲心</a><br><a name="0506b20" id="0506b20">　　凡夫甚可愍　　　堕在诸邪见</a><br><a name="0506b21" id="0506b21">　　心多怀嗔恨　　　常好起诤讼</a><br><a name="0506b22" id="0506b22">　　常乐于五欲　　　贪求无有厌</a><br><a name="0506b23" id="0506b23">　　起三毒因缘　　　我应度此等</a><br><a name="0506b24" id="0506b24">　　深覆愚痴闇　　　坠生死险道</a><br><a name="0506b25" id="0506b25">　　入大邪见网　　　坠于世笼槛</a><br><a name="0506b26" id="0506b26">　　常为诸魔贼　　　烦恼之所坏</a><br><a name="0506b27" id="0506b27">　　此等甚可愍　　　我应度脱之</a><br><a name="0506b28" id="0506b28">　　没深烦恼水　　　四流所漂漫</a><br><a name="0506b29" id="0506b29">　　具受于三界　　　百种诸苦毒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100506a.htm'><img src='up.gif' border=0></a>
<a href='T100506c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>