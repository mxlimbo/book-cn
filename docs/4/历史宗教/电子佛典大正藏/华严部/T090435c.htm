<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0435c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷6)</font> 贤首菩萨品第八之一 <font face='Arial'>T09, p0435c</h2></font><hr>
<span class='old'>
</a><br><a name="0435b28" id="0435b28">　　无量无边大苦海　　　为众生故悉能忍</a><br><a name="0435b29" id="0435b29">　　与彼同事不念苦　　　饶益众生令安乐</span><br><a name="0435c01" id="0435c01">　　若有不识出家法　　　乐着生死不求解</a><br><a name="0435c02" id="0435c02">　　是故菩萨舍国财　　　常乐出家求寂静</a><br><a name="0435c03" id="0435c03">　　五欲所缚不离家　　　欲令众生解脱故</a><br><a name="0435c04" id="0435c04">　　示现不乐处爱欲　　　是故出家求解脱</a><br><a name="0435c05" id="0435c05">　　欲令具足十种行　　　是佛如来本所修</a><br><a name="0435c06" id="0435c06">　　菩萨所行无有余　　　修习是法度众生</a><br><a name="0435c07" id="0435c07">　　或有众生寿无量　　　烦恼微细乐世间</a><br><a name="0435c08" id="0435c08">　　为斯一切众生类　　　示现生老病死患</a><br><a name="0435c09" id="0435c09">　　或有贪欲嗔恚痴　　　烦恼猛火常炽然</a><br><a name="0435c10" id="0435c10">　　为现生老病死苦　　　化度一切众生故</a><br><a name="0435c11" id="0435c11">　　如来十力无所畏　　　及佛十八不共法</a><br><a name="0435c12" id="0435c12">　　最胜无量诸功德　　　以此妙法度众生</a><br><a name="0435c13" id="0435c13">　　说法教诫及神足　　　住持自在神通力</a><br><a name="0435c14" id="0435c14">　　菩萨示现斯功德　　　以此济度诸群生</a><br><a name="0435c15" id="0435c15">　　如是方便无有量　　　随顺世间度众生</a><br><a name="0435c16" id="0435c16">　　不着世间如莲华　　　能令众生大欢喜</a><br><a name="0435c17" id="0435c17">　　博综多识辩才王　　　文颂谈论过世间</a><br><a name="0435c18" id="0435c18">　　示现世间众技术　　　譬如幻师现众像</a><br><a name="0435c19" id="0435c19">　　或为长者邑中主　　　或为贾客商人导</a><br><a name="0435c20" id="0435c20">　　或为国王及大臣　　　或为良医疗众病</a><br><a name="0435c21" id="0435c21">　　或于旷野作大树　　　或为良药无尽藏</a><br><a name="0435c22" id="0435c22">　　或作宝珠随所求　　　迷道众生示正路</a><br><a name="0435c23" id="0435c23">　　若见世界始成立　　　众生未知资生法</a><br><a name="0435c24" id="0435c24">　　是时菩萨为工匠　　　为之示现种种业</a><br><a name="0435c25" id="0435c25">　　不作恶业害生具　　　欲令群生寿安乐</a><br><a name="0435c26" id="0435c26">　　咒术药草学众论　　　悉为诸佛所称叹</a><br><a name="0435c27" id="0435c27">　　或现仙人殊胜行　　　一切群生所爱乐</a><br><a name="0435c28" id="0435c28">　　示行苦行及深法　　　随其所应悉能现</a><br><a name="0435c29" id="0435c29">　　或作外道出家人　　　或复示现事火法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090435b.htm'><img src='up.gif' border=0></a>
<a href='T090436a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>