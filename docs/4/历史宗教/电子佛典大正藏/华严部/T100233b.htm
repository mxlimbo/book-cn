<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0233b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷44)</font> 十忍品第二十九 <font face='Arial'>T10, p0233b</h2></font><hr>
<span class='old'>
</a><a name="0233a28" id="0233a28">方<span class='corr'>土</span>令随所宜闻。法各异。虽知声无起。而普</a><a name="0233a29" id="0233a29">现音声。虽知无所说。而广说诸法。妙音平等。</span><a name="0233b01" id="0233b01">随类各解。悉以智慧。而能了达。是各菩萨</a><a name="0233b02" id="0233b02">摩诃萨第七如响忍<p></a><a name="0233b03" id="0233b03">佛子。云何为菩萨摩诃萨如影忍。佛子。此菩</a><a name="0233b04" id="0233b04">萨摩诃萨。非于世间生。非于世间没。非在</a><a name="0233b05" id="0233b05">世间内。非在世间外。非行于世间。非不行</a><a name="0233b06" id="0233b06">世间。非同于世间。非异于世间。非往于世间。</a><a name="0233b07" id="0233b07">非不往世间。非住于世间。非不住世间。非是</a><a name="0233b08" id="0233b08">世间。非出世间。非修菩萨行。非舍于大愿。非</a><a name="0233b09" id="0233b09">实非不实。虽常行一切佛法。而能辨一切世</a><a name="0233b10" id="0233b10">间事。不随世间流。亦不住法流。譬如日月。男</a><a name="0233b11" id="0233b11">子女人。舍宅山林。河泉等物。于油于水。于身</a><a name="0233b12" id="0233b12">于宝。于明镜等。清净物中。而现其影。影与油</a><a name="0233b13" id="0233b13">等。非一非异。非离非合。于川流中。亦不漂</a><a name="0233b14" id="0233b14">度。于池井内。亦不沉没。虽现其中。无所染</a><a name="0233b15" id="0233b15">着。然诸众生。知于此处。有是影现。亦知彼</a><a name="0233b16" id="0233b16">处。无如是影。远物近物。虽皆影现。影不随</a><a name="0233b17" id="0233b17">物。而有近远。菩萨摩诃萨。亦复如是。能知</a><a name="0233b18" id="0233b18">自身。及以他身。一切皆是智之境界。不作二</a><a name="0233b19" id="0233b19">解。谓自他别。而于自国土。于他国土。各各</a><a name="0233b20" id="0233b20">差别。一时普现。如种子中。无有根芽。茎节</a><a name="0233b21" id="0233b21">枝叶。而能生起。如是等事。菩萨摩诃萨。亦复</a><a name="0233b22" id="0233b22">如是。于无二法中。分别二相。善巧方便。通达</a><a name="0233b23" id="0233b23">无碍。是名菩萨摩诃萨第八如影忍。菩萨摩</a><a name="0233b24" id="0233b24">诃萨。成就此忍。虽不往诣十方国土。而能普</a><a name="0233b25" id="0233b25">现一切佛刹。亦不离此。亦不到彼。如影普现。</a><a name="0233b26" id="0233b26">所行无碍。令诸众生。见差别身。同于世间坚</a><a name="0233b27" id="0233b27">实之相。然此差别。即非差别。别与不别。无所</a><a name="0233b28" id="0233b28">障碍。此菩萨。从于如来种性而生。身语及意。</a><a name="0233b29" id="0233b29">清净无碍。故能获得无边色相清净之身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100233a.htm'><img src='up.gif' border=0></a>
<a href='T100233c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>