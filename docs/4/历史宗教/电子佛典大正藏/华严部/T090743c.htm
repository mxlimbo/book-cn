<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0743c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷54)</font> 入法界品第三十四之一 <font face='Arial'>T09, p0743c</h2></font><hr>
<span class='old'>
</a><a name="0743b28" id="0743b28">知识心。随所求者悉令充足。而摄取之。时</a><a name="0743b29" id="0743b29">王即得无量快乐。释提桓因乃至化自在天</span><a name="0743c01" id="0743c01">王。无量百亿那由他劫。受诸快乐所不能</a><a name="0743c02" id="0743c02">及。他化自在天王。不思议劫受诸快乐。亦</a><a name="0743c03" id="0743c03">所不及。大梵天王不可说劫住梵住乐。亦</a><a name="0743c04" id="0743c04">所不及。乃至净居天。无分齐劫住寂静乐。</a><a name="0743c05" id="0743c05">亦所不及。复次善男子。譬如有人仁慈至</a><a name="0743c06" id="0743c06">孝。遭世事难。违离父母。经历年岁后忽遇</a><a name="0743c07" id="0743c07">会。瞻奉亲颜欣慰踊悦。不能自胜。时彼大</a><a name="0743c08" id="0743c08">王。见来求者心大欢喜亦复如是。信心坚</a><a name="0743c09" id="0743c09">固长养菩提。何以故。此菩萨专求一切智。</a><a name="0743c10" id="0743c10">饶益安乐一切众生。成满大愿。远不善法</a><a name="0743c11" id="0743c11">修行诸善。救护众生开萨婆若门。摄一切</a><a name="0743c12" id="0743c12">智满众生愿。入一切佛诸功德海。坏一切</a><a name="0743c13" id="0743c13">烦恼魔业障山。随顺一切诸如来教。入深智</a><a name="0743c14" id="0743c14">流不违正道。出诸法流成满大愿。住大</a><a name="0743c15" id="0743c15">人法。满足普门善根之藏。离一切恶心无</a><a name="0743c16" id="0743c16">所染。了达诸法犹如虚空。复次佛子。时彼</a><a name="0743c17" id="0743c17">大王。见诸众生。发一子想父母想。福田想</a><a name="0743c18" id="0743c18">难报恩想。师想佛想。大慈悲心悉普覆之。</a><a name="0743c19" id="0743c19">随其所须。衣服饮食。华香末香涂香。鬘盖幢</a><a name="0743c20" id="0743c20">幡诸庄严具。床座被褥。舍宅宫殿园观浴池。</a><a name="0743c21" id="0743c21">车乘辇舆象马众宝。所住宫殿及其眷属。内</a><a name="0743c22" id="0743c22">诸库藏城邑聚落。如是一切悉施众生普</a><a name="0743c23" id="0743c23">令充足。时彼会中有一童女。名宝光明。端</a><a name="0743c24" id="0743c24">正姝妙颜容无伦。身如真金目发绀色。口</a><a name="0743c25" id="0743c25">演妙音身出名香。众宝庄严。常怀惭愧。正</a><a name="0743c26" id="0743c26">念无乱。威仪庠序。于诸师长恭敬尊重。诸</a><a name="0743c27" id="0743c27">根寂定念慧现前。所闻诸法能持能解。宿世</a><a name="0743c28" id="0743c28">长养无量善根。诸妙善法润泽其身。近善</a><a name="0743c29" id="0743c29">知识好乐大乘。心如虚空自安安彼。常乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090743b.htm'><img src='up.gif' border=0></a>
<a href='T090744a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>