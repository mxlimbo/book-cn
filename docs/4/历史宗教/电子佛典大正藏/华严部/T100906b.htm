<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0300 大方广佛华严经不思议佛境界分 0906b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 300 大方广佛华严经不思议佛境界分</font> <font face='Arial'>(卷1)</font> 一卷 <font face='Arial'>T10, p0906b</h2></font><hr>
<span class='old'>
</a><a name="0906a28" id="0906a28">如幻如阳炎。乃至究竟。尽虚空界。如是无量</a><a name="0906a29" id="0906a29">佛事业起。刹那刹那。于有情所。常作利益。无</span><a name="0906b01" id="0906b01">暂休息。譬如即此大菩萨集会十佛刹土极</a><a name="0906b02" id="0906b02">微等数量于摩揭陀国十二緰缮那地分中</a><a name="0906b03" id="0906b03">安住展转。不相碍。如是如是。于极微中。容</a><a name="0906b04" id="0906b04">受无量阿僧企耶诸佛刹土。有余佛刹。各各</a><a name="0906b05" id="0906b05">相向。或有相背或有在傍。或有相纳如是展</a><a name="0906b06" id="0906b06">转不相障碍。如人梦中于一处所。见种种事。</a><a name="0906b07" id="0906b07">虽见非真实故。不能为碍。如是如是。此诸佛</a><a name="0906b08" id="0906b08">刹。皆唯心量之所变现。或有世界。见劫火烧。</a><a name="0906b09" id="0906b09">或烧已尽。或见风起。或有清净。或有杂染。或</a><a name="0906b10" id="0906b10">现无佛诸刹土中。众生之类。随其自业。各见</a><a name="0906b11" id="0906b11">不同。如是如是。无量变异。譬如饿鬼饥渴所</a><a name="0906b12" id="0906b12">逼。于殑伽河边。或有见水。或有见灰。或见</a><a name="0906b13" id="0906b13">脓血。或见便利。不净充满。如是如是。有情</a><a name="0906b14" id="0906b14">于自佛刹土中。或见杂染。或见清净。或见有</a><a name="0906b15" id="0906b15">佛。或见涅槃。或见大众会中说法。或有听闻</a><a name="0906b16" id="0906b16">第一义法。或闻广说檀波罗蜜。或见游行。或</a><a name="0906b17" id="0906b17">有见住。或有见坐。或见食时。或见二丈夫量。</a><a name="0906b18" id="0906b18">或见七丈夫量。或见一瑜缮那量。或见百</a><a name="0906b19" id="0906b19">瑜缮那量。或见千瑜缮那量。或见光明照</a><a name="0906b20" id="0906b20">曜如日初出。或见如满月圆朗空中。随其业</a><a name="0906b21" id="0906b21">行种种见异。或见久远入般涅槃。或有不闻</a><a name="0906b22" id="0906b22">诸佛名字。譬如饿鬼于河水边有见猛火。或</a><a name="0906b23" id="0906b23">见异事。或见如是。如此大菩萨集会。各各于</a><a name="0906b24" id="0906b24">自佛刹土中。佛薄伽梵。作菩萨形。或见有一</a><a name="0906b25" id="0906b25">佛刹土中。劫波火烧。或烧已尽。或见于此佛</a><a name="0906b26" id="0906b26">刹土中。众生界满。佛现饶益。有薄伽梵。取诸</a><a name="0906b27" id="0906b27">佛刹入一佛土中。令相似示现。如患翳者。翳</a><a name="0906b28" id="0906b28">因缘故。不了众色。如是如是。识因缘故。不了</a><a name="0906b29" id="0906b29">众相。于是普贤菩萨。告德藏言。佛子。我今为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100906a.htm'><img src='up.gif' border=0></a>
<a href='T100906c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>