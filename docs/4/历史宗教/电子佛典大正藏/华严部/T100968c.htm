<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0968c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷1)</font> 留化品第二 <font face='Arial'>T10, p0968c</h2></font><hr>
<span class='old'>
</a><a name="0968b28" id="0968b28">氏等辈。亦各有化如来之像开导众生。我虽</a><a name="0968b29" id="0968b29">灭度彼化佛身亦不灭度。是故最胜。化亦无</span><a name="0968c01" id="0968c01">化佛亦无佛解知空寂。亦不二三若干之相。</a><a name="0968c02" id="0968c02">二地菩萨。常当修习幻化之法。观了慧地诚</a><a name="0968c03" id="0968c03">信之地。见地薄地终成之地。缘觉声闻所居</a><a name="0968c04" id="0968c04">之地。虽疗其疾不取其证。假使最胜二住菩</a><a name="0968c05" id="0968c05">萨。欲取声闻缘觉证者甚无有难。譬如有人</a><a name="0968c06" id="0968c06">手执华鬘及明月珠。仰掷虚空未堕地顷。于</a><a name="0968c07" id="0968c07">其中间断结除垢诸漏永灭。无生老死忧患</a><a name="0968c08" id="0968c08">之苦。但为菩萨虽知断结终不取证。所以然</a><a name="0968c09" id="0968c09">者。未察众生上中下意。坚固其心永处究竟。</a><a name="0968c10" id="0968c10">兴无盖云击慧雷声。降甘露药宣真谛宝。不</a><a name="0968c11" id="0968c11">断三业。意念鲜洁如水清彻。恒用禁戒而自</a><a name="0968c12" id="0968c12">庄严。复以众德修饰形相。奉遵上妙贤圣觉</a><a name="0968c13" id="0968c13">道。至后胎分一生补处。觉现诸佛所造本</a><a name="0968c14" id="0968c14">业。觉意总持悉无处所。先念兴意严净道场。</a><a name="0968c15" id="0968c15">随时进止行安般念。在众强志御无所畏。心</a><a name="0968c16" id="0968c16">便勇健而得自在。发心愿成甚可爱敬。为诸</a><a name="0968c17" id="0968c17">众生说喜乐法。其心特尊与众超异。若能执</a><a name="0968c18" id="0968c18">持空无之相。外道奇术无奈之何。声闻缘觉</a><a name="0968c19" id="0968c19">常所宗敬。是时世尊复告最胜。二地菩萨达</a><a name="0968c20" id="0968c20">知本无远离身行。去口殃祸除意乱念。消灭</a><a name="0968c21" id="0968c21">三秽抑制三灾。阉塞五弊推寻十二痴行</a><a name="0968c22" id="0968c22">之本。上下五结散在三界。以渐除却无令增</a><a name="0968c23" id="0968c23">多。思惟十一苦恼之疮。舍诸四大耽着之病。</a><a name="0968c24" id="0968c24">分别诸物恶露之法。当避家业息诸习俗。断</a><a name="0968c25" id="0968c25">其爱欲嗔恚贪垢。净刈根本不使流驰。常念</a><a name="0968c26" id="0968c26">思惟计无我想。坚立四信。住四意止。成四意</a><a name="0968c27" id="0968c27">断称说五根。布现五力无缺减志。晓知七觉</a><a name="0968c28" id="0968c28">诸宝之藏。修行八正贤圣之道。八大人念初</a><a name="0968c29" id="0968c29">不废舍。如是最胜。二地菩萨执心调意。不若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100968b.htm'><img src='up.gif' border=0></a>
<a href='T100969a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>