<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0076b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷15)</font> 贤首品第十二之一 <font face='Arial'>T10, p0076b</h2></font><hr>
<span class='old'>
</a><br><a name="0076a28" id="0076a28">　　又放光明名勇猛　　　此光觉悟懒堕者</a><br><a name="0076a29" id="0076a29">　　令彼常于三宝中　　　恭敬供养无疲厌</span><br><a name="0076b01" id="0076b01">　　若彼常于三宝中　　　恭敬供养无疲厌</a><br><a name="0076b02" id="0076b02">　　则能超出四魔境　　　速成无上佛菩提</a><br><a name="0076b03" id="0076b03">　　劝化众生令进策　　　常勤供养于三宝</a><br><a name="0076b04" id="0076b04">　　法欲灭时专守护　　　是故得成此光明</a><br><a name="0076b05" id="0076b05">　　又放光明名寂静　　　此光能觉乱意者</a><br><a name="0076b06" id="0076b06">　　令其远离贪恚痴　　　心不动摇而正定</a><br><a name="0076b07" id="0076b07">　　舍离一切恶知识　　　无义谈说杂染行</a><br><a name="0076b08" id="0076b08">　　赞叹禅定阿兰若　　　是故得成此光明</a><br><a name="0076b09" id="0076b09">　　又放光明名慧严　　　此光觉悟愚迷者</a><br><a name="0076b10" id="0076b10">　　令其证谛解缘起　　　诸根智慧悉通达</a><br><a name="0076b11" id="0076b11">　　若能证谛解缘起　　　诸根智慧悉通达</a><br><a name="0076b12" id="0076b12">　　则得日灯三昧法　　　智慧光明成佛果</a><br><a name="0076b13" id="0076b13">　　国财及<span class='corr'>己</span>皆能舍　　　为菩提故求正法</a><br><a name="0076b14" id="0076b14">　　闻已专勤为众说　　　是故得成此光明</a><br><a name="0076b15" id="0076b15">　　又放光明名佛慧　　　此光觉悟诸含识</a><br><a name="0076b16" id="0076b16">　　令见无量无边佛　　　各各坐宝莲华上</a><br><a name="0076b17" id="0076b17">　　赞佛威德及解脱　　　说佛自在无有量</a><br><a name="0076b18" id="0076b18">　　显示佛力及神通　　　是故得成此光明</a><br><a name="0076b19" id="0076b19">　　又放光明名无畏　　　此光照触恐怖者</a><br><a name="0076b20" id="0076b20">　　非人所持诸毒害　　　一切皆令疾除灭</a><br><a name="0076b21" id="0076b21">　　能于众生施无畏　　　遇有恼害皆劝止</a><br><a name="0076b22" id="0076b22">　　拯济厄难孤穷者　　　以是得成此光明</a><br><a name="0076b23" id="0076b23">　　又放光明名安隐　　　此光能照疾病者</a><br><a name="0076b24" id="0076b24">　　令除一切诸苦痛　　　悉得正定三昧乐</a><br><a name="0076b25" id="0076b25">　　施以良药救众患　　　妙宝延命香涂体</a><br><a name="0076b26" id="0076b26">　　酥油乳蜜充饮食　　　以是得成此光明</a><br><a name="0076b27" id="0076b27">　　又放光明名见佛　　　此光觉悟将没者</a><br><a name="0076b28" id="0076b28">　　令随忆念见如来　　　命终得生其净国</a><br><a name="0076b29" id="0076b29">　　见有临终劝念佛　　　又示尊像令瞻敬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100076a.htm'><img src='up.gif' border=0></a>
<a href='T100076c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>