<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0402b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷74)</font> 入法界品第三十九之一 <font face='Arial'>T10, p0402b</h2></font><hr>
<span class='old'>
</a><a name="0402a28" id="0402a28">起修成一切菩萨功德心。起庄严一切菩萨</a><a name="0402a29" id="0402a29">道心。起求一切智大精进行修诸功德如劫</span><a name="0402b01" id="0402b01">火炽然无休息心。起修普贤行教化一切众</a><a name="0402b02" id="0402b02">生心。起善学一切威仪修菩萨功德舍离一</a><a name="0402b03" id="0402b03">切所有住无所有真实心。是为菩萨第三受</a><a name="0402b04" id="0402b04">生藏。云何名以深净心普照三世受生藏。善</a><a name="0402b05" id="0402b05">男子。此菩萨。具清净增上心。得如来菩提光。</a><a name="0402b06" id="0402b06">入菩萨方便海。其心坚固。犹若金刚背舍一</a><a name="0402b07" id="0402b07">切诸有趣生。成就一切佛自在力。修殊胜行。</a><a name="0402b08" id="0402b08">具菩萨根。其心明洁。愿力不动。常为诸佛之</a><a name="0402b09" id="0402b09">所护念。破坏一切诸障碍山。普为众生作所</a><a name="0402b10" id="0402b10">依处。是为菩萨第四受生藏。云何名平等光</a><a name="0402b11" id="0402b11">明受生藏。善男子。此菩萨。具足众行。普化众</a><a name="0402b12" id="0402b12">生。一切所有。悉皆能舍。住佛究竟净戒境界。</a><a name="0402b13" id="0402b13">具足忍法。成就诸佛法忍光明。以大精进。趣</a><a name="0402b14" id="0402b14">一切智。到于彼岸。修习诸禅得普门定。净</a><a name="0402b15" id="0402b15">智圆满。以智慧日明照诸法。得无碍眼。见</a><a name="0402b16" id="0402b16">诸佛海。悟入一切真实法性。一切世间。见</a><a name="0402b17" id="0402b17">者欢喜。善能修习如实法门。是为菩萨第五</a><a name="0402b18" id="0402b18">受生藏。云何名生如来家受生藏。善男子。此</a><a name="0402b19" id="0402b19">菩萨。生如来家。随诸佛住。成就一切甚深法</a><a name="0402b20" id="0402b20">门。具三世佛清净大愿。得一切佛同一善根。</a><a name="0402b21" id="0402b21">与诸如来。共一体性。具出世行白净善法。安</a><a name="0402b22" id="0402b22">住广大功德法门。入诸三昧。见佛神力。随</a><a name="0402b23" id="0402b23">所应化。净诸众生。如问而对。辩才无尽。是为</a><a name="0402b24" id="0402b24">菩萨第六受生藏。云何名佛力光明受生藏。</a><a name="0402b25" id="0402b25">善男子。此菩萨。深入佛力。游诸佛刹。心无退</a><a name="0402b26" id="0402b26">转。供养承事菩萨众会。无有疲厌。了一切</a><a name="0402b27" id="0402b27">法皆如幻起。知诸世间如梦所见。一切色相</a><a name="0402b28" id="0402b28">犹如光影。神通所作皆如变化。一切受生悉</a><a name="0402b29" id="0402b29">皆如影。诸佛说法皆如谷响。开示法界咸令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100402a.htm'><img src='up.gif' border=0></a>
<a href='T100402c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>