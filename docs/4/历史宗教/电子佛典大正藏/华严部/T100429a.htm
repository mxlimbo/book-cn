<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0429a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷78)</font> 入法界品第三十九之一 <font face='Arial'>T10, p0429a</h2></font><hr>
<span class='old'>
</a><a name="0428c28" id="0428c28">精进波罗蜜行。作大商主护诸众生。为大法</a><a name="0428c29" id="0428c29">船度诸有海。住于大道。集大法宝。修诸广</span><a name="0429a01" id="0429a01">大助道之法。如是之人。难可得闻。难可得见。</a><a name="0429a02" id="0429a02">难得亲近同居共行。何以故。此长者子。发心</a><a name="0429a03" id="0429a03">救护一切众生。令一切众生解脱诸苦。超诸</a><a name="0429a04" id="0429a04">恶趣。离诸险难。破无明闇。出生死野。息诸趣</a><a name="0429a05" id="0429a05">轮。度魔境界。不着世法。出欲淤泥。断贪鞅解</a><a name="0429a06" id="0429a06">见缚。坏想宅绝迷道。摧慢幢拔惑箭。撤睡</a><a name="0429a07" id="0429a07">盖裂爱网。灭无明度有流。离谄幻净心垢。断</a><a name="0429a08" id="0429a08">痴惑出生死。诸仁者。此长者子。为被四流</a><a name="0429a09" id="0429a09">漂泊者造大法船。为被见泥没溺者立大法</a><a name="0429a10" id="0429a10">桥。为被痴暗昏迷者然大智灯。为行生死旷</a><a name="0429a11" id="0429a11">野者开示圣道。为婴烦恼重病者调和法药。</a><a name="0429a12" id="0429a12">为遭生老死苦者饮以甘露令其安隐。为入</a><a name="0429a13" id="0429a13">贪恚痴火者沃以定水使得清凉。多忧恼者</a><a name="0429a14" id="0429a14">慰谕使安。系有狱者晓诲令出。入见网者开</a><a name="0429a15" id="0429a15">以智剑。住界城者示诸脱门。在险难者导安</a><a name="0429a16" id="0429a16">隐处。惧结贼者与无畏法。堕恶趣者授慈悲</a><a name="0429a17" id="0429a17">手。拘害蕴者示涅槃城。界蛇所缠解以圣道。</a><a name="0429a18" id="0429a18">着于六处空聚落者以智慧光引之令出。住</a><a name="0429a19" id="0429a19">邪济者令入正济。近恶友者示其善友。乐凡</a><a name="0429a20" id="0429a20">法者诲以圣法。着生死者令其趣入一切智</a><a name="0429a21" id="0429a21">城。诸仁者。此长者子。恒以此行。救护众生。</a><a name="0429a22" id="0429a22">发菩提心未尝休息。求大乘道曾无懈倦。饮</a><a name="0429a23" id="0429a23">诸法水不生厌足。恒勤积集助道之行。常</a><a name="0429a24" id="0429a24">乐清净一切法门。修菩萨行不舍精进。成满</a><a name="0429a25" id="0429a25">诸愿善行方便。见善知识情无厌足。事善知</a><a name="0429a26" id="0429a26">识身不疲懈。闻善知识所有教诲。常乐顺行</a><a name="0429a27" id="0429a27">未曾违逆。诸仁者。若有众生。能发阿耨多</a><a name="0429a28" id="0429a28">罗三藐三菩提心。是为希有。若发心已。又</a><a name="0429a29" id="0429a29">能如是。精进方便。集诸佛法。倍为希有。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100428c.htm'><img src='up.gif' border=0></a>
<a href='T100429b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>