<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0126c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷23)</font> 十回向品第二十五之一 <font face='Arial'>T10, p0126c</h2></font><hr>
<span class='old'>
</a><a name="0126b28" id="0126b28">净。报如光影清净故。一切智智。亦如光影清</a><a name="0126b29" id="0126b29">净。离我我所。一切动乱。思惟分别。如是了</span><a name="0126c01" id="0126c01">知。以诸善根。方便回向。菩萨如是。回向之</a><a name="0126c02" id="0126c02">时。度脱众生。常无休息。不住法相。虽知诸</a><a name="0126c03" id="0126c03">法。无业无报。善能出生一切业报。而无违诤。</a><a name="0126c04" id="0126c04">如是方便。善修回向。菩萨摩诃萨。如是回向</a><a name="0126c05" id="0126c05">时。离一切过。诸佛所赞。佛子。是为菩萨摩诃</a><a name="0126c06" id="0126c06">萨第一救护一切众生离众生相回向</a><a name="0126c07" id="0126c07">尔时金刚幢菩萨。观察十方。一切众会。暨于</a><a name="0126c08" id="0126c08">法界。入深句义。以无量心。修习胜行。大悲普</a><a name="0126c09" id="0126c09">覆一切众生。不断三世诸如来种。入一切佛</a><a name="0126c10" id="0126c10">功德法藏。出生一切诸佛法身。善能分别诸</a><a name="0126c11" id="0126c11">众生心。知其所种。善根成熟。住于法身。而为</a><a name="0126c12" id="0126c12">示现清净色身。承佛神力。即说漏言<p class='lg'></a><br><a name="0126c13" id="0126c13">　　不思议劫修行道　　　精进坚固心无碍</a><br><a name="0126c14" id="0126c14">　　为欲饶益群生类　　　常求诸佛功德法</a><br><a name="0126c15" id="0126c15">　　调御世间无等人　　　修治其意甚明洁</a><br><a name="0126c16" id="0126c16">　　发心普救诸含识　　　彼能善入回向藏</a><br><a name="0126c17" id="0126c17">　　勇猛精进力具足　　　智慧聪达意清净</a><br><a name="0126c18" id="0126c18">　　普救一切诸群生　　　其心堪忍不倾动</a><br><a name="0126c19" id="0126c19">　　心善安住无与等　　　意常清净大欢悦</a><br><a name="0126c20" id="0126c20">　　如是为物勤修行　　　譬如大地普容受</a><br><a name="0126c21" id="0126c21">　　不为自身求快乐　　　但欲救护诸众生</a><br><a name="0126c22" id="0126c22">　　如是发起大悲心　　　疾得入于无碍地</a><br><a name="0126c23" id="0126c23">　　十方一切诸世界　　　所有众生皆摄受</a><br><a name="0126c24" id="0126c24">　　为救彼故善住心　　　如是修学诸回向</a><br><a name="0126c25" id="0126c25">　　修行布施大欣悦　　　护持净戒无所犯</a><br><a name="0126c26" id="0126c26">　　勇猛精进心不动　　　回向如来一切智</a><br><a name="0126c27" id="0126c27">　　其心广大无边际　　　忍力安住不倾动</a><br><a name="0126c28" id="0126c28">　　禅定甚深恒照了　　　智慧微妙难思议</a><br><a name="0126c29" id="0126c29">　　十方一切世界中　　　具足修治清净行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100126b.htm'><img src='up.gif' border=0></a>
<a href='T100127a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>