<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0786c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷60)</font> 入法界品第三十四之一 <font face='Arial'>T09, p0786c</h2></font><hr>
<span class='old'>
</a><br><a name="0786b28" id="0786b28">　　或见卢舍那　　　于彼转法轮</a><br><a name="0786b29" id="0786b29">　　显现自在力　　　方便入涅槃</span><br><a name="0786c01" id="0786c01">　　观察众生类　　　一切业烦恼</a><br><a name="0786c02" id="0786c02">　　显现自在力　　　化之令解脱</a><br><a name="0786c03" id="0786c03">　　如是诸法王　　　十方世界中</a><br><a name="0786c04" id="0786c04">　　显现自在力　　　我今说少分</a><br><a name="0786c05" id="0786c05">　　或见释迦文　　　初成等正觉</a><br><a name="0786c06" id="0786c06">　　饶益诸群生　　　一切莫能测</a><br><a name="0786c07" id="0786c07">　　或见为菩萨　　　供养一切佛</a><br><a name="0786c08" id="0786c08">　　或住童子地　　　显现自在力</a><br><a name="0786c09" id="0786c09">　　或见行施戒　　　忍辱勤精进</a><br><a name="0786c10" id="0786c10">　　深入诸禅定　　　住慧方便地</a><br><a name="0786c11" id="0786c11">　　或见究竟住　　　一切种智地</a><br><a name="0786c12" id="0786c12">　　三昧陀罗尼　　　出生诸通明</a><br><a name="0786c13" id="0786c13">　　或见无量劫　　　修习菩萨行</a><br><a name="0786c14" id="0786c14">　　逮得不退转　　　甘露灌顶记</a><br><a name="0786c15" id="0786c15">　　或见为梵身　　　帝释四天王</a><br><a name="0786c16" id="0786c16">　　刹利婆罗门　　　示现此等身</a><br><a name="0786c17" id="0786c17">　　或见从兜率　　　命终降神生</a><br><a name="0786c18" id="0786c18">　　或见住宫殿　　　舍欲而出家</a><br><a name="0786c19" id="0786c19">　　或见坐道场　　　降魔成正觉</a><br><a name="0786c20" id="0786c20">　　转净妙法轮　　　涅槃后起塔</a><br><a name="0786c21" id="0786c21">　　或见无量寿　　　最胜天人尊</a><br><a name="0786c22" id="0786c22">　　为授灌顶记　　　成无上导师</a><br><a name="0786c23" id="0786c23">　　或见十力尊　　　教化已周讫</a><br><a name="0786c24" id="0786c24">　　般涅槃已来　　　无量无数劫</a><br><a name="0786c25" id="0786c25">　　或见论师月　　　现处梵王宫</a><br><a name="0786c26" id="0786c26">　　亦现大自在　　　魔王宫殿中</a><br><a name="0786c27" id="0786c27">　　或见兜率宫　　　诸天众围绕</a><br><a name="0786c28" id="0786c28">　　为彼说正法　　　悉令大欢喜</a><br><a name="0786c29" id="0786c29">　　或见处夜摩　　　帝释四天王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090786b.htm'><img src='up.gif' border=0></a>
<a href='T090787a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>