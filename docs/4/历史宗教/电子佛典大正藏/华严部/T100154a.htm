<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0154a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷28)</font> 十回向品第二十五之一 <font face='Arial'>T10, p0154a</h2></font><hr>
<span class='old'>
</a><a name="0153c28" id="0153c28">世间。一切众生。悉不知恩。菩萨于彼。初无嫌</a><a name="0153c29" id="0153c29">恨。不生一念。求反报心。但欲灭其无量苦恼。</span><a name="0154a01" id="0154a01">于诸世间。心如虚空。无所染着。普观诸法真</a><a name="0154a02" id="0154a02">实之相。发大誓愿。灭众生苦。永不厌舍。大乘</a><a name="0154a03" id="0154a03">志愿。灭一切见。修诸菩萨平等行愿。佛子。菩</a><a name="0154a04" id="0154a04">萨摩诃萨。如是观察已。摄诸善根。悉以回向。</a><a name="0154a05" id="0154a05">所谓愿一切众生。念念滋生无量善法。成就</a><a name="0154a06" id="0154a06">无上。园林之心。愿一切众生。得不动法。见一</a><a name="0154a07" id="0154a07">切佛。皆令欢喜。愿一切众生。乐法园苑。得诸</a><a name="0154a08" id="0154a08">佛刹。园苑妙乐。愿一切众生。得净妙心。常见</a><a name="0154a09" id="0154a09">如来。神足园林。愿一切众生。得佛戏乐。常善</a><a name="0154a10" id="0154a10">游戏智慧境界。愿一切众生。得游戏乐。普诣</a><a name="0154a11" id="0154a11">佛刹。道场众会。愿一切众生。成就菩萨。解脱</a><a name="0154a12" id="0154a12">游戏。尽未来劫。行菩萨行。心无疲倦。愿一切</a><a name="0154a13" id="0154a13">众生。见一切佛。充满法界。发广大心。住佛园</a><a name="0154a14" id="0154a14">林。愿一切众生。悉能遍往一切佛刹。一一刹</a><a name="0154a15" id="0154a15">中。供养诸佛。愿一切众生。得善欲心。清净庄</a><a name="0154a16" id="0154a16">严一切佛刹。是为菩萨摩诃萨布施一切园林</a><a name="0154a17" id="0154a17">台榭善根回向。为令众生。见一切佛。游戏一</a><a name="0154a18" id="0154a18">切。佛园林故。佛子。菩萨摩诃萨。作百千亿那</a><a name="0154a19" id="0154a19">由他。无量无数。广大施会。一切清净。诸佛</a><a name="0154a20" id="0154a20">印可。终不损恼于一众生。普令众生。远离众</a><a name="0154a21" id="0154a21">恶。净三业道。成就智慧。开置无量百千亿那</a><a name="0154a22" id="0154a22">由他阿僧祇。清净境界。积集无量百千亿那</a><a name="0154a23" id="0154a23">由他阿僧祇。资生妙物。发甚难得菩提之心。</a><a name="0154a24" id="0154a24">行无限施。令诸众生。住清净道。初中后善。生</a><a name="0154a25" id="0154a25">净信解。随百千亿无量众生。心之所乐。悉令</a><a name="0154a26" id="0154a26">欢喜。以大慈悲。救护一切。承事供养三世诸</a><a name="0154a27" id="0154a27">佛。为欲成就一切佛种。修行布施。心无中悔。</a><a name="0154a28" id="0154a28">增长信根。成满胜行。念念增进檀波罗蜜。菩</a><a name="0154a29" id="0154a29">萨尔时。以诸善根。如是回向。所谓愿一切众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100153c.htm'><img src='up.gif' border=0></a>
<a href='T100154b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>