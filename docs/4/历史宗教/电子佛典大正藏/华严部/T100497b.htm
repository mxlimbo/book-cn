<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0497b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷5)</font> 金刚藏问菩萨住品第十 <font face='Arial'>T10, p0497b</h2></font><hr>
<span class='old'>
</a><a name="0497a28" id="0497a28">去来今佛之所由生。诸经之渊海。道德之宫。</a><a name="0497a29" id="0497a29">藏诸菩萨行。所会道堂。三界众人。所求福</span><a name="0497b01" id="0497b01">粮。其淫怒痴。忽自消亡。犹如虚空。含受一切</a><a name="0497b02" id="0497b02">诸有形类。生之长之。靡不因之。此经如是。</a><a name="0497b03" id="0497b03">诸菩萨等。去来今佛之所由生。善权智慧。开</a><a name="0497b04" id="0497b04">化声闻诸缘觉众。皆令得度。三界黎庶。悉得</a><a name="0497b05" id="0497b05">蒙济。三苦脱难。咸得解缚。普发道意。入深法</a><a name="0497b06" id="0497b06">藏。无穷法身。开化十方。十方恒沙诸佛国</a><a name="0497b07" id="0497b07">土满中七宝。供十方佛。不如受是。以讽诵</a><a name="0497b08" id="0497b08">说。宣示同学。报去来今诸佛之恩。诸佛之</a><a name="0497b09" id="0497b09">地。一切十方。圣道德无。虚空尚可度。十方</a><a name="0497b10" id="0497b10">海可知渧数。学此经典。德无能限。金刚藏</a><a name="0497b11" id="0497b11">菩萨。说法如是。如来悦可。一切菩萨。诸天龙</a><a name="0497b12" id="0497b12">神。揵沓和。阿须伦。释梵四天王。大神妙</a><a name="0497b13" id="0497b13">天。净居天。他化自在。第六天宫。所住犹行。</a><a name="0497b14" id="0497b14">明月宝堂。从初发心。而修悦豫。从一至二。</a><a name="0497b15" id="0497b15">三至四上。五六至七。八九至十。成最正觉。一</a><a name="0497b16" id="0497b16">切会者。闻金刚藏菩萨所说。莫不欢喜</a><a name="0497b17" id="0497b17"><p class='juan'>
渐备经卷第五</p>
</a><a name="0497b18" id="0497b18"><p>　元康七年十一月二十一日。沙门法护。在</a><a name="0497b19" id="0497b19">　于长安。于市西寺中。<span class='corr'>己</span>执梵本。手自演</a><a name="0497b20" id="0497b20">　出为晋言。普使十方一切蒙光。得至无形。</a><a name="0497b21" id="0497b21">　度脱众生。咸共欣济。今解十住。释梵为</a><a name="0497b22" id="0497b22">　晋。名第一住。天竺语彼牟提陀。晋曰悦豫。</a><a name="0497b23" id="0497b23">　第二住名维摩罗。晋曰离垢。第三住名彼</a><a name="0497b24" id="0497b24">　披迦罗。晋曰兴光。第四住名阿至摸。晋曰</a><a name="0497b25" id="0497b25">　晖曜。第五住名头阇邪。晋曰难胜。第六住</a><a name="0497b26" id="0497b26">　名阿比牟佉。晋曰目见。第七住名头罗迦</a><a name="0497b27" id="0497b27">　摩。晋曰玄妙。第八住名阿遮罗。晋曰无动。</a><a name="0497b28" id="0497b28">　第九住名杪头摩提。晋曰善哉意。第十住</a><a name="0497b29" id="0497b29">　名昙摩弥迦。晋曰法雨
<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100497a.htm'><img src='up.gif' border=0></a>
<a href='T100497c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>