<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0080b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷15)</font> 贤首品第十二之一 <font face='Arial'>T10, p0080b</h2></font><hr>
<span class='old'>
</a><br><a name="0080a28" id="0080a28">　　弗婆瞿耶二天下　　　悉雨种种庄严具</a><br><a name="0080a29" id="0080a29">　　阎浮提雨清净水　　　微细悦泽常应时</span><br><a name="0080b01" id="0080b01">　　长养众华及果药　　　成熟一切诸苗稼</a><br><a name="0080b02" id="0080b02">　　如是无量妙庄严　　　种种云电及雷雨</a><br><a name="0080b03" id="0080b03">　　龙王自在悉能作　　　而身不动无分别</a><br><a name="0080b04" id="0080b04">　　彼于世界海中住　　　尚能现此难思力</a><br><a name="0080b05" id="0080b05">　　况入法海具功德　　　而不能为大神变</a><br><a name="0080b06" id="0080b06">　　彼诸菩萨解脱门　　　一切譬谕无能显</a><br><a name="0080b07" id="0080b07">　　我今以此诸譬谕　　　略说于其自在力</a><br><a name="0080b08" id="0080b08">　　第一智慧广大慧　　　真实智慧无边慧</a><br><a name="0080b09" id="0080b09">　　胜慧及以殊胜慧　　　如是法门今已说</a><br><a name="0080b10" id="0080b10">　　此法希有甚奇特　　　若人闻已能忍可</a><br><a name="0080b11" id="0080b11">　　能信能受能赞说　　　如是所作甚为难</a><br><a name="0080b12" id="0080b12">　　世间一切诸凡夫　　　信是法者甚难得</a><br><a name="0080b13" id="0080b13">　　若有勤修清净福　　　以昔因力乃能信</a><br><a name="0080b14" id="0080b14">　　一切世界诸群生　　　少有欲求声闻乘</a><br><a name="0080b15" id="0080b15">　　求独觉者转复少　　　趣大乘者甚难遇</a><br><a name="0080b16" id="0080b16">　　趣大乘者犹为易　　　能信此法倍更难</a><br><a name="0080b17" id="0080b17">　　况复持诵为人说　　　如法修行真实解</a><br><a name="0080b18" id="0080b18">　　有以三千大千界　　　顶戴一劫身不动</a><br><a name="0080b19" id="0080b19">　　彼之所作未为难　　　信是法者乃为难</a><br><a name="0080b20" id="0080b20">　　有以手擎十佛刹　　　尽于一劫空中住</a><br><a name="0080b21" id="0080b21">　　彼之所作未为难　　　能信此法乃为难</a><br><a name="0080b22" id="0080b22">　　十刹尘数众生所　　　悉施乐具经一劫</a><br><a name="0080b23" id="0080b23">　　彼之福德未为胜　　　信此法者为最胜</a><br><a name="0080b24" id="0080b24">　　十刹尘数如来所　　　悉皆承事尽一劫</a><br><a name="0080b25" id="0080b25">　　若于此品能诵持　　　其福最胜过于彼　</p><p></a><a name="0080b26" id="0080b26">时贤首菩萨。说此偈已。十方世界。六返震</a><a name="0080b27" id="0080b27">动。魔宫隐蔽。恶道休息。十方诸佛。普现其</a><a name="0080b28" id="0080b28">前。各以右手。而摩其顶。同声赞言。善哉善</a><a name="0080b29" id="0080b29">哉。快说此法。我等一切悉皆随喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100080a.htm'><img src='up.gif' border=0></a>
<a href='T100080c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>