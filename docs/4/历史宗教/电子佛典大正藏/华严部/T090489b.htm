<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0489b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷14)</font> 金刚幢菩萨十回向品第二十一之一 <font face='Arial'>T09, p0489b</h2></font><hr>
<span class='old'>
</a><a name="0489a28" id="0489a28">境界之力。广大平等无有懈怠。于一切劫</a><a name="0489a29" id="0489a29">修学难得与诸佛等。菩萨摩诃萨。如是观</span><a name="0489b01" id="0489b01">诸善根。信心清净。长养大悲。以诸善根。普</a><a name="0489b02" id="0489b02">为众生深心回向。非但口言。于诸众生发</a><a name="0489b03" id="0489b03">欢喜心。明净心。柔软心。慈心。爱念心。摄取</a><a name="0489b04" id="0489b04">心。饶益心。安乐心。最胜心。以诸善根回向。</a><a name="0489b05" id="0489b05">菩萨摩诃萨。以诸善根回向时。作如是念。</a><a name="0489b06" id="0489b06">若我所有回向功德。令一切众生。得清净</a><a name="0489b07" id="0489b07">趣。得清净生。功德满足。一切世间无能坏</a><a name="0489b08" id="0489b08">者。不可穷尽。常得尊重心不错谬。分别</a><a name="0489b09" id="0489b09">了知一切诸趣。思量诸佛。具足庄严身口意</a><a name="0489b10" id="0489b10">业。具足庄严一切功德。复作是念。以此善</a><a name="0489b11" id="0489b11">根回向功德。令一切众生常见诸佛。于彼</a><a name="0489b12" id="0489b12">佛所得不坏信。于诸佛所听受正法离诸</a><a name="0489b13" id="0489b13">疑惑。忆持不忘如说修行。于如来所得柔</a><a name="0489b14" id="0489b14">软心净身口业。心常安住胜妙善根。永离</a><a name="0489b15" id="0489b15">贫法七财满足。修学一切诸佛所学。得诸</a><a name="0489b16" id="0489b16">善根。成就平等净妙解脱。一切种智。于一切</a><a name="0489b17" id="0489b17">众生得慈爱眼。其身清净相好庄严。言论辩</a><a name="0489b18" id="0489b18">慧功德具足。调伏诸根成就十力。发起诸</a><a name="0489b19" id="0489b19">善。心住满足。无所染着。令一切众生具佛</a><a name="0489b20" id="0489b20">快乐。得无量住住佛所住。此菩萨摩诃萨。</a><a name="0489b21" id="0489b21">复作是念。一切众生造作无量诸不善业。</a><a name="0489b22" id="0489b22">因是业故受无量苦。不见如来。不闻正</a><a name="0489b23" id="0489b23">法。不识净僧。此诸众生。具有无量大恶罪</a><a name="0489b24" id="0489b24">业。应受无量无边楚毒。我当于彼三恶道</a><a name="0489b25" id="0489b25">中悉代受苦令得解脱。我当代受无量苦</a><a name="0489b26" id="0489b26">恼。不以苦故其心退转恐怖懈怠舍离众生。</a><a name="0489b27" id="0489b27">何以故。我为众生荷负重担。满平等愿。度</a><a name="0489b28" id="0489b28">脱一切生老病死愁忧苦恼无量诸难。流转</a><a name="0489b29" id="0489b29">生死一切邪见。失诸善法愚痴无智。我当悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090489a.htm'><img src='up.gif' border=0></a>
<a href='T090489c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>