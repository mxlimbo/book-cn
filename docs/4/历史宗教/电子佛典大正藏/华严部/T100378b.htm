<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0378b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷70)</font> 入法界品第三十九之一 <font face='Arial'>T10, p0378b</h2></font><hr>
<span class='old'>
</a><a name="0378a28" id="0378a28">一心愿得见善知识。普于十方。勤求匪懈。愿</a><a name="0378a29" id="0378a29">常亲近。生诸功德。与善知识同一善根。得善</span><a name="0378b01" id="0378b01">知识巧方便行。依善知识。入精进海。于无量</a><a name="0378b02" id="0378b02">劫。常不远离。作是愿已。往诣普救众生妙德</a><a name="0378b03" id="0378b03">夜神所。时彼夜神。为善财童子。示现菩萨。</a><a name="0378b04" id="0378b04">调伏众生解脱神力。以诸相好。庄严其身。于</a><a name="0378b05" id="0378b05">两眉间放大光明。名智灯普照清净幢。无量</a><a name="0378b06" id="0378b06">光明以为眷属。其光普照一切世间。照世间</a><a name="0378b07" id="0378b07">已。入善财顶。充满其身。善财尔时。即得究竟</a><a name="0378b08" id="0378b08">清净轮三昧。得此三昧已。悉见二神两处中</a><a name="0378b09" id="0378b09">间。所有一切地尘水尘。及以火尘。金刚摩尼。</a><a name="0378b10" id="0378b10">众宝微尘。华香璎珞。诸庄严具。如是一切所</a><a name="0378b11" id="0378b11">有微尘。一一尘中。各见佛刹微尘数世界成</a><a name="0378b12" id="0378b12">坏。及见一切地水火风诸大积聚。亦见一切</a><a name="0378b13" id="0378b13">世界接连。皆以地轮。任持而住。种种山海。种</a><a name="0378b14" id="0378b14">种河池。种种树林。种种宫殿。所谓天宫殿。龙</a><a name="0378b15" id="0378b15">宫殿。夜叉宫殿。乃至摩[<a href='javascript:showpic("images/023523.gif")'>目*侯</a>]罗伽。人非人等。宫</a><a name="0378b16" id="0378b16">殿屋宅。地狱畜生。阎罗王界。一切住处。诸趣</a><a name="0378b17" id="0378b17">轮转。生死往来。随业受报。各各差别。靡不悉</a><a name="0378b18" id="0378b18">见。又见一切世界差别。所谓或有世界杂秽。</a><a name="0378b19" id="0378b19">或有世界清净。或有世界趣杂秽。或有世界</a><a name="0378b20" id="0378b20">趣清净。或有世界杂秽清净。或有世界清净</a><a name="0378b21" id="0378b21">杂秽。或有世界一向清净。或有世界其形平</a><a name="0378b22" id="0378b22">正。或有覆住。或有侧住。如是等一切世界。一</a><a name="0378b23" id="0378b23">切趣中。悉见此普救众生夜神。于一切时一</a><a name="0378b24" id="0378b24">切处。随诸众生形貌言辞行解差别。以方</a><a name="0378b25" id="0378b25">便力。普现其前。随宜化度。令地狱众生免诸</a><a name="0378b26" id="0378b26">苦毒。令畜生众生不相食啖。令饿鬼众生无</a><a name="0378b27" id="0378b27">有饥渴。令诸龙等离一切怖。令欲界众生离</a><a name="0378b28" id="0378b28">欲界苦。令人趣众生离暗夜怖。毁呰怖。恶</a><a name="0378b29" id="0378b29">名怖。大众怖。不活怖。死怖。恶道怖。断善根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100378a.htm'><img src='up.gif' border=0></a>
<a href='T100378c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>