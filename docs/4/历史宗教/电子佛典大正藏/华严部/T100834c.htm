<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0834c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷37)</font> 入不思议解脱境界普贤行愿品 <font face='Arial'>T10, p0834c</h2></font><hr>
<span class='old'>
</a><a name="0834b28" id="0834b28">自在。从睡觉已。乃知是梦。远离一切安乐等</a><a name="0834b29" id="0834b29">想。亦无时节长短之相。而能明记所见之事。</span><a name="0834c01" id="0834c01">一切随顺。曾无忘失。善财童子。亦复如是。以</a><a name="0834c02" id="0834c02">弥勒菩萨威神之力所加持故。知三界法皆</a><a name="0834c03" id="0834c03">如梦故。灭诸众生狭劣想故。得无障碍广大</a><a name="0834c04" id="0834c04">解故。住诸菩萨胜境界故。入不思议方便</a><a name="0834c05" id="0834c05">智故。能见如是诸大菩萨一切庄严自在境</a><a name="0834c06" id="0834c06">界。随顺解知。微细观察。譬如有人。将欲命</a><a name="0834c07" id="0834c07">终。见随其业所受报相。行恶业者。见于地狱</a><a name="0834c08" id="0834c08">畜生饿鬼所有一切众苦境界。或见狱卒手</a><a name="0834c09" id="0834c09">持兵仗。或嗔或骂。囚执将去。亦闻地狱一切</a><a name="0834c10" id="0834c10">众生所有号叫悲叹之声。或见灰河。或见镬</a><a name="0834c11" id="0834c11">汤。或见刀山。或见剑树。或见猛火焰炽洞然。</a><a name="0834c12" id="0834c12">或见扬波沸水腾注。种种逼迫。受诸苦恼。行</a><a name="0834c13" id="0834c13">善业者。即见一切诸天宫殿。无量天众。天诸</a><a name="0834c14" id="0834c14">采女。种种衣服。具足庄严。宫殿园林。华池河</a><a name="0834c15" id="0834c15">水。及诸宝山。宝劫波树。随意受用。尽皆妙</a><a name="0834c16" id="0834c16">好。身虽未死。而由业力。见如是事。善财童</a><a name="0834c17" id="0834c17">子。亦复如是。以菩萨业不思议力。得见一切</a><a name="0834c18" id="0834c18">庄严境界。譬如有人为鬼所持。见种种事色</a><a name="0834c19" id="0834c19">相眷属。随其所问悉皆能答。善财童子。亦复</a><a name="0834c20" id="0834c20">如是。菩萨智慧之所持故。见彼一切诸庄严</a><a name="0834c21" id="0834c21">事。若有问者。靡不能答。譬如有人为龙所持。</a><a name="0834c22" id="0834c22">自谓是龙。入于龙宫。见龙眷属。于少时间。自</a><a name="0834c23" id="0834c23">谓已经日月年载。善财童子。亦复如是。以住</a><a name="0834c24" id="0834c24">菩萨智慧想故。弥勒菩萨自在威力所加持</a><a name="0834c25" id="0834c25">故。于少时间。谓经无量百千万亿那由他劫。</a><a name="0834c26" id="0834c26">譬如梵宫。名一切众生胜庄严藏。于中悉见</a><a name="0834c27" id="0834c27">三千大千世界所有诸物差别影像。不相杂</a><a name="0834c28" id="0834c28">乱善财童子。亦复如是。于楼观中。普见一</a><a name="0834c29" id="0834c29">切庄严境界。种种差别。互相涉入。各各差别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100834b.htm'><img src='up.gif' border=0></a>
<a href='T100835a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>