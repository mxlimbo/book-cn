<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1018b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷7)</font> 化众生品第十九 <font face='Arial'>T10, p1018b</h2></font><hr>
<span class='old'>
</a><a name="1018a28" id="1018a28">慧珍宝。供奉智士犹妙香花。为风所吹靡不</a><a name="1018a29" id="1018a29">闻者。其有秽恶悉为清净。最胜当知。吾今居</span><a name="1018b01" id="1018b01">此阎浮利内。所居之国名毗舍离。以肉眼观</a><a name="1018b02" id="1018b02">诸方刹土。诸苦忧恼不过此处。然复出于如</a><a name="1018b03" id="1018b03">来种性。今此众生不馨之臭。上彻虚空十千</a><a name="1018b04" id="1018b04">由延。然天于人人为天种。天亦自知观于宿</a><a name="1018b05" id="1018b05">命。吾所积德皆由人身。设不从人植众德本</a><a name="1018b06" id="1018b06">者不蒙福庆。最胜当知。尔时诸天各将营从。</a><a name="1018b07" id="1018b07">欲来世间咸来到空。人间臭气重云之际。便</a><a name="1018b08" id="1018b08">闻人间腥臊不净。即还彼去不至人间。所以</a><a name="1018b09" id="1018b09">然者。以其香洁不堪住故。菩萨大士行大慈</a><a name="1018b10" id="1018b10">悲。所化国土亦不选择是好是丑是净是不</a><a name="1018b11" id="1018b11">净。亦不心念我今愿乐堪教化此不堪彼处。</a><a name="1018b12" id="1018b12">如我今日处此忍界教化众生缘毕无余。十</a><a name="1018b13" id="1018b13">方诸如来等正觉皆遥赞叹。各各自于彼刹</a><a name="1018b14" id="1018b14">告四部众。某方某甲称佛姓字。名号能仁如</a><a name="1018b15" id="1018b15">来。于彼忍界五鼎沸中。五刺铁中五刀剑</a><a name="1018b16" id="1018b16">中。五盛焰中五荒乱中。五无救中五难债</a><a name="1018b17" id="1018b17">中。能处其中训诲众生甚奇甚特。分别贤圣</a><a name="1018b18" id="1018b18">诸度无极。诸天清净身无垢秽。至臭云际辄</a><a name="1018b19" id="1018b19">还天上。至宫殿中出到后园。入无忧池七日</a><a name="1018b20" id="1018b20">七夜而自洒浴。犹恐人间臭气着身。心不愿</a><a name="1018b21" id="1018b21">乐人间周旋。是时诸天香风远布。下至空界</a><a name="1018b22" id="1018b22">万八千由旬。复过此数有随岚风。香气下过</a><a name="1018b23" id="1018b23">至空风香界二千由旬。诸天虽有众德之香。</a><a name="1018b24" id="1018b24">犹不如此无欲之人持戒香也。菩萨当观诸</a><a name="1018b25" id="1018b25">天食福谓为永久。天使在前乃悔不及。愿</a><a name="1018b26" id="1018b26">贪人中兴功福业。是时意岂在香臭间乎。菩</a><a name="1018b27" id="1018b27">萨大士亦复如是。虽处苦恼五盛焰中。心不</a><a name="1018b28" id="1018b28">疲厌亦不悔还。意常念在度脱众生。若有贤</a><a name="1018b29" id="1018b29">圣神通之人。以其神力接一凡夫至上虚空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101018a.htm'><img src='up.gif' border=0></a>
<a href='T101018c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>