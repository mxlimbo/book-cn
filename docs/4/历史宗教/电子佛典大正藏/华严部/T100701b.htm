<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0701b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷9)</font> 入不思议解脱境界普贤行愿品 <font face='Arial'>T10, p0701b</h2></font><hr>
<span class='old'>
</a><a name="0701a28" id="0701a28">一切义无障碍际。住一切劫无失坏际。随顺</a><a name="0701a29" id="0701a29">调伏诸业性际。如来最胜不共法际。解了如</span><a name="0701b01" id="0701b01">来无际之际。以最胜智。悉能破坏一切执着</a><a name="0701b02" id="0701b02">颠倒想网。不取一切同异刹土差别之相。亦</a><a name="0701b03" id="0701b03">复不取一切诸佛众会道场和合之相。不取</a><a name="0701b04" id="0701b04">佛刹清净之相。了知众生皆无有我及众生</a><a name="0701b05" id="0701b05">相。亦知一切音声语言如空谷响。亦知一切</a><a name="0701b06" id="0701b06">差别众色皆如影像。如是思惟。正念观察。渐</a><a name="0701b07" id="0701b07">次南行。向师子频申城。周遍询求慈行童</a><a name="0701b08" id="0701b08">女。闻众人言。彼是王女。处在王宫。五百童</a><a name="0701b09" id="0701b09">女。以为侍从。住毗卢遮那摩尼藏殿。于龙胜</a><a name="0701b10" id="0701b10">栴檀足金线网天衣座上。而说妙法。善财</a><a name="0701b11" id="0701b11">闻已。诣王宫门。一心渴仰求见彼女。于时</a><a name="0701b12" id="0701b12">乃见无量人众来入宫中。善财问言。诸人今</a><a name="0701b13" id="0701b13">者欲何所诣。人咸报言。我等欲诣慈行童女</a><a name="0701b14" id="0701b14">听受妙法。善财即念。此王宫门。既无限碍。我</a><a name="0701b15" id="0701b15">亦应入。遂入王宫。见其宝殿。玻璃为地。琉</a><a name="0701b16" id="0701b16">璃为柱。金刚为壁。阎浮檀金以为垣墙。众宝</a><a name="0701b17" id="0701b17">栏楯百千杂宝。光明普照而为窗牖。阿僧祇</a><a name="0701b18" id="0701b18">胜摩尼宝而庄校之。宝藏摩尼镜圆满庄严。</a><a name="0701b19" id="0701b19">世中最上光藏摩尼宝。昼夜光明。以为照耀。</a><a name="0701b20" id="0701b20">无数宝网。周匝弥覆。窗闼交映。众宝相辉。百</a><a name="0701b21" id="0701b21">千金铃。悬置其上。微风吹动出微妙音。有</a><a name="0701b22" id="0701b22">如是等不可思议众宝严饰慈行童女身真</a><a name="0701b23" id="0701b23">金色。目发绀青。形貌端严相好具足。以梵音</a><a name="0701b24" id="0701b24">声而演说法。善财见已。顶礼其足。绕无数匝。</a><a name="0701b25" id="0701b25">合掌恭敬。于一面立。白言圣者。我已先发</a><a name="0701b26" id="0701b26">阿耨多罗三藐三菩提心。而未知菩萨云何</a><a name="0701b27" id="0701b27">学菩萨行。云何修菩萨道。我闻圣者。善能诱</a><a name="0701b28" id="0701b28">诲。愿为我说。童女告言。善男子。汝应观我</a><a name="0701b29" id="0701b29">所住宫殿内外种种庄严之事。善财顶礼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100701a.htm'><img src='up.gif' border=0></a>
<a href='T100701c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>