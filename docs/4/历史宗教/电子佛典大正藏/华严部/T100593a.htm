<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0291 佛说如来兴显经 0593a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 291 佛说如来兴显经</font> <font face='Arial'>(卷1)</font> <font face='Arial'>T10, p0593a</h2></font><hr>
<span class='old'>
</a><a name="0592c28" id="0592c28">去自大。身常卑顺。则无所畏。如来照明。一切</a><a name="0592c29" id="0592c29">德本。以为徒类<p></span><a name="0593a01" id="0593a01">其名曰普贤菩萨。普称尊菩萨。如来族姓成</a><a name="0593a02" id="0593a02">首菩萨。金刚幢英菩萨。无盖月净菩萨。日光</a><a name="0593a03" id="0593a03">离垢藏菩萨。大神通变动菩萨。离垢光首十</a><a name="0593a04" id="0593a04">方精进王大师子娱乐神通菩萨。如是等类。</a><a name="0593a05" id="0593a05">犹如十方不可计数亿百千垓诸佛之土满中</a><a name="0593a06" id="0593a06">众尘。众会菩萨。其数如斯</a><a name="0593a07" id="0593a07"><p>于是有光。号如来圣旨。世尊眉间。演出斯耀。</a><a name="0593a08" id="0593a08">无央数垓亿百千明。照于无量无有边际。无</a><a name="0593a09" id="0593a09">余世界十方佛土。示现如来威神之变。告无</a><a name="0593a10" id="0593a10">央数亿百千垓诸菩萨众。威神。则令诸佛世</a><a name="0593a11" id="0593a11">界一切恶趣。悉为销灭。覆蔽一切诸魔宫</a><a name="0593a12" id="0593a12">殿。又诸如来。成最正觉。寤诸未觉。示现诸佛</a><a name="0593a13" id="0593a13">众会道场。所出光明严净之座。显曜法界第</a><a name="0593a14" id="0593a14">一空界在所周遍。达诸佛界。寻复来还。皆绕</a><a name="0593a15" id="0593a15">一切菩萨坐场。入如来族姓成首菩萨顶上</a><a name="0593a16" id="0593a16">不现。如是众会。一切菩萨。怪未曾有。身心</a><a name="0593a17" id="0593a17">踊跃。今日当有无极之变。讲说大法。如此光</a><a name="0593a18" id="0593a18">明。自然来现。光明适没。如来族姓成首菩萨。</a><a name="0593a19" id="0593a19">即从坐起。于莲花上。而下右膝。长跪叉手。思</a><a name="0593a20" id="0593a20">如来德。以偈颂曰<p class='lg'></a><br><a name="0593a21" id="0593a21">　　寤诸不觉者　　　超踰诸德王</a><br><a name="0593a22" id="0593a22">　　其行无挂碍　　　所起度无极</a><br><a name="0593a23" id="0593a23">　　其大圣安住　　　平等于三世</a><br><a name="0593a24" id="0593a24">　　恭敬今稽首　　　明哲之慧上</a><br><a name="0593a25" id="0593a25">　　所行无形相　　　则度于彼岸</a><br><a name="0593a26" id="0593a26">　　又复而示现　　　善庄严身相</a><br><a name="0593a27" id="0593a27">　　光明离众垢　　　演显百千曜</a><br><a name="0593a28" id="0593a28">　　降伏诸魔事　　　以顶归命礼</a><br><a name="0593a29" id="0593a29">　　震动诸国土　　　宫殿之元首<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100592c.htm'><img src='up.gif' border=0></a>
<a href='T100593b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>