<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0475b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷3)</font> 难胜住品第五 <font face='Arial'>T10, p0475b</h2></font><hr>
<span class='old'>
</a><br><a name="0475a28" id="0475a28">　　或画师刻印　　　计数人疗疾</a><br><a name="0475a29" id="0475a29">　　像如鬼邪娆　　　由以转除病</span><br><a name="0475b01" id="0475b01">　　立之于经要　　　解觉乐慈愍</a><br><a name="0475b02" id="0475b02">　　合偶作赋颂　　　若干种戏笑</a><br><a name="0475b03" id="0475b03">　　流河及园囿　　　浴池树华实</a><br><a name="0475b04" id="0475b04">　　建立无数业　　　以用安众生</a><br><a name="0475b05" id="0475b05">　　现无量像色　　　众珍宝若干</a><br><a name="0475b06" id="0475b06">　　取地令动摇　　　则睹日月光</a><br><a name="0475b07" id="0475b07">　　众生之有相　　　游诸国处所</a><br><a name="0475b08" id="0475b08">　　无色财为胜　　　神通不可量</a><br><a name="0475b09" id="0475b09">　　欲以修愍哀　　　普安于众生</a><br><a name="0475b10" id="0475b10">　　于斯谓难胜　　　殊妙智慧业</a><br><a name="0475b11" id="0475b11">　　供养亿载佛　　　同听受经典</a><br><a name="0475b12" id="0475b12">　　彼等修性仁　　　清白行遂显</a><br><a name="0475b13" id="0475b13">　　犹紫金车磲　　　磨治平明好</a><br><a name="0475b14" id="0475b14">　　其宅众宝成　　　宫殿转游行</a><br><a name="0475b15" id="0475b15">　　此风转之前　　　无有违护者</a><br><a name="0475b16" id="0475b16">　　如行世俗法　　　然悉为众生</a><br><a name="0475b17" id="0475b17">　　游是觉朋侣　　　譬莲华在水</a><br><a name="0475b18" id="0475b18">　　于是处兴术　　　所建造豪尊</a><br><a name="0475b19" id="0475b19">　　违舍异学术　　　睹修欢悦事</a><br><a name="0475b20" id="0475b20">　　所行众善德　　　皆由最胜慧</a><br><a name="0475b21" id="0475b21">　　救护于群黎　　　因致十种力</a><br><a name="0475b22" id="0475b22">　　等尊逮威势　　　精进为无上</a><br><a name="0475b23" id="0475b23">　　见若干亿千　　　安住天中天</a><br><a name="0475b24" id="0475b24">　　得殊妙三昧　　　观察亿国土</a><br><a name="0475b25" id="0475b25">　　所愿差特故　　　复过是功勋</a><br><a name="0475b26" id="0475b26">　　是第五住地　　　若干亿品术</a><br><a name="0475b27" id="0475b27">　　御化众邪术　　　显已曜众生　</p><p></a><a name="0475b28" id="0475b28">时诸佛子。闻班宣此诸菩萨行。从地踊上。住</a><a name="0475b29" id="0475b29">虚空中。欢喜雨华。明月珠宝。璎珞衣服。光明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100475a.htm'><img src='up.gif' border=0></a>
<a href='T100475c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>