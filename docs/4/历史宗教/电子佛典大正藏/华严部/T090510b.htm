<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0510b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷17)</font> 金刚幢菩萨十回向品第二十一之一 <font face='Arial'>T09, p0510b</h2></font><hr>
<span class='old'>
</a><a name="0510a28" id="0510a28">切众生所见不虚。令一切众生。得虚空等身。</a><a name="0510a29" id="0510a29">于诸世间。无所染着。是为菩萨摩诃萨坏</span><a name="0510b01" id="0510b01">身出血布施善根。大乘心回向。清净心回向。</a><a name="0510b02" id="0510b02">大心回向。欢喜心回向。大欢喜心回向。无厌</a><a name="0510b03" id="0510b03">心回向。安乐心回向。不浊心善根回向。菩萨</a><a name="0510b04" id="0510b04">摩诃萨。见有人来乞髓肉时。欢喜软语。谓</a><a name="0510b05" id="0510b05">乞者言。我身髓肉随意取用。如饶益菩萨一</a><a name="0510b06" id="0510b06">切施王菩萨等。无量菩萨摩诃萨。于诸趣中</a><a name="0510b07" id="0510b07">无量生处。舍髓肉时心大欢喜。施心深广不</a><a name="0510b08" id="0510b08">可测量。一切菩萨所修习心。无上大乘妙善</a><a name="0510b09" id="0510b09">根心。舍离尘垢正直胜心。于来求者施无尽</a><a name="0510b10" id="0510b10">心。能舍自己爱重身心。一向专求无量善根</a><a name="0510b11" id="0510b11">妙功德宝所覆之心。菩萨所行无厌足心。大</a><a name="0510b12" id="0510b12">布施心。离疑惑心。于来乞者所布施物无中</a><a name="0510b13" id="0510b13">悔心。分别布施不求报心。平等布施无选择</a><a name="0510b14" id="0510b14">心。菩萨摩诃萨。施髓肉时。于诸佛所生尊</a><a name="0510b15" id="0510b15">父心。令一切众生。清净安住严净现在诸</a><a name="0510b16" id="0510b16">世界中一切佛刹。大悲现前救护众生。菩提</a><a name="0510b17" id="0510b17">现前十力明观三世。菩萨现前满足善根。无</a><a name="0510b18" id="0510b18">畏现前大师子吼。三世现前智慧平等。一切</a><a name="0510b19" id="0510b19">世间现前尽未来际修菩萨愿。无忧现前</a><a name="0510b20" id="0510b20">修习无数诸菩萨行。菩萨摩诃萨。施髓肉</a><a name="0510b21" id="0510b21">时。如是回向。以此善根。令一切众生。得金</a><a name="0510b22" id="0510b22">刚藏不可坏身。令一切众生。得微密身无</a><a name="0510b23" id="0510b23">有疏漏。令一切众生。得佛清净庄严如意</a><a name="0510b24" id="0510b24">法身。令一切众生。得百福德身。三十二相</a><a name="0510b25" id="0510b25">而自庄严。令一切众生。得八十种好妙庄严</a><a name="0510b26" id="0510b26">身。具足十力不可断坏。令一切众生。逮得</a><a name="0510b27" id="0510b27">如来常住妙身。不可测量。令一切众生。得</a><a name="0510b28" id="0510b28">最胜身。一切诸魔所不能坏。令一切众生。</a><a name="0510b29" id="0510b29">悉得一身等三世佛。令一切众生。得无碍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090510a.htm'><img src='up.gif' border=0></a>
<a href='T090510c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>