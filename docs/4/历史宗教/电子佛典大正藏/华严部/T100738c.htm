<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0738c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷17)</font> 入不思议解脱境界普贤行愿品 <font face='Arial'>T10, p0738c</h2></font><hr>
<span class='old'>
</a><a name="0738b28" id="0738b28">师子座。身真金色。顶发绀青。眼如广大青</a><a name="0738b29" id="0738b29">莲华叶。形貌端严。见者欢喜。众宝璎珞。以</span><a name="0738c01" id="0738c01">为严饰。身服朱衣。首戴梵冠。一切星宿。炳</a><a name="0738c02" id="0738c02">然在体。于其身上一一毛孔。皆现化度无量</a><a name="0738c03" id="0738c03">无数世界众生。临欲颠坠堕恶道者。悉令免</a><a name="0738c04" id="0738c04">离而得解脱。是诸众生。或生人中。或生天</a><a name="0738c05" id="0738c05">上。或有趣向二乘菩提。或有修行一切智</a><a name="0738c06" id="0738c06">道。如是影像。炳然显现。又彼一一诸毛孔中。</a><a name="0738c07" id="0738c07">示现种种教化方便。成熟众生。或为现身种</a><a name="0738c08" id="0738c08">种形色。或为说法种种言音。或为示现声</a><a name="0738c09" id="0738c09">闻乘道。或为示现独觉乘道。或为示现诸</a><a name="0738c10" id="0738c10">菩萨行。菩萨勇猛。菩萨三昧。菩萨自在。</a><a name="0738c11" id="0738c11">菩萨住处。菩萨观察。菩萨思惟。菩萨神通。</a><a name="0738c12" id="0738c12">菩萨境界。菩萨师子频申。菩萨解脱游戏。</a><a name="0738c13" id="0738c13">如是种种成熟众生。善财童子。见闻此已。</a><a name="0738c14" id="0738c14">心大欢喜。踊跃欣庆。心愿圆满。爱敬尊重。以</a><a name="0738c15" id="0738c15">身投地。礼夜神足。绕无数匝。于前合掌。而作</a><a name="0738c16" id="0738c16">是言。圣者。我已先发阿耨多罗三藐三菩提</a><a name="0738c17" id="0738c17">心。我心冀望。依善知识威神力故。获诸如</a><a name="0738c18" id="0738c18">来功德法藏。唯愿圣者。与我决定。作依止处。</a><a name="0738c19" id="0738c19">示我趣向一切智道。令我于中修行增进至</a><a name="0738c20" id="0738c20">十力地。时彼夜神。告善财言。善哉善哉。善男</a><a name="0738c21" id="0738c21">子。汝能深心敬善知识。法力圣力入汝身</a><a name="0738c22" id="0738c22">中。令汝勤求不惜身命。一心亲近。乐闻其</a><a name="0738c23" id="0738c23">语。随顺听闻。修行其教。以汝亲近闻教修</a><a name="0738c24" id="0738c24">行决定心故。当得阿耨多罗三藐三菩提</a><a name="0738c25" id="0738c25">善男子。我得菩萨教化调伏破一切众生痴</a><a name="0738c26" id="0738c26">闇法光明解脱门。善男子。我于恶慧众生。</a><a name="0738c27" id="0738c27">起大慈心。于不善<span class='corr'>业</span>众生。起大悲心。于作</a><a name="0738c28" id="0738c28">善法众生。起于喜心。于善恶二行众生。起</a><a name="0738c29" id="0738c29">不二心。于杂染众生。起令生清净心。于邪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100738b.htm'><img src='up.gif' border=0></a>
<a href='T100739a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>