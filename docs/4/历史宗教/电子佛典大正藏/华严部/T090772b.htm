<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0772b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷58)</font> 入法界品第三十四之一 <font face='Arial'>T09, p0772b</h2></font><hr>
<span class='old'>
</a><a name="0772a28" id="0772a28">就大愿。究竟一切菩萨所行。安慰一切诸天</a><a name="0772a29" id="0772a29">世人。不负本心。不违三宝。不欺天人。不</span><a name="0772b01" id="0772b01">罔众生。不断佛种。持菩萨家如来正法。如</a><a name="0772b02" id="0772b02">是等事。唯愿演说。尔时弥勒。观察大众。指</a><a name="0772b03" id="0772b03">善财言。汝等见是童子问菩萨行具足一</a><a name="0772b04" id="0772b04">切功德者不。此童子者。勇猛精进专求实</a><a name="0772b05" id="0772b05">义。以正直心得不退转。常修胜法心无厌</a><a name="0772b06" id="0772b06">足。如救头然。求善知识。亲近供养闻法受</a><a name="0772b07" id="0772b07">持。此童子者。昔于频陀伽罗城。受文殊师</a><a name="0772b08" id="0772b08">利教。求善知识。展转经由一百一十诸善知</a><a name="0772b09" id="0772b09">识。问菩萨行。心无疲倦。次来我所。如是童</a><a name="0772b10" id="0772b10">子学大乘者。甚为希有。成满大愿。能辨</a><a name="0772b11" id="0772b11">大事。具大庄严。常以大慈救护众生。起大</a><a name="0772b12" id="0772b12">精进波罗蜜。示导大众。乘大法船度生死</a><a name="0772b13" id="0772b13">海。令住大道得大法宝长养大智。如是</a><a name="0772b14" id="0772b14">之人难得闻见。亲近共住同行亦难。何以故。</a><a name="0772b15" id="0772b15">此童子者。发心救护一切众生。除灭众苦恶</a><a name="0772b16" id="0772b16">道诸难邪见险路愚痴之闇。超出生死。坏一</a><a name="0772b17" id="0772b17">切趣轮。度魔境界。于一切世间无所染着。</a><a name="0772b18" id="0772b18">出欲泥。解贪缚。除邪倒。摧慢幢。拔使刺。</a><a name="0772b19" id="0772b19">废诸盖。裂爱网。灭无明。竭有流。离谄幻。</a><a name="0772b20" id="0772b20">净心垢。释疑惑。度无智海。厌生死苦。乘</a><a name="0772b21" id="0772b21">大法船济四使流。于大爱河造智慧桥。</a><a name="0772b22" id="0772b22">愚痴闇中然智慧灯。于生死路示以正道。</a><a name="0772b23" id="0772b23">烦恼病者令服法药。生老死者授甘露法。</a><a name="0772b24" id="0772b24">三毒盛者灭以定水令得清凉。诸忧怖者</a><a name="0772b25" id="0772b25">施以无畏。三有狱者开以智门。邪见缚者断</a><a name="0772b26" id="0772b26">以慧剑。住三界城开解脱门。在危险者</a><a name="0772b27" id="0772b27">示安隐处。惧结贼者施以无畏。坠三恶堑</a><a name="0772b28" id="0772b28">者俯接令出。为阴贼害者置涅槃城。着众</a><a name="0772b29" id="0772b29">生者示八正道。住六入空聚者拯以慧明。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090772a.htm'><img src='up.gif' border=0></a>
<a href='T090772c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>