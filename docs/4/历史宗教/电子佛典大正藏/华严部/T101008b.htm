<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1008b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷6)</font> 碎身品第十五 <font face='Arial'>T10, p1008b</h2></font><hr>
<span class='old'>
</a><a name="1008a28" id="1008a28">度无极光。一切法性如尔真际光。说除结患</a><a name="1008a29" id="1008a29">无上之光。若菩萨摩诃萨住是三昧者。得此</span><a name="1008b01" id="1008b01">十光明而自照曜。菩萨复当善学十无迹行。</a><a name="1008b02" id="1008b02">云何为十。意之所念身无行迹。口无行迹。</a><a name="1008b03" id="1008b03">意无行迹。空欲立处所。无行欲成行。不为有</a><a name="1008b04" id="1008b04">为法。不坏败法。不毁智业习无生智。学不</a><a name="1008b05" id="1008b05">学法应智辩智。无形之智义味清净。是谓菩</a><a name="1008b06" id="1008b06">萨摩诃萨住是三昧。有若干差特能断缘着。</a><a name="1008b07" id="1008b07">从一入若干种定。或起或思惟等分于等分</a><a name="1008b08" id="1008b08">亦不等分。从小至大从大至小。从狭至广从</a><a name="1008b09" id="1008b09">广至狭。屈而使舒舒而使屈。无身使有身。有</a><a name="1008b10" id="1008b10">身使无身。或起或定或定或起。有垢使无垢。</a><a name="1008b11" id="1008b11">无垢使有垢。觉此三昧者。能坏一切境界。如</a><a name="1008b12" id="1008b12">人坏坏瓶。犹如大咒之术防护为验。若干种</a><a name="1008b13" id="1008b13">色若干种声。或为咒所禁。或为幻声所使。咒</a><a name="1008b14" id="1008b14">者使役于神。幻者役于外形。见幻色者眼识</a><a name="1008b15" id="1008b15">所摄。闻幻声者耳识所摄。嗅幻香者鼻识所</a><a name="1008b16" id="1008b16">摄。幻所作味舌识所摄。幻所作诸形质身</a><a name="1008b17" id="1008b17">识所摄。有幻大幻回上为下回下为上。所作</a><a name="1008b18" id="1008b18">追寻。不可思量。意识所摄。如是菩萨摩诃萨</a><a name="1008b19" id="1008b19">住是三昧者。或散或聚现若干变。最胜当知。</a><a name="1008b20" id="1008b20">今当引喻有目之士乃达此耳。犹如诸天与</a><a name="1008b21" id="1008b21">阿须伦共斗。诸天得胜阿须伦不如。是时阿</a><a name="1008b22" id="1008b22">须伦自知不如。便设权计化作浴池生种种</a><a name="1008b23" id="1008b23">莲花。阿须伦身长七千由旬。还隐其形及诸</a><a name="1008b24" id="1008b24">兵众。却退入莲花茎节糸孔中藏。诸天求</a><a name="1008b25" id="1008b25">而不见。所谓阿须伦善解幻法。菩萨摩诃萨</a><a name="1008b26" id="1008b26">亦复如是。成就一切智慧之幻。从一地至一</a><a name="1008b27" id="1008b27">地。智无耗减。彼彼菩萨自相招致。号菩萨者。</a><a name="1008b28" id="1008b28">皆以智慧幻法而摄取之。如是菩萨入全身</a><a name="1008b29" id="1008b29">定。现散法定。譬如有人若在人界若在鬼界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101008a.htm'><img src='up.gif' border=0></a>
<a href='T101008c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>