<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0967c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷1)</font> 道引品第一 <font face='Arial'>T10, p0967c</h2></font><hr>
<span class='old'>
</a><a name="0967b28" id="0967b28">复不用见闻念知心意识法。得净一住。不以</a><a name="0967b29" id="0967b29">巧伪生灭之法有常之想。净于一地。无正无</span><a name="0967c01" id="0967c01">邪不造等意无所希望。亦不是是亦不非非。</a><a name="0967c02" id="0967c02">而净住地。亦不从一二三四至百千定。亦复</a><a name="0967c03" id="0967c03">不离百千定意而净住地。不因心意而晓内</a><a name="0967c04" id="0967c04">外众念望想是非之事。亦不色痛想行识而</a><a name="0967c05" id="0967c05">净其地。亦不用戒闻定意慧解度知见。十力</a><a name="0967c06" id="0967c06">无所护四无所畏。诸佛所宝十八法本。不可</a><a name="0967c07" id="0967c07">以意想知见我想无我想。不以五阴六衰生</a><a name="0967c08" id="0967c08">灭之处。亦无所住亦无不住。是谓菩萨净一</a><a name="0967c09" id="0967c09">住地。亦无色痛想行识之屋室。亦不眼色耳</a><a name="0967c10" id="0967c10">声鼻香舌味身细滑之处所。何以故。不可目</a><a name="0967c11" id="0967c11">视而见众想。解不起不灭之法无终无始。是</a><a name="0967c12" id="0967c12">谓菩萨于初地中而净其迹。悉具足成道慧。</a><a name="0967c13" id="0967c13">备满如来所宣无有差别。若干之念便能解</a><a name="0967c14" id="0967c14">畅。亦能为人启受讽诵。普能周悉诸佛深藏。</a><a name="0967c15" id="0967c15">佛复告最胜。菩萨复当具足六度无极。念</a><a name="0967c16" id="0967c16">舍形色无所希望。不生三念染着之法。是则</a><a name="0967c17" id="0967c17">名曰施度无极。欲知根源不念佛身达了本</a><a name="0967c18" id="0967c18">无。当知以备戒度无极。不自想念我得成就</a><a name="0967c19" id="0967c19">三十二相。计挍诸法假号名句。相貌无尽住</a><a name="0967c20" id="0967c20">不起法。是故名之忍度无极。一切诸法普无</a><a name="0967c21" id="0967c21">观行。亦无闻见行道士法。见善不悦逢恶不</a><a name="0967c22" id="0967c22">戚意无适莫。是故名曰进度无极。心不兴念</a><a name="0967c23" id="0967c23">起于乱想。寂怕自守意识永定。是故名曰禅</a><a name="0967c24" id="0967c24">度无极。解色相空败毁色空。亦不自高不怀</a><a name="0967c25" id="0967c25">自大。诸法之相达知为一亦非有一。是故名</a><a name="0967c26" id="0967c26">曰智度无极。复以权道应适众生。随缘拔济</a><a name="0967c27" id="0967c27">使不漏失。是故最胜。发意菩萨以苦圣智治</a><a name="0967c28" id="0967c28">初地行。便能具足诸三昧门陀邻尼门智慧</a><a name="0967c29" id="0967c29">自在。复次菩萨得是十千三昧住于欲界。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100967b.htm'><img src='up.gif' border=0></a>
<a href='T100968a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>