<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0389a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷71)</font> 入法界品第三十九之一 <font face='Arial'>T10, p0389a</h2></font><hr>
<span class='old'>
</a><a name="0388c28" id="0388c28">说法门。为众生说。善男子。我入如来无差别</a><a name="0388c29" id="0388c29">法界门海。说无上法。普摄众生。尽未来劫。</span><a name="0389a01" id="0389a01">住普贤行。善男子。我成就此甚深自在妙音</a><a name="0389a02" id="0389a02">解脱。于念念中。增长一切诸解脱门。念念充</a><a name="0389a03" id="0389a03">满一切法界。时善财童子。白夜神言。奇哉天</a><a name="0389a04" id="0389a04">神。此解脱门。如是希有。圣者证得。其已久</a><a name="0389a05" id="0389a05">如。夜神言。善男子。乃往古世。过世界转微尘</a><a name="0389a06" id="0389a06">数劫。有劫名离垢光明。有世界名法界功</a><a name="0389a07" id="0389a07">德云。以现一切众生业摩尼王海为体。形如</a><a name="0389a08" id="0389a08">莲华。住四天下微尘数香摩尼须弥山网中。</a><a name="0389a09" id="0389a09">以出一切如来本愿音莲华。而为庄严。须</a><a name="0389a10" id="0389a10">弥山微尘数莲华。而为眷属。须弥山微尘数</a><a name="0389a11" id="0389a11">香摩尼。以为间错。有须弥山微尘数四天下。</a><a name="0389a12" id="0389a12">一一四天下。有百千亿那由他不可说不可</a><a name="0389a13" id="0389a13">说城。善男子。彼世界中有四天下。名为妙幢。</a><a name="0389a14" id="0389a14">中有王都。名普宝华光。去此不远。有菩提场。</a><a name="0389a15" id="0389a15">名普显现法王宫殿。须弥山微尘数如来。于</a><a name="0389a16" id="0389a16">中出现。其最初佛。名法海雷音光明王。彼佛</a><a name="0389a17" id="0389a17">出时。有转轮王。名清净日光明面。于其佛所。</a><a name="0389a18" id="0389a18">受持一切法海旋修多罗。佛涅槃后。其王出</a><a name="0389a19" id="0389a19">家。护持正法。法欲灭时。有千部异千种说</a><a name="0389a20" id="0389a20">法。近于末劫。业惑障重。诸恶比丘。多有斗</a><a name="0389a21" id="0389a21">诤。乐着境界。不求功德。乐说王论贼论女论。</a><a name="0389a22" id="0389a22">国论海论。及以一切世间之论。时王比丘。而</a><a name="0389a23" id="0389a23">语之言。奇哉苦哉。佛于无量诸大劫海。集此</a><a name="0389a24" id="0389a24">法炬。云何汝等。而共毁灭。作是说已。上升虚</a><a name="0389a25" id="0389a25">空。高七多罗树。身出无量诸色焰云。放种种</a><a name="0389a26" id="0389a26">色大光明网。令无量众生。除烦恼热。令无量</a><a name="0389a27" id="0389a27">众生。发菩提心。以是因缘。彼如来教。复于六</a><a name="0389a28" id="0389a28">万五千岁中。而得兴盛。时有比丘尼。名法</a><a name="0389a29" id="0389a29">轮化光。是此王女。百千比丘尼。而为眷属。闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100388c.htm'><img src='up.gif' border=0></a>
<a href='T100389b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>