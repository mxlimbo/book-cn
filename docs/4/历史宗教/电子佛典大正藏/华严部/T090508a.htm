<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0508a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷17)</font> 金刚幢菩萨十回向品第二十一之一 <font face='Arial'>T09, p0508a</h2></font><hr>
<span class='old'>
</a><a name="0507c28" id="0507c28">无畏大师子吼。令一切众生。得无障碍师子</a><a name="0507c29" id="0507c29">智慧行清净业。令一切众生。到无畏处救</span><a name="0508a01" id="0508a01">护一切苦恼众生。是为菩萨摩诃萨自舍身</a><a name="0508a02" id="0508a02">命救彼死囚善根回向。令一切众生。离生</a><a name="0508a03" id="0508a03">死苦究竟佛乐。菩萨摩诃萨。见人来乞连</a><a name="0508a04" id="0508a04">肤顶发及髻明珠。菩萨是时欢喜施与。如</a><a name="0508a05" id="0508a05">周罗宝王菩萨胜趣菩萨等诸大菩萨。有人</a><a name="0508a06" id="0508a06">从乞连肤顶发及明珠时。正心思惟不念</a><a name="0508a07" id="0508a07">余业。离诸世间专乐寂静。清净正念一切</a><a name="0508a08" id="0508a08">种智。修正直心。菩萨尔时手执利刀。即割</a><a name="0508a09" id="0508a09">肤发合髻明珠。右膝着地。敬心合掌。正念</a><a name="0508a10" id="0508a10">三世诸佛菩萨所行。发大欢喜。直心清净。一</a><a name="0508a11" id="0508a11">切正法。充满意根。心不计苦。苦者是生灭</a><a name="0508a12" id="0508a12">法。是无常法。作是念已。除灭众苦。欢喜布</a><a name="0508a13" id="0508a13">施善根回向。令一切众生。得无见顶相。成</a><a name="0508a14" id="0508a14">就菩萨周罗尊塔。令一切众生。得绀青发。</a><a name="0508a15" id="0508a15">得金刚发。得柔软发。悉能除灭诸烦恼患。</a><a name="0508a16" id="0508a16">令一切众生。得不乱发得光泽发。令一切</a><a name="0508a17" id="0508a17">众生。得柔软旋螺发。令一切众生。得右旋</a><a name="0508a18" id="0508a18">发。令一切众生。得佛相发。烦恼结习皆悉除</a><a name="0508a19" id="0508a19">灭。令一切众生。发出大光明普照十<span class='corr'>方</span>。令</a><a name="0508a20" id="0508a20">一切众生。得佛清净不乱之发。令一切众生。</a><a name="0508a21" id="0508a21">得应供塔发。除灭恶心见如来发。令一切</a><a name="0508a22" id="0508a22">众生。发离诸尘垢。悉得如来无染着发。是</a><a name="0508a23" id="0508a23">为菩萨摩诃萨布施顶发及髻明珠善根回</a><a name="0508a24" id="0508a24">向。令一切众生。悉得究竟一切陀罗尼诸三</a><a name="0508a25" id="0508a25">昧门一切种智及佛十力。菩萨摩诃萨。布施</a><a name="0508a26" id="0508a26">眼时。如欢喜菩萨满月王菩萨等无量诸大</a><a name="0508a27" id="0508a27">菩萨。布施眼时。修施眼心。修慧眼心。得佛</a><a name="0508a28" id="0508a28">法眼心。向无上道心。究竟诸通心。专求智</a><a name="0508a29" id="0508a29">慧心。等三世菩萨。修惠施心。于乞眼者以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090507c.htm'><img src='up.gif' border=0></a>
<a href='T090508b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>