<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0759b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷56)</font> 入法界品第三十四之一 <font face='Arial'>T09, p0759b</h2></font><hr>
<span class='old'>
</a><a name="0759a28" id="0759a28">不可坏寂静法门。于阿耨多罗三藐三菩提</a><a name="0759a29" id="0759a29">得不<span class='corr'>退</span>转。时彼太子。与诸眷属礼彼如来。</span><a name="0759b01" id="0759b01">绕无数匝辞退还宫。诣父王所头面敬礼。</a><a name="0759b02" id="0759b02">白言大王。彼道场上。胜日光佛始成正觉。王</a><a name="0759b03" id="0759b03">问太子。从谁闻乎。答言。从彼离垢妙德女</a><a name="0759b04" id="0759b04">闻。时王闻已欢喜无量。犹如贫人得大宝</a><a name="0759b05" id="0759b05">藏。作如是念。佛无上宝难值难遇。能灭众</a><a name="0759b06" id="0759b06">生恶道贫苦。为无上医善对治法。除灭众</a><a name="0759b07" id="0759b07">生诸烦恼患。为善导师。于生死海济度众</a><a name="0759b08" id="0759b08">生置涅槃处。作是念已召诸小王及诸群</a><a name="0759b09" id="0759b09">臣。并婆罗门刹利居士。皆悉集会。而告之</a><a name="0759b10" id="0759b10">曰。我闻太子无上吉语云。胜日光佛出兴</a><a name="0759b11" id="0759b11">于世。我闻是已欢喜无量。无以酬报。今舍</a><a name="0759b12" id="0759b12">王位授与太子。王舍位已与诸眷属。往诣</a><a name="0759b13" id="0759b13">道场胜日光佛所。头面礼足退坐一面</a><a name="0759b14" id="0759b14"><p>尔时如来。观察彼王及诸眷属。白毫相</a><a name="0759b15" id="0759b15">中放大光明。名曰一切众生心灯。普照十</a><a name="0759b16" id="0759b16">方无量世界一切诸王。显现如来不可思议</a><a name="0759b17" id="0759b17">自在神力。应受化者令彼心净。具足不可</a><a name="0759b18" id="0759b18">思议功德。超出世间。其身清净。以微妙音。</a><a name="0759b19" id="0759b19">为大众说离痴曀法真实灯陀罗尼门。佛</a><a name="0759b20" id="0759b20">刹微尘等陀罗尼以为眷属。彼王闻已。即得</a><a name="0759b21" id="0759b21">广大智慧光明。阎浮提微尘等菩萨得此陀</a><a name="0759b22" id="0759b22">罗尼。六十那由他人得诸漏尽。一万众生皆</a><a name="0759b23" id="0759b23">得离垢清净法眼。无量众生悉发阿耨多罗</a><a name="0759b24" id="0759b24">三藐三菩提心。又以不可思议自在神力。于</a><a name="0759b25" id="0759b25">十方刹以三乘法化度众生。尔时彼王。作</a><a name="0759b26" id="0759b26">如是念。此诸功德。若不出家则不能辨。</a><a name="0759b27" id="0759b27">我今应当于如来所出家修道。前白佛言。</a><a name="0759b28" id="0759b28">今从世尊出家学道。佛答王言。宜知是时。</a><a name="0759b29" id="0759b29">时王即与一万眷属出家修道。皆得离痴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090759a.htm'><img src='up.gif' border=0></a>
<a href='T090759c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>