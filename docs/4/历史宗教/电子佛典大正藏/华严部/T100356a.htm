<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0356a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷66)</font> 入法界品第三十九之一 <font face='Arial'>T10, p0356a</h2></font><hr>
<span class='old'>
</a><a name="0355c28" id="0355c28">其一切作恶众生。见是事已。心生惶怖。心生</a><a name="0355c29" id="0355c29">厌离。心生怯弱。断其所作一切恶业。发阿耨</span><a name="0356a01" id="0356a01">多罗三藐三菩提意。善男子。我以如是巧方</a><a name="0356a02" id="0356a02">便故。令诸众生。舍十恶业。住十善道。究竟快</a><a name="0356a03" id="0356a03">乐。究竟安隐。究竟住于一切智地。善男子。我</a><a name="0356a04" id="0356a04">身语意。未曾恼害于一众生。善男子。如我心</a><a name="0356a05" id="0356a05">者。宁于未来。受无间苦。终不发生一念之意。</a><a name="0356a06" id="0356a06">与一蚊一蚁。而作苦事。况复人耶。人是福田。</a><a name="0356a07" id="0356a07">能生一切诸善法故。善男子。我唯得此如幻</a><a name="0356a08" id="0356a08">解脱。如诸菩萨摩诃萨。得无生忍。知诸有</a><a name="0356a09" id="0356a09">趣悉皆如幻。菩萨诸行悉皆如化。一切世间</a><a name="0356a10" id="0356a10">悉皆如影。一切诸法悉皆如梦。入真实相无</a><a name="0356a11" id="0356a11">碍法门。修行帝网。一切诸行。以无碍智。行于</a><a name="0356a12" id="0356a12">境界。普入一切平等三昧。于陀罗尼。已得自</a><a name="0356a13" id="0356a13">在。而我云何能知能说彼功德行。善男子。于</a><a name="0356a14" id="0356a14">此南方。有城。名妙光。王名大光。汝诣彼问。</a><a name="0356a15" id="0356a15">菩萨云何学菩萨行。修菩萨道。时善财童子。</a><a name="0356a16" id="0356a16">顶礼王足。绕无数匝。辞退而去<p></a><a name="0356a17" id="0356a17">尔时善财童子。一心正念彼王所得幻智法</a><a name="0356a18" id="0356a18">门。思惟彼王如幻解脱。观察彼王如幻法性。</a><a name="0356a19" id="0356a19">发如幻愿。净如幻法。普于一切如幻三世。起</a><a name="0356a20" id="0356a20">于种种如幻变化。如是思惟。渐次游行。或至</a><a name="0356a21" id="0356a21">人间城邑聚落。或经旷野岩谷险难。无有疲</a><a name="0356a22" id="0356a22">懈。未曾休息。然后乃至妙光大城。而问人言。</a><a name="0356a23" id="0356a23">妙光大城。在于何所。人咸报言。妙光城者。今</a><a name="0356a24" id="0356a24">此城是。是大光王之所住处。时善财童子。欢</a><a name="0356a25" id="0356a25">喜踊跃。作如是念。我善知识。在此城中。我今</a><a name="0356a26" id="0356a26">必当亲得奉见。闻诸菩萨所行之行。闻诸菩</a><a name="0356a27" id="0356a27">萨出要之门。闻诸菩萨所证之法。闻诸菩萨</a><a name="0356a28" id="0356a28">不思议功德。闻诸菩萨不思议自在。闻诸菩</a><a name="0356a29" id="0356a29">萨不思议平等。闻诸菩萨不思议勇猛。闻诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100355c.htm'><img src='up.gif' border=0></a>
<a href='T100356b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>