<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0365c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷68)</font> 入法界品第三十九之一 <font face='Arial'>T10, p0365c</h2></font><hr>
<span class='old'>
</a><a name="0365b28" id="0365b28">错。烧诸沉水。涂以栴檀。悬众宝铃。风动成</a><a name="0365b29" id="0365b29">音。散诸天华。遍布其地。种种严丽。不可称</span><a name="0365c01" id="0365c01">说。诸珍宝藏。其数百千。十大园林。以为庄</a><a name="0365c02" id="0365c02">严。尔时善财。见此女人。颜貌端严。色相圆</a><a name="0365c03" id="0365c03">满。皮肤金色。目发绀青。不长不短。不粗不</a><a name="0365c04" id="0365c04">细。欲界人天。无能与比。音声美妙。超诸梵</a><a name="0365c05" id="0365c05">世。一切众生。差别言音。悉皆具足。无不解</a><a name="0365c06" id="0365c06">了。深达字义。善巧谈说。得如幻智。入方便</a><a name="0365c07" id="0365c07">门。众宝璎珞。及诸严具。庄严其身。如意摩尼</a><a name="0365c08" id="0365c08">以为宝冠而冠其首。复有无量眷属围绕。皆</a><a name="0365c09" id="0365c09">共善根同一行愿。福德大藏。具足无尽。时婆</a><a name="0365c10" id="0365c10">须蜜多女。从其身出广大光明。普照宅中一</a><a name="0365c11" id="0365c11">切宫殿。遇斯光者。身得清凉。尔时善财。前诣</a><a name="0365c12" id="0365c12">其所。顶礼其足。合掌而住。白言。圣者。我已</a><a name="0365c13" id="0365c13">先发阿耨多罗三藐三菩提心。而未知菩萨</a><a name="0365c14" id="0365c14">云何学菩萨行。云何修菩萨道。我闻圣者。善</a><a name="0365c15" id="0365c15">能教诲。愿为我说。彼即告言。善男子。我得菩</a><a name="0365c16" id="0365c16">萨解脱。名离贪欲际。随其欲乐。而为现身。若</a><a name="0365c17" id="0365c17">天见我。我为天女。形貌光明。殊胜无比。如是</a><a name="0365c18" id="0365c18">乃至人非人等。而见我者。我即为现人非人</a><a name="0365c19" id="0365c19">女。随其乐欲。皆令得见。若有众生。欲意</a><a name="0365c20" id="0365c20">所缠。来诣我所。我为说法。彼闻法已。则离贪</a><a name="0365c21" id="0365c21">欲。得菩萨无著境界三昧。若有众生。暂见</a><a name="0365c22" id="0365c22">于我。则离贪欲。得菩萨欢喜三昧。若有众</a><a name="0365c23" id="0365c23">生。暂与我语。则离贪欲。得菩萨无碍音声三</a><a name="0365c24" id="0365c24">昧。若有众生。暂执我手。则离贪欲。得菩萨遍</a><a name="0365c25" id="0365c25">往一切佛刹三昧。若有众生。暂升我座。则离</a><a name="0365c26" id="0365c26">贪欲。得菩萨解脱光明三昧。若有众生。暂观</a><a name="0365c27" id="0365c27">于我。则离贪欲。得菩萨寂静庄严三昧。若有</a><a name="0365c28" id="0365c28">众生。见我频申。则离贪欲。得菩萨摧伏外</a><a name="0365c29" id="0365c29">道三昧。若有众生。见我目瞬。则离贪欲。得菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100365b.htm'><img src='up.gif' border=0></a>
<a href='T100366a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>