<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0766c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷23)</font> 入不思议解脱境界普贤行愿品 <font face='Arial'>T10, p0766c</h2></font><hr>
<span class='old'>
</a><a name="0766b28" id="0766b28">心命将不久。无依无救无所控告。如在牢狱。</a><a name="0766b29" id="0766b29">死相现前。我等今者。来归大王。我观大王仁</span><a name="0766c01" id="0766c01">慈智慧。于大王所。生得安乐想。得怜愍想。</a><a name="0766c02" id="0766c02">得爱敬想。得身命想。得摄受想。得宝藏想。</a><a name="0766c03" id="0766c03">遇津梁想。逢道路想。值船筏想。见宝洲想。获</a><a name="0766c04" id="0766c04">财利想升天宫想。离怨家想。灭众苦想</a><a name="0766c05" id="0766c05">尔时大王。闻此语已。获得百万阿僧祇大悲</a><a name="0766c06" id="0766c06">门。一心思惟。作意观察。发于十种大悲之语。</a><a name="0766c07" id="0766c07">云何为十。所谓哀哉众生堕落无底生死深</a><a name="0766c08" id="0766c08">坑。我当云何而速免济。令其得出。安住如来</a><a name="0766c09" id="0766c09">一切智地。哀哉众生为诸烦恼。逼迫身心。我</a><a name="0766c10" id="0766c10">当云何而作救护。安住种种善业道中。哀哉</a><a name="0766c11" id="0766c11">众生恒为种种生老病死之所恐怖。我当云何</a><a name="0766c12" id="0766c12">为作归依。令离缚着。永得一切身心安隐。哀</a><a name="0766c13" id="0766c13">哉众生常为世间。种种恐怖。逼害其身。我</a><a name="0766c14" id="0766c14">当云何。而为救护。令其得免一切厄难。安住</a><a name="0766c15" id="0766c15">如来一切智道。哀哉众生无有智眼。常为身</a><a name="0766c16" id="0766c16">见疑惑所覆。我当云何为作方便。令其得决</a><a name="0766c17" id="0766c17">疑见翳瞙。哀哉众生。常为痴暗之所迷惑。远</a><a name="0766c18" id="0766c18">离善法。我当云何。为作慧炬。照彼无明。令其</a><a name="0766c19" id="0766c19">显见。一切智城究竟解脱。哀哉众生常为种</a><a name="0766c20" id="0766c20">种悭嫉谄诳。浊乱其心。我当云何。而为开晓。</a><a name="0766c21" id="0766c21">令其证得清净法身。哀哉众生长时漂溺一切</a><a name="0766c22" id="0766c22">世界生死大海。我当云何。为作船筏。而普运</a><a name="0766c23" id="0766c23">度。令其得入一切智海。哀哉众生诸根刚强。</a><a name="0766c24" id="0766c24">远离调御无上大师。一切世间无能调者。我</a><a name="0766c25" id="0766c25">当云何。而为调御。令其成熟一切善根。具足</a><a name="0766c26" id="0766c26">如来大威神力。哀哉众生犹如盲瞽。不见正</a><a name="0766c27" id="0766c27">道。随逐邪径。我当云何。开其慧眼。而为引</a><a name="0766c28" id="0766c28">导。令其得入一切智门。时彼大王。兴此十种</a><a name="0766c29" id="0766c29">大悲之心。作是语已。即于王都大众之中。击<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100766b.htm'><img src='up.gif' border=0></a>
<a href='T100767a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>