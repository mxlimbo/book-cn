<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1029b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷8)</font> 法界品第二十三 <font face='Arial'>T10, p1029b</h2></font><hr>
<span class='old'>
</a><a name="1029a28" id="1029a28">舍利弗当知。菩萨教化权现无方不可穷尽。</a><a name="1029a29" id="1029a29">随世习俗随类而入。亦入于地亦入于水。亦</span><a name="1029b01" id="1029b01">入于火亦入于风。菩萨分别四大本原皆无</a><a name="1029b02" id="1029b02">有主。分别地界内外虚寂。水火风界亦复如</a><a name="1029b03" id="1029b03">是。复观众生有淫怒痴无淫怒痴。有爱欲心</a><a name="1029b04" id="1029b04">无爱欲心。有憍慢意无憍慢意。有定意无定</a><a name="1029b05" id="1029b05">意。有乱心者。无乱心者。菩萨悉皆分别。或以</a><a name="1029b06" id="1029b06">安般守意。或以恶露不净观。或以泥洹灭尽</a><a name="1029b07" id="1029b07">之法。或以有为无为法。或以有漏无漏法。或</a><a name="1029b08" id="1029b08">以俗法。或以道法。或以神通漏尽之道。而教</a><a name="1029b09" id="1029b09">化之。吾曾游处通慧世界。为一众生十二中</a><a name="1029b10" id="1029b10">劫入禅定意形神不动。不辞劬劳待而教化。</a><a name="1029b11" id="1029b11">此众生者岂异人乎。莫造斯观。卿欲知者。今</a><a name="1029b12" id="1029b12">最胜菩萨是也。最胜菩萨。在通慧世界生豪</a><a name="1029b13" id="1029b13">族家。由宿积德不生贫匮穷困之家。一生二</a><a name="1029b14" id="1029b14">生至百千生。乃至十二中劫受形。常在豪贵</a><a name="1029b15" id="1029b15">不处卑贱。吾亦入定去彼不远观其心意。于</a><a name="1029b16" id="1029b16">百千劫不解一句深奥之法。后能自悟豁然</a><a name="1029b17" id="1029b17">心开自归我身。欲闻深妙无量法典。而为说</a><a name="1029b18" id="1029b18">法无尽之藏。所谓无尽藏者分别音响。或以</a><a name="1029b19" id="1029b19">一音遍满三千大千世界。或以一句应适一</a><a name="1029b20" id="1029b20">切众生心意。所吐言教过于梵音。复有六通</a><a name="1029b21" id="1029b21">无尽藏。往诣十方诸佛世界。承事供养如来</a><a name="1029b22" id="1029b22">世尊。禀受深妙难有之法。于诸苦行。过于精</a><a name="1029b23" id="1029b23">进持戒忍辱精进一心智慧善权。复有无尽</a><a name="1029b24" id="1029b24">藏。使有四意止。四意止者无漏法行。法意止</a><a name="1029b25" id="1029b25">者泥洹径路。余者凡夫之所修。四意断四神</a><a name="1029b26" id="1029b26">足。五根五力。七觉意八贤圣道。报应果证</a><a name="1029b27" id="1029b27">悉无所有。亦不见有。是谓菩萨无尽之藏。何</a><a name="1029b28" id="1029b28">者可尽。平等光曜善讲本性是可尽也。法性</a><a name="1029b29" id="1029b29">相修为可尽也。心所思惟为可尽也。思惟五<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101029a.htm'><img src='up.gif' border=0></a>
<a href='T101029c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>