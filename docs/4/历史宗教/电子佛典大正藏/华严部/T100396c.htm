<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0396c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷73)</font> 入法界品第三十九之一 <font face='Arial'>T10, p0396c</h2></font><hr>
<span class='old'>
</a><a name="0396b28" id="0396b28">子。见如是等佛刹微尘数差别身。一心顶礼。</a><a name="0396b29" id="0396b29">举体投地。良久乃起。合掌瞻仰。于善知识。生</span><a name="0396c01" id="0396c01">十种心。何等为十。所谓于善知识生同<span class='corr'>己</span>心。</a><a name="0396c02" id="0396c02">令我精勤办一切智助道法故。于善知识生</a><a name="0396c03" id="0396c03">清净自业果心。亲近供养生善根故。于善知</a><a name="0396c04" id="0396c04">识生庄严菩萨行心。令我速能庄严一切菩</a><a name="0396c05" id="0396c05">萨行故。于善知识生成就一切佛法心。诱诲</a><a name="0396c06" id="0396c06">于我令修道故。于善知识生能生心。能生</a><a name="0396c07" id="0396c07">于我无上法故。于善知识生出离心。令我修</a><a name="0396c08" id="0396c08">行普贤菩萨所有行愿而出离故。于善知识</a><a name="0396c09" id="0396c09">生具一切福智海心。令我积集诸白法故。于</a><a name="0396c10" id="0396c10">善知识生增长心。令我增长一切智故。于善</a><a name="0396c11" id="0396c11">知识生具一切善根心。令我志愿得圆满故。</a><a name="0396c12" id="0396c12">于善知识生能成办大利益心。令我自在安</a><a name="0396c13" id="0396c13">住一切菩萨法故。成一切智道故。得一切佛</a><a name="0396c14" id="0396c14">法故。是为十。发是心已。得彼夜神与诸菩</a><a name="0396c15" id="0396c15">萨佛刹微尘数同行。所谓同念。心常忆念十</a><a name="0396c16" id="0396c16">方三世一切佛故。同慧。分别决了一切法海</a><a name="0396c17" id="0396c17">差别门故。同趣。能转一切诸佛如来妙法轮</a><a name="0396c18" id="0396c18">故。同觉。以等空智普入一切三世间故。同</a><a name="0396c19" id="0396c19">根。成就菩萨清净光明智慧根故。同心。善</a><a name="0396c20" id="0396c20">能修习无碍功德。庄严一切菩萨道故。同境。</a><a name="0396c21" id="0396c21">普照诸佛所行境故。同证。得一切智照实相</a><a name="0396c22" id="0396c22">海净光明故。同义。能以智慧了一切法真实</a><a name="0396c23" id="0396c23">性故。同勇猛。能坏一切障碍山故。同色身。随</a><a name="0396c24" id="0396c24">众生心示现身故。同力。求一切智不退转故。</a><a name="0396c25" id="0396c25">同无畏。其心清净如虚空故。同精进。于无</a><a name="0396c26" id="0396c26">量劫行菩萨行无懈倦故。同辩才。得法无碍</a><a name="0396c27" id="0396c27">智光明故。同无等。身相清净超世间故。同爱</a><a name="0396c28" id="0396c28">语。令一切众生皆欢喜故。同妙音。普演一</a><a name="0396c29" id="0396c29">切法门海故。同满音。一切众生随类解故。同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100396b.htm'><img src='up.gif' border=0></a>
<a href='T100397a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>