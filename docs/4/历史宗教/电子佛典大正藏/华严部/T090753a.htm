<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0753a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷55)</font> 入法界品第三十四之一 <font face='Arial'>T09, p0753a</h2></font><hr>
<span class='old'>
</a><a name="0752c28" id="0752c28">菩萨第二受生自在。复次。佛子。摩耶夫人。一</a><a name="0752c29" id="0752c29">一毛孔中。显现如来于过去世为菩萨时。</span><a name="0753a01" id="0753a01">恭敬尊重供养诸佛。彼诸如来所说正法。</a><a name="0753a02" id="0753a02">于毛孔中皆悉得闻。譬如明镜。净池水中</a><a name="0753a03" id="0753a03">见日月像。摩耶夫人诸毛孔中。显现如来</a><a name="0753a04" id="0753a04">于过去世为菩萨时。恭敬尊重供养诸</a><a name="0753a05" id="0753a05">佛。彼诸如来所说正法皆悉得闻。亦复如</a><a name="0753a06" id="0753a06">是。是为菩萨第三受生自在。复次。佛子。摩</a><a name="0753a07" id="0753a07">耶夫人一一毛孔中。显现如来于过去世诸</a><a name="0753a08" id="0753a08">世界中。城邑聚落山林河池。一切诸处行菩</a><a name="0753a09" id="0753a09">萨行。随彼诸劫所值诸佛清净善根。寿命</a><a name="0753a10" id="0753a10">名号及善知识。如是等事皆悉显现。菩萨于</a><a name="0753a11" id="0753a11">彼诸受生时。摩耶夫人常为其母。是为菩萨</a><a name="0753a12" id="0753a12">第四受生自在。复次。佛子。摩耶夫人一一毛</a><a name="0753a13" id="0753a13">孔中。显现如来于过去世为菩萨时。其身</a><a name="0753a14" id="0753a14">色相行业威仪所受苦乐。是为菩萨第五受</a><a name="0753a15" id="0753a15">生自在。复次。佛子。摩耶夫人一一毛孔中。显</a><a name="0753a16" id="0753a16">现如来于过去世为菩萨时。所行布施身</a><a name="0753a17" id="0753a17">体手足眼耳鼻舌。骨齿髓脑心血皮肉。妻子</a><a name="0753a18" id="0753a18">眷属城邑聚落。宫殿宝物一切内外。并诸受</a><a name="0753a19" id="0753a19">者皆悉显现。又闻求者所言音声。是为菩萨</a><a name="0753a20" id="0753a20">第六受生自在。复次。佛子。摩耶夫人身中。普</a><a name="0753a21" id="0753a21">出过去诸佛本为菩萨最后生时。庄严佛</a><a name="0753a22" id="0753a22">刹。众生树林。华鬘诸香涂香末香。摩尼宝王</a><a name="0753a23" id="0753a23">娱乐赞叹。如是等事充满此林。皆悉闻见。</a><a name="0753a24" id="0753a24">是为菩萨第七受生自在。复次。佛子。摩耶夫</a><a name="0753a25" id="0753a25">人身中。又出诸天宫殿龙夜叉乾闼婆阿修</a><a name="0753a26" id="0753a26">罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽及人宫殿。众宝</a><a name="0753a27" id="0753a27">庄严妙香普熏无能坏者。出过诸天。为欲</a><a name="0753a28" id="0753a28">供养彼菩萨故。充满此林。是为菩萨第八</a><a name="0753a29" id="0753a29">受生自在。复次。佛子。摩耶夫人身中。又出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090752c.htm'><img src='up.gif' border=0></a>
<a href='T090753b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>