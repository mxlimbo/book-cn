<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0229b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷43)</font> 十定品第二十七之一 <font face='Arial'>T10, p0229b</h2></font><hr>
<span class='old'>
</a><a name="0229a28" id="0229a28">断不舍。大悲精进。尽未来际。度脱一切。苦恼</a><a name="0229a29" id="0229a29">众生。不舍普贤道。现成最正觉。现不可说不</span><a name="0229b01" id="0229b01">可说成正觉门。现不可说不可说转法轮门。</a><a name="0229b02" id="0229b02">现不可说不可说住深心门。于不可说不可说</a><a name="0229b03" id="0229b03">广大国土。现涅槃变化门。于不可说不可说</a><a name="0229b04" id="0229b04">差别世界。而现受生。修普贤行。现不可说不</a><a name="0229b05" id="0229b05">可说如来。于不可说不可说广大国土。菩提</a><a name="0229b06" id="0229b06">树下。成最正觉。不可说不可说菩萨众。亲近</a><a name="0229b07" id="0229b07">围绕。或于一念顷。修普贤行。而成正觉。或须</a><a name="0229b08" id="0229b08">臾顷。或于一时。或于一日。或于半月。或于一</a><a name="0229b09" id="0229b09">月。或于一年。或无数年。或于一劫。如是乃至</a><a name="0229b10" id="0229b10">不可说不可说劫。修普贤行。而成正觉。复于</a><a name="0229b11" id="0229b11">一切诸佛刹中。而为上首。亲近于佛。顶礼供</a><a name="0229b12" id="0229b12">养。请问观察。如幻境界。净修菩萨无量诸行。</a><a name="0229b13" id="0229b13">无量诸智。种种神变。种种威德。种种智慧。种</a><a name="0229b14" id="0229b14">种境界。种种神通。种种自在。种种解脱。种种</a><a name="0229b15" id="0229b15">法明。种种教化。调伏之法。佛子。菩萨摩诃</a><a name="0229b16" id="0229b16">萨。本身不灭。以行愿力。于一切处。如是变现。</a><a name="0229b17" id="0229b17">何以故。欲以普贤自在神力。调伏一切诸众</a><a name="0229b18" id="0229b18">生故。令不可说不可说众生。得清净故。令其</a><a name="0229b19" id="0229b19">永断生死轮故。严净广大诸世界故。常见一</a><a name="0229b20" id="0229b20">切诸如来故。深入一切佛法流故。忆念三世</a><a name="0229b21" id="0229b21">诸佛种故。忆念十方一切佛法。及法身故。普</a><a name="0229b22" id="0229b22">修一切菩萨诸行。使圆满故。入普贤流。自在</a><a name="0229b23" id="0229b23">能证一切智故。佛子。汝应观此菩萨摩诃萨。</a><a name="0229b24" id="0229b24">不舍普贤行。不断菩萨道。见一切佛。证一切</a><a name="0229b25" id="0229b25">智。自在受用一切智法。如伊罗钵那象王。不</a><a name="0229b26" id="0229b26">舍象身。往三十三天。为天所乘。受天快乐。作</a><a name="0229b27" id="0229b27">天游戏。承事天主。与天采女。而作欢娱。同</a><a name="0229b28" id="0229b28">于诸天。无有差别。佛子。菩萨摩诃萨。亦复如</a><a name="0229b29" id="0229b29">是。不舍普贤大乘诸行。不退诸愿。得佛自在。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100229a.htm'><img src='up.gif' border=0></a>
<a href='T100229c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>