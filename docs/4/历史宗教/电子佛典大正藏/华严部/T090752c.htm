<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0752c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷55)</font> 入法界品第三十四之一 <font face='Arial'>T09, p0752c</h2></font><hr>
<span class='old'>
</a><a name="0752b28" id="0752b28">者十方一切佛<span class='corr'>脐</span>中放光明。名曰菩萨受生</a><a name="0752b29" id="0752b29">自在灯。普照此林。于彼一一诸光明中。现</span><a name="0752c01" id="0752c01">一切佛受生自在出家自在。一切菩萨功德</a><a name="0752c02" id="0752c02">自在。又出如来微妙音声。佛子。是为林中</a><a name="0752c03" id="0752c03">十种瑞相。此相现时。诸天王等。知必当有</a><a name="0752c04" id="0752c04">菩萨下生。我见此瑞欢喜无量。佛子。摩耶</a><a name="0752c05" id="0752c05">夫人。出迦毗罗城。入此园林。生太子时。自</a><a name="0752c06" id="0752c06">然而有十种光明。因此光故。一切众生得</a><a name="0752c07" id="0752c07">法光明。何等为十。所谓宝芽藏光。一切香</a><a name="0752c08" id="0752c08">光。钵昙摩光。出微妙声赞善生光。十方菩萨</a><a name="0752c09" id="0752c09">初发心光。一切菩萨得入诸地自在法光。一</a><a name="0752c10" id="0752c10">切菩萨诸波罗蜜大智慧光。出生菩萨无量</a><a name="0752c11" id="0752c11">大智愿光。方便化度众生智光。普照一切法</a><a name="0752c12" id="0752c12">界诸佛受胎出生弃家学道成正觉光。佛子。</a><a name="0752c13" id="0752c13">是为十种光明。此光普照无量无边诸众生</a><a name="0752c14" id="0752c14">心。佛子。摩耶夫人。于此林中。在毕利叉树</a><a name="0752c15" id="0752c15">下坐。时现菩萨十种受生自在。何等为十。</a><a name="0752c16" id="0752c16">尔时欲界一切天王。天子天女。色界诸天。及</a><a name="0752c17" id="0752c17">龙夜叉乾闼婆阿修罗迦楼罗紧那罗摩[<a href='javascript:showpic("images/023523.gif")'>目*侯</a>]罗</a><a name="0752c18" id="0752c18">伽并其眷属。皆悉云集。为欲供养彼菩萨</a><a name="0752c19" id="0752c19">故。尔时摩耶夫人。放大功德妙色光明。普</a><a name="0752c20" id="0752c20">照一切。其余光明悉蔽不现犹如聚墨。除</a><a name="0752c21" id="0752c21">灭众生一切烦恼一切恶道苦。又于一切诸</a><a name="0752c22" id="0752c22">毛孔中放大光明。普照十方。无所障碍。是</a><a name="0752c23" id="0752c23">为菩萨第一受生自在。复次。佛子。摩耶夫人</a><a name="0752c24" id="0752c24">腹内。悉能容受三千大千世界。又能显现百</a><a name="0752c25" id="0752c25">亿四天下。于彼百亿阎浮提中。王都京邑</a><a name="0752c26" id="0752c26">所住园林名字各异。摩耶夫人。遍坐彼处。诸</a><a name="0752c27" id="0752c27">天围绕。悉为显现不可思议智慧自在。是为</a><a name="0752c28" id="0752c28">菩萨第二受生自在。复次。佛子。摩耶夫人。一</a><a name="0752c29" id="0752c29">一毛孔中。显现如来于过去世为菩萨时。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090752b.htm'><img src='up.gif' border=0></a>
<a href='T090753a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>