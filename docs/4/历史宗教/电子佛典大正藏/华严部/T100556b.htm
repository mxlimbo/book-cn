<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0556b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷5)</font> 菩萨远行地第七 <font face='Arial'>T10, p0556b</h2></font><hr>
<span class='old'>
</a><a name="0556a28" id="0556a28">现种种名号色身。入于无量有情意乐根之</a><a name="0556a29" id="0556a29">差别。入于无量诸佛世尊。言音令他有情生</span><a name="0556b01" id="0556b01">喜。入于无量有情种种心行差别。入于无量</a><a name="0556b02" id="0556b02">诸佛世尊广大智行。入于无量诸声闻乘游</a><a name="0556b03" id="0556b03">路胜解信解。无量诸佛世尊演说入道。入于</a><a name="0556b04" id="0556b04">无量诸独觉乘修证成就。入于无量诸佛世</a><a name="0556b05" id="0556b05">尊。演说趣入甚深智门。入于无量诸菩萨行</a><a name="0556b06" id="0556b06">所修加行。入于无量诸佛世尊。演说趣入大</a><a name="0556b07" id="0556b07">乘之集。即此菩萨作是思惟。诸佛境界如是</a><a name="0556b08" id="0556b08">无量百俱胝劫不易算数。千俱胝劫百千俱</a><a name="0556b09" id="0556b09">胝劫。乃至尔所百千俱胝那庾多劫不易算</a><a name="0556b10" id="0556b10">数。此佛境界我应发起。以无功用无分别无</a><a name="0556b11" id="0556b11">异分别。当令圆满。菩萨如是多善观智通。无</a><a name="0556b12" id="0556b12">间无缺精勤修学。以不动故名已安住于方</a><a name="0556b13" id="0556b13">便慧熏修不共进道胜行。又此菩萨于一刹</a><a name="0556b14" id="0556b14">那能引发道不起于定。行时引发如是正智。</a><a name="0556b15" id="0556b15">精勤修学住坐卧时。乃至眠梦远离盖障。诸</a><a name="0556b16" id="0556b16">威仪中不道如意。正想作意彼于一心一刹</a><a name="0556b17" id="0556b17">那中。十到彼岸具足成就。所以者何由是菩</a><a name="0556b18" id="0556b18">萨所起一切心之所念。念念皆以大悲为首。</a><a name="0556b19" id="0556b19">回向修证一切佛法趣如来智。于此菩萨所</a><a name="0556b20" id="0556b20">有善根。为求佛智施与有情。是彼布施波罗</a><a name="0556b21" id="0556b21">蜜多。慈悲为首于诸有情不为损害。是彼安</a><a name="0556b22" id="0556b22">忍波罗蜜多。无厌增进后后善法。是彼精进</a><a name="0556b23" id="0556b23">波罗蜜多。一切智道常现在前未尝散乱。是</a><a name="0556b24" id="0556b24">彼静虑波罗蜜多。于性不生不灭法中现前</a><a name="0556b25" id="0556b25">之忍。是彼般若波罗蜜多。引发无量智是彼</a><a name="0556b26" id="0556b26">方便善巧波罗蜜多。引发后后智是彼愿波</a><a name="0556b27" id="0556b27">罗蜜多。一切异论及诸魔众。无能坏道是则</a><a name="0556b28" id="0556b28">彼力波罗蜜多。如实建立一切诸法。是名彼</a><a name="0556b29" id="0556b29">智波罗蜜多。唯诸佛子菩萨住此远行地中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100556a.htm'><img src='up.gif' border=0></a>
<a href='T100556c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>