<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0288 等目菩萨所问三昧经 0576a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 288 等目菩萨所问三昧经</font> <font face='Arial'>(卷1)</font> 大感动品第一 <font face='Arial'>T10, p0576a</h2></font><hr>
<span class='old'>
</a><a name="0575c28" id="0575c28"><p>尔时等目菩萨。前白佛言。普贤菩萨。今所游</a><a name="0575c29" id="0575c29">在佛告之曰。普贤菩萨。在斯会场吾膝左右。</span><a name="0576a01" id="0576a01">游居不动。时等目菩萨及与大众。以其神力</a><a name="0576a02" id="0576a02">悉观察之。不知所在。重白佛言。吾等不睹普</a><a name="0576a03" id="0576a03">贤菩萨及其坐处。世尊告曰。如是族姓子。汝</a><a name="0576a04" id="0576a04">等不见普贤菩萨身及坐处。所以者何。其普</a><a name="0576a05" id="0576a05">贤菩萨。处深行故。不可得以。其慧行住无碍。</a><a name="0576a06" id="0576a06">得如师子强猛之故。得佛无上感变。寂无碍</a><a name="0576a07" id="0576a07">际。住佛十力法界首藏。致佛威神。严无毁慧。</a><a name="0576a08" id="0576a08">于三世等。诸佛法身。普贤菩萨。净一心界时。</a><a name="0576a09" id="0576a09">等目菩萨。于如来所。闻普贤菩萨德行。修菩</a><a name="0576a10" id="0576a10">萨十定。皆愿见普贤菩萨。思侥推求。等目菩</a><a name="0576a11" id="0576a11">萨。及一切众。都不见普贤菩萨。时等目菩萨。</a><a name="0576a12" id="0576a12">从定寤起。而白佛言。吾以十无数千三昧。</a><a name="0576a13" id="0576a13">而正受。亦不见普贤菩萨身口意行及其处</a><a name="0576a14" id="0576a14">所。亦复不睹所住游行之地</a><a name="0576a15" id="0576a15"><p>佛告等目。如是如是。汝等不见普贤菩萨。所</a><a name="0576a16" id="0576a16">以者何。已学菩萨行无尽地。又是等目。其</a><a name="0576a17" id="0576a17">于明慧幻化字说。宁可分别慧幻色不。曰不</a><a name="0576a18" id="0576a18">可。世尊。其幻化不可处别。况其普贤菩萨。身</a><a name="0576a19" id="0576a19">口意行。见可入处。所以者何。以其深邃无思</a><a name="0576a20" id="0576a20">议德备之故。亦以无量敷演无尽故。解达金</a><a name="0576a21" id="0576a21">刚之慧。取要言之。晓了无量诸法性界。于诸</a><a name="0576a22" id="0576a22">刹土。而无所著。于一切身。解无体行。无所</a><a name="0576a23" id="0576a23">入。无所有法等吾我神足境界。而无毁坏诸</a><a name="0576a24" id="0576a24">住际者。而无著财。以神通解本无。诸族姓</a><a name="0576a25" id="0576a25">子。欲见普贤菩萨者。彼无蔽碍。闻亦无碍。</a><a name="0576a26" id="0576a26">礼敬无碍。心敬无碍。意念无碍。趣向无碍。睹</a><a name="0576a27" id="0576a27">见无碍。修入无碍。求索无碍。普贤菩萨志愿。</a><a name="0576a28" id="0576a28">彼无缚碍。时等目菩萨。及诸菩萨众。咸悕乐</a><a name="0576a29" id="0576a29">欲见普贤菩萨。并共叉手向顶。作是言曰。自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100575c.htm'><img src='up.gif' border=0></a>
<a href='T100576b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>