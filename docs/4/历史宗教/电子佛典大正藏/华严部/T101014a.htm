<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1014a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷6)</font> 权智品第十八 <font face='Arial'>T10, p1014a</h2></font><hr>
<span class='old'>
</a><a name="1013c28" id="1013c28">云何菩萨观然不然。然者世法不然是道。然</a><a name="1013c29" id="1013c29">者是累不然无著。然者是有不然是空。然者</span><a name="1014a01" id="1014a01">有识不然已离。然者有名有生有老有病有</a><a name="1014a02" id="1014a02">死。不然无生无起灭法。亦不流转驰趣五道。</a><a name="1014a03" id="1014a03">菩萨当念。舍然有法修无然行。众知光明无</a><a name="1014a04" id="1014a04">所挂碍。舍灭己法自然不起亦不见灭。净于</a><a name="1014a05" id="1014a05">十方一切世界未度者度。虽有亲近亦不见</a><a name="1014a06" id="1014a06">近。为人执劳不计有苦。荷负重担常为元</a><a name="1014a07" id="1014a07">首引入法海求无乱定。采致无限无量珍宝</a><a name="1014a08" id="1014a08">五分法性空无想愿禅定解脱相好神足。以</a><a name="1014a09" id="1014a09">此为宝心不怀惧亦不恐怖。复有三昧名无</a><a name="1014a10" id="1014a10">为定。菩萨摩诃萨住此三昧者。以显曜正受</a><a name="1014a11" id="1014a11">净众生迹。不以为厌。于诸众生演法性空。解</a><a name="1014a12" id="1014a12">空众生乃得时寤。回心就道终不退还。尔时</a><a name="1014a13" id="1014a13">世尊告最胜曰。如我今日住此法界自在定</a><a name="1014a14" id="1014a14">意。以天眼观上虚空际。不然众生所处之界。</a><a name="1014a15" id="1014a15">弹指之顷。亿百千众生不可称计。始欲受形</a><a name="1014a16" id="1014a16">来趣生门。尔时十方无数恒沙诸佛世尊。皆</a><a name="1014a17" id="1014a17">以化身住虚空界。与彼四气神识说虚无之</a><a name="1014a18" id="1014a18">法。适空复离空。造离识亦然。我空计我有。永</a><a name="1014a19" id="1014a19">以离空矣。若彼猗空受识之形。思惟空观</a><a name="1014a20" id="1014a20">者即于空界舍识形质。入无余境而取灭度。</a><a name="1014a21" id="1014a21">不来此世受五阴形涉诸苦恼。如来权智无</a><a name="1014a22" id="1014a22">形。度识入虚空界。现其奇特神变德化。或现</a><a name="1014a23" id="1014a23">诸佛清净国土。或时住立贤圣默然。或时经</a><a name="1014a24" id="1014a24">行讽诵不惓。识虽不睹但诸佛世尊威仪礼</a><a name="1014a25" id="1014a25">节初不有废。菩萨当观虚空所覆无边刹土。</a><a name="1014a26" id="1014a26">虚空亦无是念。我今乃覆尔许刹土。空亦不</a><a name="1014a27" id="1014a27">自念极有功劳。何以故。空之所覆本性自尔。</a><a name="1014a28" id="1014a28">法不变易自然常住。法不动转亦不若干。不</a><a name="1014a29" id="1014a29">生不灭复不变异。所以然者。虚空法界性自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101013c.htm'><img src='up.gif' border=0></a>
<a href='T101014b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>