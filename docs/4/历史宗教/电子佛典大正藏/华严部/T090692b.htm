<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0692b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷46)</font> 入法界品第三十四之一 <font face='Arial'>T09, p0692b</h2></font><hr>
<span class='old'>
</a><a name="0692a28" id="0692a28">入一切趣。现受生死而无起灭。常闻正法</a><a name="0692a29" id="0692a29">未曾远离。悉能受持诸佛法云。不离慧光</span><a name="0692b01" id="0692b01">普照三世。尔时善住比丘。告善财言。善哉</a><a name="0692b02" id="0692b02">善哉。善男子。乃能发阿耨多罗三藐三菩提</a><a name="0692b03" id="0692b03">心。能问佛法一切智法及无师法。善男子。我</a><a name="0692b04" id="0692b04">已成就菩萨无碍法门。我已修习分别明了。</a><a name="0692b05" id="0692b05">逮得无碍明净慧光。得慧光已。观察一切众</a><a name="0692b06" id="0692b06">生心行无所障碍。观一切众生死此生彼</a><a name="0692b07" id="0692b07">无所障碍。于宿命智无所障碍。于未来</a><a name="0692b08" id="0692b08">智无所障碍。于现在世知一切众生无</a><a name="0692b09" id="0692b09">所障碍。于一切众生语言法中无所障</a><a name="0692b10" id="0692b10">碍。若一切众生来问难者悉能应答无所障</a><a name="0692b11" id="0692b11">碍。知一切众生根无所障碍。教化众生无</a><a name="0692b12" id="0692b12">所障碍。分别了知一切刹那罗婆摩[<a href='javascript:showpic("images/023523.gif")'>目*侯</a>]姤</a><a name="0692b13" id="0692b13">路无所障碍。于三世海无所障碍。己身</a><a name="0692b14" id="0692b14">充满十方佛刹无所障碍。何以故。依无所</a><a name="0692b15" id="0692b15">有无作神通力故。善男子。我得此神通力</a><a name="0692b16" id="0692b16">故。于虚空中行住坐卧。游腾十方。于一念</a><a name="0692b17" id="0692b17">中。遍至东方一佛世界百佛世界。千佛百</a><a name="0692b18" id="0692b18">千佛无量佛世界。乃至不可说不可说诸佛</a><a name="0692b19" id="0692b19">世界。阎浮提微尘等世界。乃至不可说不</a><a name="0692b20" id="0692b20">可说佛刹微尘等世界。悉得睹见彼世界中</a><a name="0692b21" id="0692b21">一切诸佛及其眷属。以一切华香末香涂香。</a><a name="0692b22" id="0692b22">宝鬘幢幡。杂彩缯盖。众妙宝网。一切形像。</a><a name="0692b23" id="0692b23">供养彼如来应供等正觉。彼诸如来所可开</a><a name="0692b24" id="0692b24">现。宣明赞叹。悉闻受持。分别通达。彼佛所有</a><a name="0692b25" id="0692b25">过去净刹。我悉忆念。南西北方四维上下亦</a><a name="0692b26" id="0692b26">复如是。若有众生得见我者。皆悉毕定阿</a><a name="0692b27" id="0692b27">耨多罗三藐三菩提。如我所见。一切众生若</a><a name="0692b28" id="0692b28">大若小。若好若丑若苦若乐。为化度故。随</a><a name="0692b29" id="0692b29">其所应现同彼身。若有众生来至我所。悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090692a.htm'><img src='up.gif' border=0></a>
<a href='T090692c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>