<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0291 佛说如来兴显经 0608a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 291 佛说如来兴显经</font> <font face='Arial'>(卷3)</font> <font face='Arial'>T10, p0608a</h2></font><hr>
<span class='old'>
</a><a name="0607c28" id="0607c28">势。当令舍离一切着念。设使晓了正真之慧</a><a name="0607c29" id="0607c29">谊所归趣。获致无极三昧之定。畅说正道。去</span><a name="0608a01" id="0608a01">一切想。诲令使念无上道慧。化诸黎庶在五</a><a name="0608a02" id="0608a02">趣者。令达无极。是为佛子第十之事。如来</a><a name="0608a03" id="0608a03">至真。劝诸菩萨。心入道义。如是比像。济无</a><a name="0608a04" id="0608a04">央数诸菩萨等。蒙如来慧开化其心。使入大</a><a name="0608a05" id="0608a05">道也。于是颂曰<p class='lg'></a><br><a name="0608a06" id="0608a06">　　犹如有经卷　　　大如三千界</a><br><a name="0608a07" id="0608a07">　　自然有微尘　　　悉散于其上</a><br><a name="0608a08" id="0608a08">　　有一慧士夫　　　明眼坏经卷</a><br><a name="0608a09" id="0608a09">　　悉分别布散　　　施于五趣人</a><br><a name="0608a10" id="0608a10">　　世尊亦如是　　　智慧如大海</a><br><a name="0608a11" id="0608a11">　　见众生心意　　　悉惑诸想念</a><br><a name="0608a12" id="0608a12">　　佛以愍哀人　　　为解除众想</a><br><a name="0608a13" id="0608a13">　　诸菩萨戴仰　　　谛蠲弃着次　</p><p></a><a name="0608a14" id="0608a14">复次佛子。何谓菩萨游入如来之境界。于斯</a><a name="0608a15" id="0608a15">菩萨慧入无碍。知一切界。为如来界。一切</a><a name="0608a16" id="0608a16">佛土诸所有境。众生之界。则悉无本。靡所部</a><a name="0608a17" id="0608a17">分。不有所坏。其法界者。无阴盖际。又本际</a><a name="0608a18" id="0608a18">者。无际强畔。犹如虚空。无有边崖。亦无有</a><a name="0608a19" id="0608a19">界。亦不不有。悉以游入如来境界。犹众生种。</a><a name="0608a20" id="0608a20">不可限量。无有边崖。如来之界。亦复若斯。</a><a name="0608a21" id="0608a21">不可限量。无有边际。所以者何。如其众生</a><a name="0608a22" id="0608a22">心之所念不可计会。如来寻则以无量慧。而</a><a name="0608a23" id="0608a23">开化之。如龙王尊。而得自在。摄无量水。因</a><a name="0608a24" id="0608a24">时放雨。不可计渧。不从内出。亦不从外。</a><a name="0608a25" id="0608a25">如来境界。亦复如是。从意所欲。有所兴造。即</a><a name="0608a26" id="0608a26">自然成。彼无所咨。亦无有师。如大海中水不</a><a name="0608a27" id="0608a27">可量。悉从龙王心所念生。亦复如是。一切所</a><a name="0608a28" id="0608a28">有无量圣达。至诸通慧。行如法海。咸斯菩</a><a name="0608a29" id="0608a29">萨往古发心之所造愿。因从厥行。而生差别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100607c.htm'><img src='up.gif' border=0></a>
<a href='T100608b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>