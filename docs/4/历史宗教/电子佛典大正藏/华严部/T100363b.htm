<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0363b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷67)</font> 入法界品第三十九之一 <font face='Arial'>T10, p0363b</h2></font><hr>
<span class='old'>
</a><a name="0363a28" id="0363a28">色相摩尼宝。周遍庄严。复有衣树。名为清</a><a name="0363a29" id="0363a29">净种种色衣。垂布严饰。复有音乐树。名为</span><a name="0363b01" id="0363b01">欢喜。其音美妙。过诸天乐。复有香树。名普庄</a><a name="0363b02" id="0363b02">严。恒出妙香。普熏十方。无所障碍。园中复有</a><a name="0363b03" id="0363b03">泉流陂池。一切皆以七宝庄严。黑栴檀泥。凝</a><a name="0363b04" id="0363b04">积其中。上妙金沙。弥布其底。八功德水。具足</a><a name="0363b05" id="0363b05">盈满。优钵罗华。波头摩华。拘物头华。芬陀利</a><a name="0363b06" id="0363b06">华。遍覆其上。无量宝树。周遍行列。诸宝树</a><a name="0363b07" id="0363b07">下。敷师子座。种种妙宝。以为庄严。布以天</a><a name="0363b08" id="0363b08">衣。熏诸妙香。垂诸宝缯。施诸宝帐。阎浮金</a><a name="0363b09" id="0363b09">网。弥覆其上。宝铎徐摇。出妙音声。或有树下</a><a name="0363b10" id="0363b10">敷莲华藏师子之座。或有树下敷香王摩尼</a><a name="0363b11" id="0363b11">藏师子之座。或有树下敷龙庄严摩尼王藏</a><a name="0363b12" id="0363b12">师子之座。或有树下敷宝师子聚摩尼王藏</a><a name="0363b13" id="0363b13">师子之座。或有树下敷毗卢遮那摩尼王藏</a><a name="0363b14" id="0363b14">师子之座。或有树下敷十方毗卢遮那摩尼</a><a name="0363b15" id="0363b15">王藏师子之座。其一一座。各有十万宝师子</a><a name="0363b16" id="0363b16">座。周匝围绕。一一皆具无量庄严。此大园中。</a><a name="0363b17" id="0363b17">众宝遍满。犹如大海宝洲之上。迦邻陀衣。以</a><a name="0363b18" id="0363b18">布其地。柔软妙好。能生乐触。蹈则没足。举则</a><a name="0363b19" id="0363b19">还复。无量诸鸟。出和雅音。宝栴檀林。上妙庄</a><a name="0363b20" id="0363b20">严。种种妙华。常雨无尽。犹如帝释杂华之园。</a><a name="0363b21" id="0363b21">无比香王普熏一切。犹如帝释善法之堂。诸</a><a name="0363b22" id="0363b22">音乐树宝多罗树众宝铃网出妙音声。如自</a><a name="0363b23" id="0363b23">在天善口天女所出歌音。诸如意树种种妙</a><a name="0363b24" id="0363b24">衣垂布庄严。犹如大海有无量色百千楼阁。</a><a name="0363b25" id="0363b25">众宝庄严。如忉利天宫善见大城。宝盖遐张</a><a name="0363b26" id="0363b26">如须弥峰。光明普照如梵王宫。尔时善财童</a><a name="0363b27" id="0363b27">子。见此大园无量功德。种种庄严。皆是菩</a><a name="0363b28" id="0363b28">萨业报成就。出世善根之所生起。供养诸佛</a><a name="0363b29" id="0363b29">功德所流。一切世间无与等者。如是皆从师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100363a.htm'><img src='up.gif' border=0></a>
<a href='T100363c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>