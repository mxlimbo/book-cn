<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0712b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷11)</font> 入不思议解脱境界普贤行愿品 <font face='Arial'>T10, p0712b</h2></font><hr>
<span class='old'>
</a><a name="0712a28" id="0712a28">遇。必令销灭一切烦恼。入于佛法。离诸苦</a><a name="0712a29" id="0712a29">蕴。永息一切生死怖畏。到无所畏一切智处。</span><a name="0712b01" id="0712b01">摧坏一切老死大山。安住平等大涅槃城。而</a><a name="0712b02" id="0712b02">我云何。能知能说彼功德行。善男子。于此南</a><a name="0712b03" id="0712b03">方。有一大城。名多罗幢。彼城有王。名甘露</a><a name="0712b04" id="0712b04">火。汝诣彼问。菩萨云何学菩萨行。修菩萨道。</a><a name="0712b05" id="0712b05">时善财童子。礼普眼足。绕无数匝。殷勤瞻仰。</a><a name="0712b06" id="0712b06">一心恋慕。辞退而去</a><a name="0712b07" id="0712b07"><p>尔时善财童子。于普遍眼善知识所。闻说菩</a><a name="0712b08" id="0712b08">萨能令众生普见诸佛欢喜法门。随顺忆念。</a><a name="0712b09" id="0712b09">心心相续。欢喜踊跃。作是思惟。善知识者。以</a><a name="0712b10" id="0712b10">善方便能摄受我。以深重心能守护我。令我</a><a name="0712b11" id="0712b11">于阿耨多罗三藐三菩提。得不退转。如是专</a><a name="0712b12" id="0712b12">念。生净信心。欣庆心。怡畅心。调顺心。勇进</a><a name="0712b13" id="0712b13">心。寂静心。广大心。庄严心。无著心。无碍心。</a><a name="0712b14" id="0712b14">得心。自在心。常作心。师心善巧分别心。普生</a><a name="0712b15" id="0712b15">众行心随闻解法心。遍往佛刹心。见佛庄严</a><a name="0712b16" id="0712b16">心。恒不离佛心。专求十力心。一向无退心。渐</a><a name="0712b17" id="0712b17">次前行。经历国邑村营聚落。然后乃至多罗</a><a name="0712b18" id="0712b18">幢城。处处寻求见王方便。于时遇有多闻多</a><a name="0712b19" id="0712b19">解诸婆罗门。在于四衢。谈论世法。善财往问。</a><a name="0712b20" id="0712b20">云何得见甘露火王。时彼多智大婆罗门。问</a><a name="0712b21" id="0712b21">善财言。仁从何来。何所求请。欲见我王白言。</a><a name="0712b22" id="0712b22">我从藤根国来。普眼长者。教我获得欢喜法</a><a name="0712b23" id="0712b23">门。令我来此。求见大王。请问菩萨行菩萨行。</a><a name="0712b24" id="0712b24">婆罗门言。彼藤根国安隐。丰乐。仁之色相。德</a><a name="0712b25" id="0712b25">慧庄严。舍彼来此。必获利益。以仁大智。必见</a><a name="0712b26" id="0712b26">我王。仁且安坐。听我所说。我王恒居宝严正</a><a name="0712b27" id="0712b27">殿。坐胜摩尼师子之座。颁行正法。成就众生。</a><a name="0712b28" id="0712b28">善财复言。何故大王。名甘露火。答言。我王具</a><a name="0712b29" id="0712b29">足七支。行中道化。治罚恶人。销其过犯。犹如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100712a.htm'><img src='up.gif' border=0></a>
<a href='T100712c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>