<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0708a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷10)</font> 入不思议解脱境界普贤行愿品 <font face='Arial'>T10, p0708a</h2></font><hr>
<span class='old'>
</a><a name="0707c28" id="0707c28">虚空。向彼福德聚。登彼福德山。摄彼福德藏。</a><a name="0707c29" id="0707c29">饮彼福德泉。游彼福德池。净彼福德场。见彼</span><a name="0708a01" id="0708a01">福德藏。入彼福德教。开彼福德眼。行彼福德</a><a name="0708a02" id="0708a02">道。植彼福德种。渐次而行。至大有城。周遍询</a><a name="0708a03" id="0708a03">求明智居士。于善知识。心生渴仰。念善知识。</a><a name="0708a04" id="0708a04">心无间断。慕善知识。志乐坚固。方便求见诸</a><a name="0708a05" id="0708a05">善知识。常无厌足。愿得承事诸善知识。精</a><a name="0708a06" id="0708a06">勤匪懈。以善知识。熏修其心。知由依止善知</a><a name="0708a07" id="0708a07">识故。能满众善。知由依止善知识故。能生众</a><a name="0708a08" id="0708a08">福。知由依止善知识故。能长众行。知由依止</a><a name="0708a09" id="0708a09">善知识故。不由他教。自能承事一切善友。</a><a name="0708a10" id="0708a10">知由依止善知识故。清净一切菩萨诸根。如</a><a name="0708a11" id="0708a11">是思惟。长其善根。深其志乐。益其德本。广其</a><a name="0708a12" id="0708a12">大悲。近一切智。具普贤道。照明一切诸佛正</a><a name="0708a13" id="0708a13">法。增长菩萨所有行愿。明照如来十力智光。</a><a name="0708a14" id="0708a14">尔时善财。见彼居士。在于城内市四衢道。七</a><a name="0708a15" id="0708a15">宝台上。处于众宝庄严之座。其座妙好无数</a><a name="0708a16" id="0708a16">清净如意宝王。以为其身。种种金刚帝青</a><a name="0708a17" id="0708a17">摩尼。以为其足。宝绳珠网以为交络。无垢藏</a><a name="0708a18" id="0708a18">摩尼宝而校饰之。复以五百妙宝形像而为</a><a name="0708a19" id="0708a19">庄严。敷天宝衣。建天幢幡。张大宝网。施大宝</a><a name="0708a20" id="0708a20">帐。阎浮檀金以为其盖。净琉璃宝以为其竿。</a><a name="0708a21" id="0708a21">令人执持。以覆其上。鹅王羽翮以为其扇。白</a><a name="0708a22" id="0708a22">牦牛尾以为其拂。悉以离垢妙宝庄严。天诸</a><a name="0708a23" id="0708a23">童子。执侍左右。熏众妙香。雨众天华。昼夜</a><a name="0708a24" id="0708a24">常奏五百乐音。其音美妙。过于天乐。众生闻</a><a name="0708a25" id="0708a25">者。无不欢悦。十千眷属前后围绕。色相端</a><a name="0708a26" id="0708a26">严。人所喜见。天庄严具。以为严饰。出过天</a><a name="0708a27" id="0708a27">人。最胜无比。悉已成就菩萨志欲。皆与居</a><a name="0708a28" id="0708a28">士同昔善根。侍立瞻对。承其教命。时彼城内</a><a name="0708a29" id="0708a29">一切众生。及虚空中所有天众。于居士所。生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100707c.htm'><img src='up.gif' border=0></a>
<a href='T100708b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>