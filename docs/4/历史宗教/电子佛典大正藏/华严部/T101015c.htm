<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1015c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷7)</font> 化众生品第十九 <font face='Arial'>T10, p1015c</h2></font><hr>
<span class='old'>
</a><a name="1015b28" id="1015b28">演甘露法。畅慧光明示现佛慧无所染着。或</a><a name="1015b29" id="1015b29">以珍宝起七宝塔满一天下。或二天下或三</span><a name="1015c01" id="1015c01">或四。或至梵天至一究竟天。住寿经劫不取</a><a name="1015c02" id="1015c02">灭度。或时菩萨以权方便。入无为静定具诸</a><a name="1015c03" id="1015c03">善根。不舍如来具一切智。以三昧力训诲众</a><a name="1015c04" id="1015c04">生。或有众生应闻声教而得度者。或有众生</a><a name="1015c05" id="1015c05">应闻香教而得度者。或有众生知其味义而</a><a name="1015c06" id="1015c06">得度者。或有众生身获柔软而得度者。或有</a><a name="1015c07" id="1015c07">众生体法意悟而得度者。是时菩萨复作是</a><a name="1015c08" id="1015c08">念。闻声众生必欲闻我清净之义。我今当演</a><a name="1015c09" id="1015c09">如来八音音演八句。苦音习音。尽音道音见</a><a name="1015c10" id="1015c10">苦向苦见习向习。见尽向尽见道向道。是</a><a name="1015c11" id="1015c11">时众生闻如此声。意不开悟欲睹光明及其</a><a name="1015c12" id="1015c12">身体。菩萨入定以平等观。便化地种山河石</a><a name="1015c13" id="1015c13">壁。树木华果尽为七宝。车磲马瑙水精琉璃</a><a name="1015c14" id="1015c14">珊瑚虎珀皆放光明。明明相照翳日月光。是</a><a name="1015c15" id="1015c15">时众生意不开悟。复欲得见日月光明。菩萨</a><a name="1015c16" id="1015c16">观察知彼心念。即入无碍心念三昧。放千亿</a><a name="1015c17" id="1015c17">无数毛孔光明。一一光明有七宝莲花。一一</a><a name="1015c18" id="1015c18">莲华有七宝台。一一台上有七宝盖。一一盖</a><a name="1015c19" id="1015c19">下有七宝座。一一座上皆有如来。与彼众生</a><a name="1015c20" id="1015c20">说苦原本。生苦无苦是无苦谛。生习无习</a><a name="1015c21" id="1015c21">是无习谛。生尽无尽是无尽谛。生道无道是</a><a name="1015c22" id="1015c22">无道谛。彼闻声众生及见光者。闻苦音响心</a><a name="1015c23" id="1015c23">怀厌患。各兴苦空无我之想。无生灭想便于</a><a name="1015c24" id="1015c24">坐上。尽苦原底应清净响。是时座上闻香</a><a name="1015c25" id="1015c25">众生。意不开悟复生斯念。我等意乐极妙之</a><a name="1015c26" id="1015c26">香。然今大圣乃说声教。菩萨知彼众生心念。</a><a name="1015c27" id="1015c27">便入极微众香定意正受三昧。便化地种山</a><a name="1015c28" id="1015c28">河石壁树木华果尽为香熏。牛头栴檀鸡舌</a><a name="1015c29" id="1015c29">艾纳。跋香梦经木榓酥合。分陀利花须干<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101015b.htm'><img src='up.gif' border=0></a>
<a href='T101016a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>