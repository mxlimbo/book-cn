<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0305 信力入印法门经 0958a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 305 信力入印法门经</font> <font face='Arial'>(卷5)</font> <font face='Arial'>T10, p0958a</h2></font><hr>
<span class='old'>
</a><a name="0957c28" id="0957c28">殊师利。如是羊乘行人。象乘行人。日月乘行</a><a name="0957c29" id="0957c29">人。声闻乘神通行人。菩萨乃至为畜生道。令</span><a name="0958a01" id="0958a01">生善根。若男子女人。起微嗔心貌相变异。</a><a name="0958a02" id="0958a02">乃至畜生障一善根。文殊师利。此罪过前。无</a><a name="0958a03" id="0958a03">量阿僧祇。文殊师利。若有男子女人。于十</a><a name="0958a04" id="0958a04">方世界。一切世界微尘数诸众生。挑却其眼。</a><a name="0958a05" id="0958a05">劫夺一切资生财物。文殊师利。若复有男子</a><a name="0958a06" id="0958a06">女人。于一菩萨所。起欺慢心。骂辱毁訾。文殊</a><a name="0958a07" id="0958a07">师利。此罪过前。无量阿僧祇。文殊师利。若有</a><a name="0958a08" id="0958a08">男子女人。于一菩萨。乃至微少。随何因缘。以</a><a name="0958a09" id="0958a09">欺慢心。骂辱毁訾。彼男子女人。堕大叫唤地</a><a name="0958a10" id="0958a10">狱之中。身形大小。五百由旬。有五百头于一</a><a name="0958a11" id="0958a11">一头有五百口。于一一口有五百舌。于一一</a><a name="0958a12" id="0958a12">舌有五百犁。以耕其舌。文殊师利。若有男子</a><a name="0958a13" id="0958a13">女人。于三千世界所有众生。若以刀杖。斫打</a><a name="0958a14" id="0958a14">杀之。劫夺一切资生财物。文殊师利。若复有</a><a name="0958a15" id="0958a15">男子女人。于菩萨所。生欺慢心。起嗔恨意。文</a><a name="0958a16" id="0958a16">殊师利。此罪过前。无量阿僧祇。文殊师利。若</a><a name="0958a17" id="0958a17">有男子女人。起于恶心。不生众生安隐之心。</a><a name="0958a18" id="0958a18">于恒河沙等一切诸世界。一一世界。一一阎</a><a name="0958a19" id="0958a19">浮提。恒河沙等。诸阿罗汉。尽皆杀害。恒河沙</a><a name="0958a20" id="0958a20">等诸佛如来。七宝塔庙。七宝栏楯。宝幢幡盖。</a><a name="0958a21" id="0958a21">皆悉破坏。尽令消灭。文殊师利。若复有男子</a><a name="0958a22" id="0958a22">女人。于信大乘菩萨。乃至微少。随何因缘。生</a><a name="0958a23" id="0958a23">欺慢心。嗔骂毁訾。文殊师利。此罪过前。无量</a><a name="0958a24" id="0958a24">阿僧祇。何以故。以从菩萨生诸佛故。以从菩</a><a name="0958a25" id="0958a25">萨不断诸佛如来种故。若其有人。谤菩萨者。</a><a name="0958a26" id="0958a26">彼人名为谤佛谤法。何以故。以不异法有菩</a><a name="0958a27" id="0958a27">萨故。以诸菩萨即是法故。文殊师利。若有男</a><a name="0958a28" id="0958a28">子女人。于十方世界一切世界一切众生。以</a><a name="0958a29" id="0958a29">嗔恚心。系缚安置黑闇地狱。文殊师利。若复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100957c.htm'><img src='up.gif' border=0></a>
<a href='T100958b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>