<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0184a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷34)</font> 十地品第二十六之一 <font face='Arial'>T10, p0184a</h2></font><hr>
<span class='old'>
</a><br><a name="0183c28" id="0183c28">　　严净佛国土　　　发此最胜心</a><br><a name="0183c29" id="0183c29">　　一念知三世　　　而无有分别</span><br><a name="0184a01" id="0184a01">　　种种时不同　　　以示于世间</a><br><a name="0184a02" id="0184a02">　　略说求诸佛　　　一切胜功德</a><br><a name="0184a03" id="0184a03">　　发生广大心　　　量等虚空界</a><br><a name="0184a04" id="0184a04">　　悲先慧为主　　　方便共相应</a><br><a name="0184a05" id="0184a05">　　信解清净心　　　如来无量力</a><br><a name="0184a06" id="0184a06">　　无碍智现前　　　自悟不由他</a><br><a name="0184a07" id="0184a07">　　具足同如来　　　发此最胜心</a><br><a name="0184a08" id="0184a08">　　佛子始发生　　　如是妙宝心</a><br><a name="0184a09" id="0184a09">　　则超凡夫位　　　入佛所行处</a><br><a name="0184a10" id="0184a10">　　生在如来家　　　种族无瑕玷</a><br><a name="0184a11" id="0184a11">　　与佛共平等　　　决成无上觉</a><br><a name="0184a12" id="0184a12">　　才生如是心　　　即得入初地</a><br><a name="0184a13" id="0184a13">　　志乐不可动　　　譬如大山王</a><br><a name="0184a14" id="0184a14">　　多喜多爱乐　　　亦复多净信</a><br><a name="0184a15" id="0184a15">　　极大勇猛心　　　及以庆跃心</a><br><a name="0184a16" id="0184a16">　　远离于斗诤　　　恼害及嗔恚</a><br><a name="0184a17" id="0184a17">　　惭敬而质直　　　善守护诸根</a><br><a name="0184a18" id="0184a18">　　救世无等者　　　所有众智慧</a><br><a name="0184a19" id="0184a19">　　此处我当得　　　忆念生欢喜</a><br><a name="0184a20" id="0184a20">　　始得入初地　　　即超五怖畏</a><br><a name="0184a21" id="0184a21">　　不活死恶名　　　恶趣众威德</a><br><a name="0184a22" id="0184a22">　　以不贪着我　　　及以于我所</a><br><a name="0184a23" id="0184a23">　　是诸佛子等　　　远离诸怖畏</a><br><a name="0184a24" id="0184a24">　　常行大慈愍　　　恒有信恭敬</a><br><a name="0184a25" id="0184a25">　　惭愧功德备　　　日夜增善法</a><br><a name="0184a26" id="0184a26">　　乐法真实利　　　不爱受诸欲</a><br><a name="0184a27" id="0184a27">　　思惟所闻法　　　远离取着行</a><br><a name="0184a28" id="0184a28">　　不贪于利养　　　唯乐佛菩提</a><br><a name="0184a29" id="0184a29">　　一心求佛智　　　专精无异念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100183c.htm'><img src='up.gif' border=0></a>
<a href='T100184b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>