<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0401a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷73)</font> 入法界品第三十九之一 <font face='Arial'>T10, p0401a</h2></font><hr>
<span class='old'>
</a><br><a name="0400c28" id="0400c28">　　尔时诸臣共白王　　　今此太子危王国</a><br><a name="0400c29" id="0400c29">　　如是罪人应受戮　　　如何悉救令除免</span><br><a name="0401a01" id="0401a01">　　时胜光王语太子　　　汝救彼罪自当受</a><br><a name="0401a02" id="0401a02">　　太子哀念情转深　　　誓救众生无退怯</a><br><a name="0401a03" id="0401a03">　　时王夫人采女等　　　俱来王所白王言</a><br><a name="0401a04" id="0401a04">　　愿放太子半月中　　　布施众生作功德</a><br><a name="0401a05" id="0401a05">　　时王闻已即听许　　　设大施会济贫乏</a><br><a name="0401a06" id="0401a06">　　一切众生靡不臻　　　随有所求咸给与</a><br><a name="0401a07" id="0401a07">　　如是半月日云满　　　太子就戮时将至</a><br><a name="0401a08" id="0401a08">　　大众百千万亿人　　　同时瞻仰俱号泣</a><br><a name="0401a09" id="0401a09">　　彼佛知众根将熟　　　而来此会化群生</a><br><a name="0401a10" id="0401a10">　　显现神变大庄严　　　靡不亲近而恭敬</a><br><a name="0401a11" id="0401a11">　　佛以一音方便说　　　法灯普照修多罗</a><br><a name="0401a12" id="0401a12">　　无量众生意柔软　　　悉蒙与授菩提记</a><br><a name="0401a13" id="0401a13">　　善伏太子生欢喜　　　发兴无上正觉心</a><br><a name="0401a14" id="0401a14">　　誓愿承事于如来　　　普为众生作依处</a><br><a name="0401a15" id="0401a15">　　便即出家依佛住　　　修行一切种智道</a><br><a name="0401a16" id="0401a16">　　尔时便得此解脱　　　大悲广济诸群生</a><br><a name="0401a17" id="0401a17">　　于中止住经劫海　　　谛观诸法真实性</a><br><a name="0401a18" id="0401a18">　　常于苦海救众生　　　如是修习菩提道</a><br><a name="0401a19" id="0401a19">　　劫中所有诸佛现　　　悉皆承事无有余</a><br><a name="0401a20" id="0401a20">　　咸以清净信解心　　　听闻持护所说法</a><br><a name="0401a21" id="0401a21">　　次于佛刹微尘数　　　无量无边诸劫海</a><br><a name="0401a22" id="0401a22">　　所有诸佛现世间　　　一一供养皆如是</a><br><a name="0401a23" id="0401a23">　　我念往昔为太子　　　见诸众生在牢狱</a><br><a name="0401a24" id="0401a24">　　誓愿舍身而救护　　　因其证此解脱门</a><br><a name="0401a25" id="0401a25">　　经于佛刹微尘数　　　广大劫海常修习</a><br><a name="0401a26" id="0401a26">　　念念令其得增长　　　复获无边巧方便</a><br><a name="0401a27" id="0401a27">　　彼中所有诸如来　　　我悉得见蒙开悟</a><br><a name="0401a28" id="0401a28">　　令我增明此解脱　　　及以种种方便力</a><br><a name="0401a29" id="0401a29">　　我于无量千亿劫　　　学此难思解脱门<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100400c.htm'><img src='up.gif' border=0></a>
<a href='T100401b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>