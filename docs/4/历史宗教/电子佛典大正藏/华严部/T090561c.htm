<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0561c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷25)</font> 第七地 <font face='Arial'>T09, p0561c</h2></font><hr>
<span class='old'>
</a><a name="0561b28" id="0561b28">罗蜜。能灭一切烦恼热。是尸波罗蜜。慈悲为</a><a name="0561b29" id="0561b29">首。于一切众生。心无所伤。是羼提波罗蜜。</span><a name="0561c01" id="0561c01">求善根无厌足。是毗梨耶波罗蜜。修道心</a><a name="0561c02" id="0561c02">不散。常向一切智。是禅波罗蜜。忍诸法不</a><a name="0561c03" id="0561c03">生门。是般若波罗蜜能起无量智门。是方便</a><a name="0561c04" id="0561c04">波罗蜜。求转胜智慧。是愿波罗蜜。诸魔外道</a><a name="0561c05" id="0561c05">不能沮坏。是力波罗蜜。于一切法相如实</a><a name="0561c06" id="0561c06">说。是智波罗蜜。如是念念中。具足十波罗</a><a name="0561c07" id="0561c07">蜜。是菩萨具足十波罗蜜时。四摄法。三十</a><a name="0561c08" id="0561c08">七品。三解脱门。一切助阿耨多罗三藐三菩</a><a name="0561c09" id="0561c09">提法。于念念中。皆悉具足。解脱月菩萨问</a><a name="0561c10" id="0561c10">金刚藏菩萨言。佛子。菩萨摩诃萨但七地具</a><a name="0561c11" id="0561c11">足助菩提法。一切诸地亦能具足。金刚藏言。</a><a name="0561c12" id="0561c12">佛子。菩萨摩诃萨于诸地中。皆悉具足助菩</a><a name="0561c13" id="0561c13">提法。远行胜故。于此地说。何以故。诸菩萨</a><a name="0561c14" id="0561c14">摩诃萨。于七地中。功行具足。入智慧神通</a><a name="0561c15" id="0561c15">道故。佛子。菩萨于初地发愿缘一切佛法</a><a name="0561c16" id="0561c16">故。具足助菩提法。二地除心恶垢故。具足</a><a name="0561c17" id="0561c17">助菩提法。三地愿转增长。得法明故。具足</a><a name="0561c18" id="0561c18">助菩提法。四地入道故。具足助菩提法。五</a><a name="0561c19" id="0561c19">地随顺行世间法故。具足助菩提法。六地</a><a name="0561c20" id="0561c20">入甚深法门故。具足助菩提法。此第七地</a><a name="0561c21" id="0561c21">起一切佛法故。具足助菩提法。何以故。菩</a><a name="0561c22" id="0561c22">萨摩诃萨。于此地中。得诸智慧所行道。以</a><a name="0561c23" id="0561c23">是力故。第八地自然得成。佛子。譬如二世</a><a name="0561c24" id="0561c24">界。一定清净。一定垢秽。是二中间。难可得</a><a name="0561c25" id="0561c25">过。欲过此界。当以神通。及大愿力。菩萨</a><a name="0561c26" id="0561c26">亦如是。行于杂道。难可得过。以大愿</a><a name="0561c27" id="0561c27">力。大智慧力。大方便力故。尔乃得过。解</a><a name="0561c28" id="0561c28">脱月言。第七菩萨。为是净行。为是垢行。金</a><a name="0561c29" id="0561c29">刚藏言。从欢喜地菩萨所行皆离罪业。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090561b.htm'><img src='up.gif' border=0></a>
<a href='T090562a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>