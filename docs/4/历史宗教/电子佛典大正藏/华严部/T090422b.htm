<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0422b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷5)</font> 四谛品第四之一 <font face='Arial'>T09, p0422b</h2></font><hr>
<span class='old'>
</a><a name="0422a28" id="0422a28">谛者。或名遏调伏。或名心趣。或名能缚。或</a><a name="0422a29" id="0422a29">名常念。或名彼边。或名离修。或名虚妄。或</span><a name="0422b01" id="0422b01">名门。或名轻飘。或名隐覆。所言苦灭谛</a><a name="0422b02" id="0422b02">者。或名非处。或名无上胜。或名不还。或名</a><a name="0422b03" id="0422b03">灭诤。或名小。或名无害。或名善住。或名</a><a name="0422b04" id="0422b04">无尽。或名广。或名无价等。所言苦灭道谛</a><a name="0422b05" id="0422b05">者。或名自见令见。或名摧敌。或名分别</a><a name="0422b06" id="0422b06">印。或名入相。或名难得。或名无量义。或</a><a name="0422b07" id="0422b07">名能起明。或名和合道。或名向不动。或</a><a name="0422b08" id="0422b08">名胜义。诸佛子。解脱音世界如是等四谛</a><a name="0422b09" id="0422b09">名。有四十亿百千那由他。随诸众生所应</a><a name="0422b10" id="0422b10">调伏作如是说。诸佛子。如此娑婆世界及</a><a name="0422b11" id="0422b11">十方佛刹说四谛名。如是东方百千亿不</a><a name="0422b12" id="0422b12">可量不可数不可思议不可称无等无边无分</a><a name="0422b13" id="0422b13">齐不可说虚空法界等一切世界中。说四谛</a><a name="0422b14" id="0422b14">名。各有四十亿百千那由他。随诸众生所</a><a name="0422b15" id="0422b15">应调伏作如是说。南西北方四维上下亦</a><a name="0422b16" id="0422b16">复如是</a><a name="0422b17" id="0422b17"><p><b>　　<A NAME="n235"></A>大方广佛华严经如来光明觉品第五</b></a><a name="0422b18" id="0422b18"><p>尔时世尊。从两足相轮。放百亿光明。遍照</a><a name="0422b19" id="0422b19">三千大千世界。百亿阎浮提。百亿弗婆提。百</a><a name="0422b20" id="0422b20">亿拘伽尼。百亿郁单越。百亿大海。百亿金刚</a><a name="0422b21" id="0422b21">围山。百亿菩萨生。百亿菩萨出家。百亿佛始</a><a name="0422b22" id="0422b22">成正觉。百亿如来转法轮。百亿如来般泥</a><a name="0422b23" id="0422b23">洹。百亿须弥山王。百亿四天王天。百亿三</a><a name="0422b24" id="0422b24">十三天。百亿时天。百亿兜率陀天。百亿化乐</a><a name="0422b25" id="0422b25">天。百亿他化乐天。百亿梵天。百亿光音天。百</a><a name="0422b26" id="0422b26">亿遍净天。百亿果实天。百亿色究竟天。此世</a><a name="0422b27" id="0422b27">界所有一切悉现。如此见佛坐莲华藏师子</a><a name="0422b28" id="0422b28">座上。有十佛世界尘数菩萨眷属围绕。百亿</a><a name="0422b29" id="0422b29">阎浮提亦复如是。以佛神力故。百亿阎浮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090422a.htm'><img src='up.gif' border=0></a>
<a href='T090422c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>