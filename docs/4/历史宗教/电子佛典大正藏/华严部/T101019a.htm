<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1019a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷7)</font> 化众生品第十九 <font face='Arial'>T10, p1019a</h2></font><hr>
<span class='old'>
</a><a name="1018c28" id="1018c28">足。不舍菩萨善知识行。常游菩萨闲静之堂。</a><a name="1018c29" id="1018c29">入诸如来深要之观。复当思惟十牢要法。云</span><a name="1019a01" id="1019a01">何思惟十牢要法。亲近佛藏法身之相。念不</a><a name="1019a02" id="1019a02">思议还摄为一。解空无念亦无若干。自起自</a><a name="1019a03" id="1019a03">灭亦无主质。过行无绪不可护持出生诸道。</a><a name="1019a04" id="1019a04">法界虚空境界亦无穷尽。缚解自解去众生</a><a name="1019a05" id="1019a05">着。依于善根成一切智。越于无量智慧之境。</a><a name="1019a06" id="1019a06">捷疾之智皆悉成就。充足菩萨希望之心。净</a><a name="1019a07" id="1019a07">诸菩萨言迹之行。如来道义未曾漏失。不舍</a><a name="1019a08" id="1019a08">一切法性之相。所入极微意不谬误。心若金</a><a name="1019a09" id="1019a09">刚力不可坏。诸佛之所授其号[<a href='javascript:showpic("images/031017.gif")'>廿/别</a>]。悉无众生</a><a name="1019a10" id="1019a10">应可度者。所说无二不可转还。是谓菩萨十</a><a name="1019a11" id="1019a11">牢要法。进成道果取道不难。是谓最胜菩萨</a><a name="1019a12" id="1019a12">上妙无尽之法。当念修行</a><a name="1019a13" id="1019a13"><p><b>　　<A NAME="n438"></A>三道灭度品第二十</b></a><a name="1019a14" id="1019a14"><p>尔时最胜菩萨即从座起长跪叉手。前白佛</a><a name="1019a15" id="1019a15">言。唯然世尊。如来至真道德无崖。不猗道</a><a name="1019a16" id="1019a16">门求出解脱。于清净学勤修慕及金刚三昧</a><a name="1019a17" id="1019a17">不可称量。今闻如来说灭度净三道归一。更</a><a name="1019a18" id="1019a18">无二名亦不着二。若审然者。何求无上至真</a><a name="1019a19" id="1019a19">道乎。唯然世尊。愿为敷演令渴道家永忘识</a><a name="1019a20" id="1019a20">惑。是时世尊。回金体身四面顾眄诸来会者。</a><a name="1019a21" id="1019a21">寂静无名各无众念。微视最胜而告之曰。快</a><a name="1019a22" id="1019a22">哉问矣。诚难得闻。如来为汝一一畅演。令</a><a name="1019a23" id="1019a23">将来学永无犹豫。最胜白佛愿乐欲闻。佛告</a><a name="1019a24" id="1019a24">最胜。清净道根不生秽枝。体性净故则诸法</a><a name="1019a25" id="1019a25">净。复于法性亦悉清净。渐当分别有数无数。</a><a name="1019a26" id="1019a26">无数净者得三世净。以了三世空观三界。是</a><a name="1019a27" id="1019a27">谓名曰微净三昧。最胜当知。三道灭度其品</a><a name="1019a28" id="1019a28">不同志趣各异。身为垢本。念为垢池。想为游</a><a name="1019a29" id="1019a29">尘。识为结首。一灭三存不致清净。二灭二存<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101018c.htm'><img src='up.gif' border=0></a>
<a href='T101019b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>