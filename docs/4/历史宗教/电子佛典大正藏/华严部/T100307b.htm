<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0307b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷58)</font> 离世间品第三十八之一 <font face='Arial'>T10, p0307b</h2></font><hr>
<span class='old'>
</a><a name="0307a28" id="0307a28">起正精进明足。能深入真谛智明足。灭烦恼</a><a name="0307a29" id="0307a29">业。成就尽智无生智明足。大眼智普。观察</span><a name="0307b01" id="0307b01">明足。宿住念知前际清净明足。漏尽神通智</a><a name="0307b02" id="0307b02">断众生诸漏明足。是为十。若诸菩萨。安住此</a><a name="0307b03" id="0307b03">法。则得如来于一切佛法无上大光明。佛子。</a><a name="0307b04" id="0307b04">菩萨摩诃萨。有十种求法。何等为十。所谓直</a><a name="0307b05" id="0307b05">心求法。无有谄诳故。精进求法。远离懈慢故。</a><a name="0307b06" id="0307b06">一向求法。不惜身命故。为断一切众生烦恼</a><a name="0307b07" id="0307b07">求法。不为名利恭敬故。为饶益自他一切众</a><a name="0307b08" id="0307b08">生求法。不但自利故。为入智慧求法不乐文</a><a name="0307b09" id="0307b09">字故。为出生死求法。不贪世乐故。为度众生</a><a name="0307b10" id="0307b10">求法。发菩提心故。为断一切众生疑求法。令</a><a name="0307b11" id="0307b11">无犹豫故。为满足佛法求法。不乐余乘故。是</a><a name="0307b12" id="0307b12">为十。若诸菩萨。安住此法。则得不由他教一</a><a name="0307b13" id="0307b13">切佛法大智慧。佛子。菩萨摩诃萨。有十种明</a><a name="0307b14" id="0307b14">了法。何等为十。所谓随顺世俗生长善根是</a><a name="0307b15" id="0307b15">童蒙凡夫明了法。得无碍不坏信觉法自性</a><a name="0307b16" id="0307b16">是随信行人明了法。勤修习法随顺法住是</a><a name="0307b17" id="0307b17">随法行人明了法。远离八邪向八正道是</a><a name="0307b18" id="0307b18">第八人明了法。除灭众结断生死漏见真实</a><a name="0307b19" id="0307b19">谛是须陀洹人明了法。观味是患知无往来</a><a name="0307b20" id="0307b20">是斯陀含人明了法。不乐三界求尽有漏于</a><a name="0307b21" id="0307b21">受生法乃至一念不生爱着是阿那含人明了</a><a name="0307b22" id="0307b22">法。获六神通得八解脱九定四辩悉皆成就</a><a name="0307b23" id="0307b23">是阿罗汉人明了法。性乐观察一味缘起心</a><a name="0307b24" id="0307b24">常寂静知足少事解因自得悟不由他成就种</a><a name="0307b25" id="0307b25">种神通智慧是辟支佛人明了法。智慧广大</a><a name="0307b26" id="0307b26">诸根明利常乐度脱一切众生勤修福智助道</a><a name="0307b27" id="0307b27">之法如来所有十力无畏一切功德具足圆满</a><a name="0307b28" id="0307b28">是菩萨人明了法。是为十。若诸菩萨。安住此</a><a name="0307b29" id="0307b29">法。则得如来无上大智明了法。佛子。菩萨摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100307a.htm'><img src='up.gif' border=0></a>
<a href='T100307c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>