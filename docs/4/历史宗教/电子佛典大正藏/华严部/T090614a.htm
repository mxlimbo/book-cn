<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0614a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷33)</font> 宝王如来性起品第三十二之一 <font face='Arial'>T09, p0614a</h2></font><hr>
<span class='old'>
</a><a name="0613c28" id="0613c28">复为光明。名不可坏如来大智。能成如来</a><a name="0613c29" id="0613c29">法界虚空界等无有穷尽殊胜寿命。佛子。</span><a name="0614a01" id="0614a01">如来大悲一味之水。以诸菩萨善根力故。及</a><a name="0614a02" id="0614a02">余众生根差别故。法如是故。如来智慧应化</a><a name="0614a03" id="0614a03">不同。佛子。如来性起正法。一切如来平等智</a><a name="0614a04" id="0614a04">慧光明所起。一切如来一味智慧。出生无量</a><a name="0614a05" id="0614a05">无边功德。众生念言。此诸功德如来所造。</a><a name="0614a06" id="0614a06">佛子。此非如来神力所造。佛子。乃至一菩萨</a><a name="0614a07" id="0614a07">成无上道言佛造者无有是处。诸佛为</a><a name="0614a08" id="0614a08">一切群生作善知识。众生依此得大智慧。</a><a name="0614a09" id="0614a09">无有作法亦无作者。佛子。是为第八因缘</a><a name="0614a10" id="0614a10">成等正觉出兴于世。菩萨摩诃萨。应如是</a><a name="0614a11" id="0614a11">知。复次佛子。譬如有四风轮依虚空住能</a><a name="0614a12" id="0614a12">持水轮。何等为四。所谓安住。不动。常住。</a><a name="0614a13" id="0614a13">坚固是名为四。能持水轮。水轮能持大地</a><a name="0614a14" id="0614a14">令不散坏。是故说大地依水轮。水轮依风</a><a name="0614a15" id="0614a15">轮。风轮依虚空。虚空无所依。虚空虽无所</a><a name="0614a16" id="0614a16">依。能令三千大千世界而得安住。如来应供</a><a name="0614a17" id="0614a17">等正觉。亦复如是。依如来起四种无碍大</a><a name="0614a18" id="0614a18">智风轮。能持一切众生善根。何等为四。所</a><a name="0614a19" id="0614a19">谓摄取众生皆令欢喜大智风轮。分别诸</a><a name="0614a20" id="0614a20">法令众生乐求大智风轮。守护众生一切</a><a name="0614a21" id="0614a21">善根大智风轮。决定了知无漏法界大智风</a><a name="0614a22" id="0614a22">轮。是名四种大智风轮。大慈为众生归依。</a><a name="0614a23" id="0614a23">大悲度脱众生。大慈大悲饶益众生。大慈大</a><a name="0614a24" id="0614a24">悲依方便智。大方便智依于如来。如来无所</a><a name="0614a25" id="0614a25">依。无碍慧光普照十方一切世界。佛子。是</a><a name="0614a26" id="0614a26">为第九因缘成等正觉出兴于世。菩萨摩诃</a><a name="0614a27" id="0614a27">萨应如是知。复次佛子。譬如大千世界成</a><a name="0614a28" id="0614a28">已种种饶益无量众生。水性众生得水安乐。</a><a name="0614a29" id="0614a29">陆地众生得地安乐。宫殿众生得宫殿安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090613c.htm'><img src='up.gif' border=0></a>
<a href='T090614b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>