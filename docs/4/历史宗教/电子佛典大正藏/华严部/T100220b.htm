<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0220b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷42)</font> 十定品第二十七之一 <font face='Arial'>T10, p0220b</h2></font><hr>
<span class='old'>
</a><a name="0220a28" id="0220a28">万。以幻术力。将诸军众。同时走入藕丝孔</a><a name="0220a29" id="0220a29">中。菩萨摩诃萨。亦复如是。已善成就诸幻智</span><a name="0220b01" id="0220b01">地。幻智即是菩萨。菩萨即是幻智。是故能于</a><a name="0220b02" id="0220b02">无差别法中入定。差别法中起。差别法中入</a><a name="0220b03" id="0220b03">定。无差别法中起。佛子。譬如农夫田中下种。</a><a name="0220b04" id="0220b04">种子在下。果生于上。菩萨摩诃萨。住此三昧。</a><a name="0220b05" id="0220b05">亦复如是。一中入定多中起。多中入定一中</a><a name="0220b06" id="0220b06">起。佛子。譬如男女。赤白和合。或有众生。于</a><a name="0220b07" id="0220b07">中受生。尔时名为歌罗逻位。从此次第。住母</a><a name="0220b08" id="0220b08">胎中。满足十月。善业力故。一切肢分。皆得</a><a name="0220b09" id="0220b09">成就。诸根不缺。心意明了。其歌罗逻。与彼六</a><a name="0220b10" id="0220b10">根。体状各别。以业力故。而能令彼次第成就。</a><a name="0220b11" id="0220b11">受同异类。种种果报。菩萨摩诃萨。亦复如是。</a><a name="0220b12" id="0220b12">从一切智歌罗逻位。信解愿力。渐次增长。其</a><a name="0220b13" id="0220b13">心广大。任运自在。无中入定有中起。有中入</a><a name="0220b14" id="0220b14">定无中起。佛子。譬如龙宫依地而立。不依虚</a><a name="0220b15" id="0220b15">空。龙依宫住。亦不在空。而能兴云。遍满空</a><a name="0220b16" id="0220b16">中有人仰视。所见宫殿。当知皆是乾闼婆城。</a><a name="0220b17" id="0220b17">非是龙宫。佛子。龙虽处下。而云布上。菩萨摩</a><a name="0220b18" id="0220b18">诃萨。住此三昧。亦复如是。于无相入有相起。</a><a name="0220b19" id="0220b19">于有相入无相起。佛子。譬如妙光大梵天王</a><a name="0220b20" id="0220b20">所住之宫。名一切世间最胜清净藏。此大宫</a><a name="0220b21" id="0220b21">中。普见三千大千世界诸四天下。天宫龙宫。</a><a name="0220b22" id="0220b22">夜叉宫。乾闼婆宫。阿修罗宫。迦楼罗宫。紧</a><a name="0220b23" id="0220b23">那罗宫。摩[<a href='javascript:showpic("images/023523.gif")'>目*侯</a>]罗伽宫。人间住处。及三恶道。</a><a name="0220b24" id="0220b24">须弥山等。种种诸山。大海江河。陂泽泉源。</a><a name="0220b25" id="0220b25">城邑聚落。树林众宝。如是一切种种庄严。</a><a name="0220b26" id="0220b26">尽大轮围。所有边际。乃至空中。微细游</a><a name="0220b27" id="0220b27">尘。莫不皆于梵宫显现。如于明镜。见其面</a><a name="0220b28" id="0220b28">像。菩萨摩诃萨。住此一切众生差别身大三</a><a name="0220b29" id="0220b29">昧。知种种刹。见种种佛。度种种众。证种种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100220a.htm'><img src='up.gif' border=0></a>
<a href='T100220c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>