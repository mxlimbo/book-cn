<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0546b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷23)</font> 十地品第二十二之一 <font face='Arial'>T09, p0546b</h2></font><hr>
<span class='old'>
</a><a name="0546a28" id="0546a28">缘起智。诸转。实不可尽。我诸愿善根亦不可</a><a name="0546a29" id="0546a29">尽。诸佛子。菩萨决定发是大愿。则得利安</span><a name="0546b01" id="0546b01">心柔软心。调顺心。寂静心。不放逸心。寂灭</a><a name="0546b02" id="0546b02">心。直心。和润心。不恚心。不浊心。如是则成</a><a name="0546b03" id="0546b03">信者。乐以信分别功德。信诸佛本所行道。</a><a name="0546b04" id="0546b04">信行诸波罗蜜。而得增长。信善入诸地得</a><a name="0546b05" id="0546b05">殊胜功德。信得成佛十力。信具足四无所</a><a name="0546b06" id="0546b06">畏。信不共法不可坏。信诸佛法不可思议。信</a><a name="0546b07" id="0546b07">诸佛自在神力无量无边。信诸如来无量行</a><a name="0546b08" id="0546b08">门。信从因缘以成果报。举要言之。信诸</a><a name="0546b09" id="0546b09">菩萨普行。诸佛功德智慧。威神力等。诸佛子。</a><a name="0546b10" id="0546b10">菩萨作是念。诸佛正法如是甚深。如是离</a><a name="0546b11" id="0546b11">相。如是寂灭。如是空。如是无相。如是无</a><a name="0546b12" id="0546b12">作。如是无染。如是无量。如是广大。如是难</a><a name="0546b13" id="0546b13">坏。而诸凡夫。心堕邪见。无明痴冥。蔽其慧</a><a name="0546b14" id="0546b14">眼。常立憍慢幢。堕在渴爱网。随顺谄曲。常</a><a name="0546b15" id="0546b15">怀悭嫉。而作后身生处因缘。多集贪欲嗔恚</a><a name="0546b16" id="0546b16">愚痴。起诸重业。嫌恨猛风吹罪心火常令</a><a name="0546b17" id="0546b17">炽然。有所施作。皆与颠倒相应。欲流。有</a><a name="0546b18" id="0546b18">流。见流。无明流。相续起心意识种于三界</a><a name="0546b19" id="0546b19">地。生苦恼芽。所谓名色。名色和合。增长六</a><a name="0546b20" id="0546b20">入。根尘相对生触。触故生受。贪乐受故。生</a><a name="0546b21" id="0546b21">爱。爱增长故。生取。取因缘故。复起后有。有</a><a name="0546b22" id="0546b22">因缘故。有生老死忧悲苦恼。如是因缘。集</a><a name="0546b23" id="0546b23">诸苦聚。受诸苦恼。是中无我。无我所。无作</a><a name="0546b24" id="0546b24">者。无受者。无知者。如草木瓦石。又如影</a><a name="0546b25" id="0546b25">响。凡夫可愍。不知不觉。而受苦恼。菩萨于</a><a name="0546b26" id="0546b26">此见诸众生不免诸苦。即生大悲智慧。是</a><a name="0546b27" id="0546b27">诸众生我应救护。令住毕竟佛道之乐。即</a><a name="0546b28" id="0546b28">生大慈智慧。菩萨摩诃萨。随顺如是大慈</a><a name="0546b29" id="0546b29">悲法。以深妙心。住在初地。于一切物。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090546a.htm'><img src='up.gif' border=0></a>
<a href='T090546c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>