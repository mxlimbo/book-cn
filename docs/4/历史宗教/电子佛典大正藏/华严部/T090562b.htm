<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0562b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷25)</font> 第七地 <font face='Arial'>T09, p0562b</h2></font><hr>
<span class='old'>
</a><a name="0562a28" id="0562a28">得是三昧智慧方便善清净故。深得大悲</a><a name="0562a29" id="0562a29">力故。名为过声闻辟支佛地趣佛智地。是</span><a name="0562b01" id="0562b01">菩萨住是地。无量身业无相行。无量口意</a><a name="0562b02" id="0562b02">业无相行。是菩萨清净行故。得无生法忍。</a><a name="0562b03" id="0562b03">照明诸法。解脱月菩萨言。佛子。菩萨住初</a><a name="0562b04" id="0562b04">地。有无量身业。无量口意业。已能过声闻</a><a name="0562b05" id="0562b05">辟支佛地。金刚藏菩萨言。缘大法故过。非</a><a name="0562b06" id="0562b06">实行力。第七地实行力故。一切声闻辟支佛</a><a name="0562b07" id="0562b07">所不能坏。譬如生在王家。即胜一切。何</a><a name="0562b08" id="0562b08">以故。地尊贵故。其身长大。智慧成就。尔乃真</a><a name="0562b09" id="0562b09">实。胜于一切。菩萨亦如是。初发心时。胜</a><a name="0562b10" id="0562b10">于二乘。以发大愿深心清净故。今住此地。</a><a name="0562b11" id="0562b11">以智慧力。胜于声闻及辟支佛。佛子。菩萨</a><a name="0562b12" id="0562b12">住七地。得甚深远离无行。身口意业转求</a><a name="0562b13" id="0562b13">胜法而不舍离。以转胜心故。虽行实际。而</a><a name="0562b14" id="0562b14">不证实际。解脱月言。佛子。菩萨从何地来。</a><a name="0562b15" id="0562b15">能入寂灭。金刚藏言。从六地来。能入寂灭。</a><a name="0562b16" id="0562b16">今住此地。于念念中。能入寂灭。而不证寂</a><a name="0562b17" id="0562b17">灭。是菩萨成就不可思议身口意业。行实</a><a name="0562b18" id="0562b18">际。而不证实际。譬如有人。乘船入海。善</a><a name="0562b19" id="0562b19">为行法。善知水相。不为水害之所沦没。</a><a name="0562b20" id="0562b20">如是菩萨住此七地。乘诸波罗蜜船。能行</a><a name="0562b21" id="0562b21">实际。而不证实际。菩萨如是以大愿力故。</a><a name="0562b22" id="0562b22">得智慧力故。从禅定智慧生大方便力故。</a><a name="0562b23" id="0562b23">虽深爱涅槃。而现身生死。虽眷属围绕。而</a><a name="0562b24" id="0562b24">心常远离。以愿力故。受生三界。不为世法</a><a name="0562b25" id="0562b25">之所污染。心常善寂。以方便力故。而还炽</a><a name="0562b26" id="0562b26">然。随行佛智。转声闻辟支佛地。至佛法藏。</a><a name="0562b27" id="0562b27">而现魔界。虽过四魔。而现魔行。虽现外</a><a name="0562b28" id="0562b28">道行。而不舍佛济。虽现身一切世间。而</a><a name="0562b29" id="0562b29">心常在出世间法。一切所有庄严之事。胜诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090562a.htm'><img src='up.gif' border=0></a>
<a href='T090562c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>