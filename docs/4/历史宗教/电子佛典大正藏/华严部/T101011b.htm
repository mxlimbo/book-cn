<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1011b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷6)</font> 辩才品第十七 <font face='Arial'>T10, p1011b</h2></font><hr>
<span class='old'>
</a><a name="1011a28" id="1011a28">七重内异类众鸟。悲哀和鸣共相娱乐。复有</a><a name="1011a29" id="1011a29">百种神树药草。香风远布彻彼随沙门境界。</span><a name="1011b01" id="1011b01">然彼阿耨达龙宫殿舍。东西南北各五十由</a><a name="1011b02" id="1011b02">旬。纯以七宝以为挍饰。复以若干种异色摩</a><a name="1011b03" id="1011b03">尼宝杂厕其间。复以摩尼宝珠悬在虚空。以</a><a name="1011b04" id="1011b04">为日月星辰罗列虚空。牛头栴檀薪以用供</a><a name="1011b05" id="1011b05">厨。于宫殿中一日三时雨众香花。优钵莲花</a><a name="1011b06" id="1011b06">拘牟头花。分陀利花须犍提花。满愿犍</a><a name="1011b07" id="1011b07">提花。若干种宝以成宫殿。光光相照明明相</a><a name="1011b08" id="1011b08">续。如彼阿耨达泉出四大河。从四口流趣于</a><a name="1011b09" id="1011b09">四海。菩萨摩诃萨亦复如是。得四辩才无滞</a><a name="1011b10" id="1011b10">之河。分别四道归于智海。如彼恒伽河者车</a><a name="1011b11" id="1011b11">磲真宝所成从象口出水流至于海。菩萨摩</a><a name="1011b12" id="1011b12">诃萨亦复如是。从青白法口出无量义。尽是</a><a name="1011b13" id="1011b13">如来秘藏之箧解畅深义。皆令诸法各得名</a><a name="1011b14" id="1011b14">字。布现法味<span class='corr'></span>燃智光明。皆使投于无边智</a><a name="1011b15" id="1011b15">海。譬犹如彼私头大河真金刚宝以成其体</a><a name="1011b16" id="1011b16">从师子口流至于海。菩萨大士亦复如是。演</a><a name="1011b17" id="1011b17">出法辩御佛金刚。护诸生类使得照明。执智</a><a name="1011b18" id="1011b18">金刚投无碍海。如彼私陀大河马瑙宝所成</a><a name="1011b19" id="1011b19">从牛口出流至于海。菩萨摩诃萨亦复如是。</a><a name="1011b20" id="1011b20">演出应辩有疑滞者永无犹豫。亦使众生无</a><a name="1011b21" id="1011b21">诤讼者。随机报应分别义趣。使众生类纯熟</a><a name="1011b22" id="1011b22">其行。皆令归趣无缘着海。犹如婆槎大河</a><a name="1011b23" id="1011b23">青琉璃所成从马口出悉投于海。菩萨摩诃</a><a name="1011b24" id="1011b24">萨亦复如是。得无尽辩思惟诸法亿百千劫</a><a name="1011b25" id="1011b25">于中示现而无穷尽。善法营护将至善道。令</a><a name="1011b26" id="1011b26">诸守禁之人悉归佛海而同一味。如彼四大</a><a name="1011b27" id="1011b27">江河右绕阿耨达泉七匝。趣于四方而归四</a><a name="1011b28" id="1011b28">海。菩萨大士亦复如是。身行成就亦不有左。</a><a name="1011b29" id="1011b29">口行成就亦不有左。意行成就亦不有左。意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101011a.htm'><img src='up.gif' border=0></a>
<a href='T101011c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>