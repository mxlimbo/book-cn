<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0508b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷2)</font> 明地第三 <font face='Arial'>T10, p0508b</h2></font><hr>
<span class='old'>
</a><a name="0508a28" id="0508a28">彼死。生于此间。于此间死。生于彼间。如是种</a><a name="0508a29" id="0508a29">种。相貌因缘。悉能念知。是菩萨。天眼清净</span><a name="0508b01" id="0508b01">过于人眼。见众生生死。形色好丑善恶。贫贱</a><a name="0508b02" id="0508b02">富贵。趣善恶道。随业受报。皆如实知。所谓</a><a name="0508b03" id="0508b03">是诸众生。成就身恶业。成就口恶业。成就意</a><a name="0508b04" id="0508b04">恶业。距逆贤圣。受邪见教。起罪业因缘故。</a><a name="0508b05" id="0508b05">身死堕恶道。生在地狱。是诸众生。成就善身</a><a name="0508b06" id="0508b06">业。善口业。善意业。不逆贤圣。信受正见。行</a><a name="0508b07" id="0508b07">善业因缘故死后生善处天上。是菩萨。于诸</a><a name="0508b08" id="0508b08">禅定。解脱三昧。能入能出。而不随生。但见何</a><a name="0508b09" id="0508b09">处。有助菩提法处。以愿力故。能生其中。是</a><a name="0508b10" id="0508b10">菩萨。住明地中。见数百千万亿那由他诸佛。</a><a name="0508b11" id="0508b11">恭敬供养尊重赞叹。衣服饮食。卧具医药。亲</a><a name="0508b12" id="0508b12">近诸佛。听受经法。听受法已。随力而行。是菩</a><a name="0508b13" id="0508b13">萨。尔时观诸法不生不灭众缘而有。于百千</a><a name="0508b14" id="0508b14">万亿劫所集欲缚。渐得微薄。一切有缚。一切</a><a name="0508b15" id="0508b15">无明缚。皆悉微薄。不复积集。不积集故。断</a><a name="0508b16" id="0508b16">于邪贪邪嗔邪痴。诸佛子。譬如真金。巧师炼</a><a name="0508b17" id="0508b17">治。转更精好。光明倍胜。菩萨亦如是。住在明</a><a name="0508b18" id="0508b18">地。不集三缚故。断于邪贪邪嗔邪痴。诸善根。</a><a name="0508b19" id="0508b19">转增明净。是菩萨。忍辱心柔软心。美妙心不</a><a name="0508b20" id="0508b20">坏心。不动心不浊心。不高心不下心。一切所</a><a name="0508b21" id="0508b21">作不望报心。他少有作当生报心。不谄曲心。</a><a name="0508b22" id="0508b22">不染乱心。转胜明净。尔时菩萨。于四摄法中。</a><a name="0508b23" id="0508b23">爱语利益偏多。十波罗蜜中。忍辱波罗蜜。精</a><a name="0508b24" id="0508b24">进波罗蜜转多。余助菩提法。皆转明净。诸佛</a><a name="0508b25" id="0508b25">子。是名诸菩萨第三明地。菩萨摩诃萨。住是</a><a name="0508b26" id="0508b26">地中。多作释提桓因。智慧猛利。能以方便因</a><a name="0508b27" id="0508b27">缘。转诸众生。令离淫欲。所作善业。若布施</a><a name="0508b28" id="0508b28">若爱语。若利益若同事。皆不离念佛念法。乃</a><a name="0508b29" id="0508b29">至不离念具足一切种智。常生是心。我当何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100508a.htm'><img src='up.gif' border=0></a>
<a href='T100508c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>