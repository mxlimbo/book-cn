<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0399b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷73)</font> 入法界品第三十九之一 <font face='Arial'>T10, p0399b</h2></font><hr>
<span class='old'>
</a><a name="0399a28" id="0399a28">哀救者罪亦至死。时彼太子。悲心转切。语大</a><a name="0399a29" id="0399a29">臣言。如汝所说但放此人。随其所应可以治</span><a name="0399b01" id="0399b01">我。我为彼故。一切苦事悉皆能受。粉身没命。</a><a name="0399b02" id="0399b02">无所顾惜。要令罪人皆得免苦。何以故。我若</a><a name="0399b03" id="0399b03">不救此众生者。云何能救三界牢狱诸苦众</a><a name="0399b04" id="0399b04">生。一切众生在三界中。贪爱所缚。愚痴所</a><a name="0399b05" id="0399b05">蔽。贫无功德。堕诸恶趣。身形鄙陋诸根放逸。</a><a name="0399b06" id="0399b06">其心迷惑不求出道。失智慧光乐着三有。断</a><a name="0399b07" id="0399b07">诸福德灭诸智慧。种种烦恼浊乱其心。住苦</a><a name="0399b08" id="0399b08">牢狱入魔罥网。生老病死忧悲恼害。如是诸</a><a name="0399b09" id="0399b09">苦常所逼迫。我当云何。令彼解脱。应舍身命</a><a name="0399b10" id="0399b10">而拔济之。时诸大臣共诣王所。悉举其手高</a><a name="0399b11" id="0399b11">声唱言。大王当知。如太子意。毁坏王法祸及</a><a name="0399b12" id="0399b12">万人。若王爱念不责治者。王之宝祚亦不久</a><a name="0399b13" id="0399b13">立。王闻此言赫然大怒。令诛太子及诸罪人。</a><a name="0399b14" id="0399b14">王后闻之。愁忧号哭。毁形降服。与千采女驰</a><a name="0399b15" id="0399b15">诣王所。举身投地顶礼王足。俱作是言。唯愿</a><a name="0399b16" id="0399b16">大王。赦太子命。王即回顾。语太子言。莫救罪</a><a name="0399b17" id="0399b17">人。若救罪人必当杀汝。尔时太子。为欲专</a><a name="0399b18" id="0399b18">求一切智故。为欲利益诸众生故。为以大悲</a><a name="0399b19" id="0399b19">普救摄故。其心坚固。无有退怯。复白王言。愿</a><a name="0399b20" id="0399b20">恕彼罪身当受戮。王言随意。尔时王后白言。</a><a name="0399b21" id="0399b21">大王。愿听太子。半月行施。恣意修福。然后治</a><a name="0399b22" id="0399b22">罪。王即听许。时都城北有一大园名曰日光。</a><a name="0399b23" id="0399b23">是昔施场。太子往彼。设大施会。饮食衣服。华</a><a name="0399b24" id="0399b24">鬘璎珞。涂香末香。幢幡宝盖。诸庄严具。随</a><a name="0399b25" id="0399b25">有所求靡不周给。经半月已。于最后日。国王</a><a name="0399b26" id="0399b26">大臣。长者居士。城邑人民。及诸外道。悉来集</a><a name="0399b27" id="0399b27">会。时法轮音虚空灯王如来。知诸众生调伏</a><a name="0399b28" id="0399b28">时至。与大众俱。天王围绕。龙王供养。夜叉王</a><a name="0399b29" id="0399b29">守护。乾闼婆王赞叹。阿修罗王曲躬顶礼。迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100399a.htm'><img src='up.gif' border=0></a>
<a href='T100399c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>