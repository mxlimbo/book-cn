<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0162b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷30)</font> 十回向品第二十五之一 <font face='Arial'>T10, p0162b</h2></font><hr>
<span class='old'>
</a><a name="0162a28" id="0162a28">摄众生。入去来今一切菩萨。回向之门。于诸</a><a name="0162a29" id="0162a29">佛法。心无惊怖。以无量心。令诸众生。普得清</span><a name="0162b01" id="0162b01">净。于十方世界。不起执取我我所心。于诸世</a><a name="0162b02" id="0162b02">间。无所分别。于一切境界。不生染着。勤修一</a><a name="0162b03" id="0162b03">切出世间法。于诸世间。无取无依。于深妙道。</a><a name="0162b04" id="0162b04">正见牢固。离诸妄见。了真实法。譬如真如遍</a><a name="0162b05" id="0162b05">一切处。无有边际。善根回向亦复如是。遍一</a><a name="0162b06" id="0162b06">切处。无有边际。譬如真如真实为性。善根回</a><a name="0162b07" id="0162b07">向亦复如是。了一切法。真实为性。譬如真如</a><a name="0162b08" id="0162b08">恒守本性。无有改变。善根回向。亦复如是。守</a><a name="0162b09" id="0162b09">其本性。始终不改。譬如真如以一切法无性</a><a name="0162b10" id="0162b10">为性。善根回向亦复如是。了一切法。无性为</a><a name="0162b11" id="0162b11">性。譬如真如无相为相。善根回向亦复如是。</a><a name="0162b12" id="0162b12">了一切法。无相为相。譬如真如若有得者。终</a><a name="0162b13" id="0162b13">无退转。善根回向亦复如是。若有得者。于诸</a><a name="0162b14" id="0162b14">佛法。永不退转。譬如真如一切诸佛之所行</a><a name="0162b15" id="0162b15">处。善根回向亦复如是。一切如来所行之处。</a><a name="0162b16" id="0162b16">譬如真如离境界相。而为境界。善根回向亦</a><a name="0162b17" id="0162b17">复如是。离境界相。而为三世一切诸佛。圆满</a><a name="0162b18" id="0162b18">境界。譬如真如能有安立。善根回向亦复如</a><a name="0162b19" id="0162b19">是。悉能安立一切众生。譬如真如性常随顺。</a><a name="0162b20" id="0162b20">善根回向亦复如是。尽未来劫。随顺不断。譬</a><a name="0162b21" id="0162b21">如真如无能测量。善根回向亦复如是。等虚</a><a name="0162b22" id="0162b22">空界。尽众生心。无能测量。譬如真如充满一</a><a name="0162b23" id="0162b23">切。善根回向亦复如是。一刹那中。普周法界。</a><a name="0162b24" id="0162b24">譬如真如常住无尽。善根回向。亦复如是。究</a><a name="0162b25" id="0162b25">竟无尽。譬如真如无有比对。善根回向亦复</a><a name="0162b26" id="0162b26">如是。普能圆满一切佛法。无有比对。譬如真</a><a name="0162b27" id="0162b27">如体性坚固。善根回向亦复如是。体性坚固。</a><a name="0162b28" id="0162b28">非诸惑恼之所能沮。譬如真如不可破坏。善</a><a name="0162b29" id="0162b29">根回向亦复如是。一切众生。不能损坏。譬如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100162a.htm'><img src='up.gif' border=0></a>
<a href='T100162c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>