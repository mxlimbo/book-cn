<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0265b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷50)</font> 如来出现品第三十七之一 <font face='Arial'>T10, p0265b</h2></font><hr>
<span class='old'>
</a><br><a name="0265a28" id="0265a28">　　十力境界亦复然　　　遍于一切非一切</a><br><a name="0265a29" id="0265a29">　　真如离妄恒寂静　　　无生无灭普周遍</span><br><a name="0265b01" id="0265b01">　　诸佛境界亦复然　　　体性平等不增减</a><br><a name="0265b02" id="0265b02">　　譬如实际而非际　　　普在三世亦非普</a><br><a name="0265b03" id="0265b03">　　导师境界亦如是　　　遍于三世皆无碍</a><br><a name="0265b04" id="0265b04">　　法性无作无变易　　　犹如虚空本清净</a><br><a name="0265b05" id="0265b05">　　诸佛性净亦如是　　　本性非性离有无</a><br><a name="0265b06" id="0265b06">　　法性不在于言论　　　无说离说恒寂灭</a><br><a name="0265b07" id="0265b07">　　十力境界性亦然　　　一切文辞莫能辩</a><br><a name="0265b08" id="0265b08">　　了知诸法性寂灭　　　如鸟飞空无有迹</a><br><a name="0265b09" id="0265b09">　　以本愿力现色身　　　令见如来大神变</a><br><a name="0265b10" id="0265b10">　　若有欲知佛境界　　　当净其意如虚空</a><br><a name="0265b11" id="0265b11">　　远离妄想及诸取　　　令心所向皆无碍</a><br><a name="0265b12" id="0265b12">　　是故佛子应善听　　　我以少譬明佛境</a><br><a name="0265b13" id="0265b13">　　十力功德不可量　　　为悟众生今略说</a><br><a name="0265b14" id="0265b14">　　导师所现于身业　　　语业心业诸境界</a><br><a name="0265b15" id="0265b15">　　转妙法轮般涅槃　　　一切善根我今说</a><br><a name="0265b16" id="0265b16">　　譬如世界初安立　　　非一因缘而可成</a><br><a name="0265b17" id="0265b17">　　无量方便诸因缘　　　成此三千大千界</a><br><a name="0265b18" id="0265b18">　　如来出现亦如是　　　无量功德乃得成</a><br><a name="0265b19" id="0265b19">　　刹尘心念尚可知　　　十力生因莫能测</a><br><a name="0265b20" id="0265b20">　　譬如劫初云澍雨　　　而起四种大风轮</a><br><a name="0265b21" id="0265b21">　　众生善根菩萨力　　　成此三千各安住</a><br><a name="0265b22" id="0265b22">　　十力法云亦如是　　　起智风轮清净意</a><br><a name="0265b23" id="0265b23">　　昔所回向诸众生　　　普导令成无上果</a><br><a name="0265b24" id="0265b24">　　如有大雨名洪澍　　　无有处所能容受</a><br><a name="0265b25" id="0265b25">　　唯除世界将成时　　　清净虚空大风力</a><br><a name="0265b26" id="0265b26">　　如来出现亦如是　　　普雨法雨充法界</a><br><a name="0265b27" id="0265b27">　　一切劣意无能持　　　唯除清净广大心</a><br><a name="0265b28" id="0265b28">　　譬如空中澍大雨　　　无所从来无所去</a><br><a name="0265b29" id="0265b29">　　作者受者悉亦无　　　自然如是普充洽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100265a.htm'><img src='up.gif' border=0></a>
<a href='T100265c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>