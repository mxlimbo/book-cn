<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1046a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷10)</font> 问泥洹品第三十 <font face='Arial'>T10, p1046a</h2></font><hr>
<span class='old'>
</a><a name="1045c28" id="1045c28">无所挂碍。了佛无生亦不起灭。不以过去诸</a><a name="1045c29" id="1045c29">法求于泥洹。无数恒沙诸佛过去所说教诫</span><a name="1046a01" id="1046a01">智慧辩才悉无若干。从凡夫起乃至无学。演</a><a name="1046a02" id="1046a02">说惯教无有差违。不见众生流浪生死。不见</a><a name="1046a03" id="1046a03">泥洹当有起灭。何以故。一切诸法悉空如空。</a><a name="1046a04" id="1046a04">不见诸佛所出窠窟。尔时座上六百优婆塞</a><a name="1046a05" id="1046a05">三百优婆夷。皆得尽信之行。无数天与世人</a><a name="1046a06" id="1046a06">皆发无上正真道意。尔时长老舍利弗告五</a><a name="1046a07" id="1046a07">百比丘曰。汝等诸人各获通慧必本愿耶。诸</a><a name="1046a08" id="1046a08">比丘言。尊者舍利弗。曩昔所愿今日已获。所</a><a name="1046a09" id="1046a09">作已办更不受有。舍利弗言。善所问者知所</a><a name="1046a10" id="1046a10">趣乎。诸比丘言。尽诸结缚更不染有。不爱生</a><a name="1046a11" id="1046a11">死不着泥洹。泥洹无为行合空性。无结缚尽</a><a name="1046a12" id="1046a12">亦不见尽。是谓泥洹。尔时舍利弗赞彼比丘</a><a name="1046a13" id="1046a13">曰。善哉善哉。族姓子。真解空性甚深之义。今</a><a name="1046a14" id="1046a14">有几贤住于福地。诸比丘曰。尊者舍利弗。即</a><a name="1046a15" id="1046a15">是福田如来所称。施行佛事未曾唐捐。我等</a><a name="1046a16" id="1046a16">诸人。于十六分未获其一。舍利弗言。汝五百</a><a name="1046a17" id="1046a17">人。悉是彼此解脱之士。亦是福田。诸比丘</a><a name="1046a18" id="1046a18">曰。如来圣慧性自清净。于诸法界无所染着。</a><a name="1046a19" id="1046a19">是时最胜菩萨前白佛言。世有几贤必报施</a><a name="1046a20" id="1046a20">恩。佛告最胜。不着世法能报施恩。又问。复有</a><a name="1046a21" id="1046a21">几贤于施清净。答曰。不受诸法乃谓清净。又</a><a name="1046a22" id="1046a22">问。何者是施福田。答曰。忘佛道法乃谓福田。</a><a name="1046a23" id="1046a23">又问。复有几贤于众生种。为善知识指授善</a><a name="1046a24" id="1046a24">恶。答曰不舍一切众生之类。是谓善知识。又</a><a name="1046a25" id="1046a25">问。世有几贤能报佛恩。答曰。获四无畏不断</a><a name="1046a26" id="1046a26">佛种。又问。世有几贤能供养如来。答曰。亿万</a><a name="1046a27" id="1046a27">劫行于中不惑。是谓供养。又问。世有几贤</a><a name="1046a28" id="1046a28">能护佛藏。答曰。尽其形寿不毁佛戒。又问。复</a><a name="1046a29" id="1046a29">有几贤能兴恭敬。答曰。守护诸根能闭六情。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101045c.htm'><img src='up.gif' border=0></a>
<a href='T101046b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>