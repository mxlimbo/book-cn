<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0374b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷69)</font> 入法界品第三十九之一 <font face='Arial'>T10, p0374b</h2></font><hr>
<span class='old'>
</a><a name="0374a28" id="0374a28">念念中。示往一切刹现种种神通变化。念念</a><a name="0374a29" id="0374a29">中。示诸菩萨一切行愿。令一切众生住一切</span><a name="0374b01" id="0374b01">智。如是所作恒无休息。又出等一切众生心</a><a name="0374b02" id="0374b02">数身云。普诣一切众生之前。说诸菩萨集一</a><a name="0374b03" id="0374b03">切智助道之法无边际力。求一切智不破坏</a><a name="0374b04" id="0374b04">力。无穷尽力。修无上行不退转力。无间断力。</a><a name="0374b05" id="0374b05">于生死法无染着力。能破一切诸魔众力。远</a><a name="0374b06" id="0374b06">离一切烦恼垢力。能破一切业障山力。住一</a><a name="0374b07" id="0374b07">切劫修大悲行无疲倦力。震动一切诸佛国</a><a name="0374b08" id="0374b08">土令一切众生生欢喜力。能破一切诸外道</a><a name="0374b09" id="0374b09">力。普于世间转法轮力。以如是等方便成熟。</a><a name="0374b10" id="0374b10">令诸众生至一切智。又出等一切众生心数</a><a name="0374b11" id="0374b11">无量变化色身云。普诣十方无量世界。随众</a><a name="0374b12" id="0374b12">生心。演说一切菩萨智行。所谓说入一切众</a><a name="0374b13" id="0374b13">生界海智。说入一切众生心海智。说入一切</a><a name="0374b14" id="0374b14">众生根海智。说入一切众生行海智。说度一</a><a name="0374b15" id="0374b15">切众生未曾失时智。说出一切法界音声智。</a><a name="0374b16" id="0374b16">说念念遍一切法界海智。说念念知一切世</a><a name="0374b17" id="0374b17">界海坏智。说念念知一切世界海成住庄严</a><a name="0374b18" id="0374b18">差别智。说念念自在亲近供养一切如来听</a><a name="0374b19" id="0374b19">受法轮智。示现如是智波罗蜜。令诸众生。皆</a><a name="0374b20" id="0374b20">大欢喜。调畅适悦。其心清净。生决定解。求一</a><a name="0374b21" id="0374b21">切智。无有退转。如说菩萨诸波罗蜜成熟众</a><a name="0374b22" id="0374b22">生。如是宣说一切菩萨种种行法。而为利益。</a><a name="0374b23" id="0374b23">复于一一诸毛孔中。出无量种众生身云。所</a><a name="0374b24" id="0374b24">谓出与色究竟天善现天善见天无热天无</a><a name="0374b25" id="0374b25">烦天相似身云。出少广广果福生无云天相</a><a name="0374b26" id="0374b26">似身云。出遍净无量净少净天相似身云。出</a><a name="0374b27" id="0374b27">光音无量光少光天相似身云。出大梵梵辅</a><a name="0374b28" id="0374b28">梵众天相似身云。出自在天化乐天兜率陀</a><a name="0374b29" id="0374b29">天须夜摩天忉利天及其采女诸天子众相似<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100374a.htm'><img src='up.gif' border=0></a>
<a href='T100374c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>