<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0571a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷9)</font> <font face='Arial'>T10, p0571a</h2></font><hr>
<span class='old'>
</a><a name="0570c28" id="0570c28">所有种种行相庄严。彼经满足俱胝大劫说</a><a name="0570c29" id="0570c29">不能尽。又即于中见菩提树。其身周围量等</span><a name="0571a01" id="0571a01">百万三千世界。枝条棽俪高广无量。垂荫圆</a><a name="0571a02" id="0571a02">满俱胝三千大千世界。称树形量有师子座。</a><a name="0571a03" id="0571a03">其上见佛号一切神通慧王如来。坐在树下</a><a name="0571a04" id="0571a04">菩提道场。如是于中所现种种妙庄严事。设</a><a name="0571a05" id="0571a05">使圆满俱胝大劫说不能尽。时金刚藏菩提</a><a name="0571a06" id="0571a06">萨埵。示现如是大神变已。还令一切菩萨众</a><a name="0571a07" id="0571a07">会。一切天龙药叉健达缚阿素洛揭路茶紧</a><a name="0571a08" id="0571a08">捺洛牟呼洛伽。释梵护世摩醯首罗净居天</a><a name="0571a09" id="0571a09">众。各在本处。时诸大众生未曾有希奇之想</a><a name="0571a10" id="0571a10">默然而住。向金刚藏菩提萨埵。一心瞻仰</a><a name="0571a11" id="0571a11">尔时解脱月菩萨白金刚藏菩萨言。佛子甚</a><a name="0571a12" id="0571a12">奇希有。此三摩地具足尔所威力庄严。佛子</a><a name="0571a13" id="0571a13">此三摩地名为何等。金刚藏菩萨言。此三摩</a><a name="0571a14" id="0571a14">地名为示现一切佛刹体性。解脱月菩萨问</a><a name="0571a15" id="0571a15">言。佛子此三摩地所行境界庄严云何。金刚</a><a name="0571a16" id="0571a16">藏菩萨答言佛子菩萨修此三摩地故。能示</a><a name="0571a17" id="0571a17">身中如上所见。殑伽沙数世界微尘等诸佛</a><a name="0571a18" id="0571a18">刹土。复过此数示现身中如上所见无量刹</a><a name="0571a19" id="0571a19">土。佛子菩萨住此法云地中。获如是等无量</a><a name="0571a20" id="0571a20">百千诸三摩地。由是义故。余诸菩萨乃至已</a><a name="0571a21" id="0571a21">得法太子位。安住菩萨善慧地者。不能测知</a><a name="0571a22" id="0571a22">此地菩萨身或身业。语或语业意或意业。神</a><a name="0571a23" id="0571a23">通自在观察三世。诸三摩地所行随入智慧</a><a name="0571a24" id="0571a24">境界。游戏一切诸解脱门。不能测知诸变化</a><a name="0571a25" id="0571a25">业。或加持业或威力业。略要言之乃至已得</a><a name="0571a26" id="0571a26">法太子位已。住菩萨善慧地中。诸菩萨众不</a><a name="0571a27" id="0571a27">能测知此地菩萨乃至举足下足之业。佛子</a><a name="0571a28" id="0571a28">此菩萨法云地如是无量。但以略说若广说</a><a name="0571a29" id="0571a29">者。假使百千阿僧企耶劫中演说亦不能尽。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100570c.htm'><img src='up.gif' border=0></a>
<a href='T100571b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>