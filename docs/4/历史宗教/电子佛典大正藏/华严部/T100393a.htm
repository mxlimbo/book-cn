<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0393a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷72)</font> 入法界品第三十九之一 <font face='Arial'>T10, p0393a</h2></font><hr>
<span class='old'>
</a><a name="0392c28" id="0392c28">下。最处其中。名一切宝山幢。其四天下。一一</a><a name="0392c29" id="0392c29">纵广十万由旬。一一各有一万大城。其阎浮</span><a name="0393a01" id="0393a01">提中。有一王都。名坚固妙宝庄严云灯。一万</a><a name="0393a02" id="0393a02">大城。周匝围绕。阎浮提人寿万岁时。其中有</a><a name="0393a03" id="0393a03">王。名一切法音圆满盖。有五百大臣。六万</a><a name="0393a04" id="0393a04">采女。七百王子。其诸王子。皆端正勇健。有</a><a name="0393a05" id="0393a05">大威力。尔时彼王。威德普被阎浮提内。无有</a><a name="0393a06" id="0393a06">怨敌。时彼世界。劫欲尽时。有五浊起。一切人</a><a name="0393a07" id="0393a07">众。寿命短促。资财乏少。形色鄙陋。多苦少</a><a name="0393a08" id="0393a08">乐。不修十善。专作恶业。更相忿诤。互相毁</a><a name="0393a09" id="0393a09">辱。离他眷属。妒他荣好。任情起见。非法贪</a><a name="0393a10" id="0393a10">求。以是因缘。风雨不时。苗稼不登。园林草</a><a name="0393a11" id="0393a11">树。一切枯槁。人民匮乏。多诸疫病。驰走四</a><a name="0393a12" id="0393a12">方。靡所依怙。咸来共绕王都大城。无量无</a><a name="0393a13" id="0393a13">边百千万亿。四面周匝。高声大呼。或举其手。</a><a name="0393a14" id="0393a14">或合其掌。或以头扣地。或以手捶胸。或屈膝</a><a name="0393a15" id="0393a15">长号。或踊身大叫。头发蓬乱。衣裳弊恶。皮</a><a name="0393a16" id="0393a16">肤皴裂。面目无光。而向王言。大王大王。我等</a><a name="0393a17" id="0393a17">今者。贫穷孤露。饥渴寒冻。疾病衰羸。众苦所</a><a name="0393a18" id="0393a18">逼。命将不久。无依无救。无所控告。我等今</a><a name="0393a19" id="0393a19">者。来归大王。我观大王。仁慈智慧。于大王</a><a name="0393a20" id="0393a20">所。生得安乐想。得所爱想。得活命想。得摄</a><a name="0393a21" id="0393a21">受想。得宝藏想。遇津梁想。逢道路想。值船筏</a><a name="0393a22" id="0393a22">想。见宝洲想。获财利想。升天宫想。尔时大</a><a name="0393a23" id="0393a23">王。闻此语已。得百万阿僧祇大悲门。一心</a><a name="0393a24" id="0393a24">思惟。发十种大悲语。其十者何。所谓哀哉</a><a name="0393a25" id="0393a25">众生。堕于无底生死大坑。我当云何而速勉</a><a name="0393a26" id="0393a26">济。令其得住一切智地。哀哉众生。为诸烦</a><a name="0393a27" id="0393a27">恼之所逼迫。我当云何而作救护。令其安住</a><a name="0393a28" id="0393a28">一切善业。哀哉众生。生老病死之所恐怖。我</a><a name="0393a29" id="0393a29">当云何为作归依。令其永得身心安隐。哀哉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100392c.htm'><img src='up.gif' border=0></a>
<a href='T100393b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>