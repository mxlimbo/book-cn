<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0300 大方广佛华严经不思议佛境界分 0906c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 300 大方广佛华严经不思议佛境界分</font> <font face='Arial'>(卷1)</font> 一卷 <font face='Arial'>T10, p0906c</h2></font><hr>
<span class='old'>
</a><a name="0906b28" id="0906b28">因缘故。不了众色。如是如是。识因缘故。不了</a><a name="0906b29" id="0906b29">众相。于是普贤菩萨。告德藏言。佛子。我今为</span><a name="0906c01" id="0906c01">汝。略说此三摩地法。一刹那中于一切处。乃</a><a name="0906c02" id="0906c02">至尽虚空及众生界一毛端分量中无量无边</a><a name="0906c03" id="0906c03">佛刹。于一极微中法界极微等诸佛刹土。一</a><a name="0906c04" id="0906c04">一佛刹土。甚多威仪路。如一刹那中为利众</a><a name="0906c05" id="0906c05">生故。有十佛刹土极微等数量。如是念念中。</a><a name="0906c06" id="0906c06">有一切处。乃至一切众生。未得阿耨多罗三</a><a name="0906c07" id="0906c07">藐三菩提。此饶益事。常不断绝。如是威仪。第</a><a name="0906c08" id="0906c08">二第三。第四第五。乃至十方所有诸佛。无量</a><a name="0906c09" id="0906c09">无边。威德势力。亦复如是。尔时德藏菩萨。闻</a><a name="0906c10" id="0906c10">说是已。于此三摩地藏。明了通达入不思议</a><a name="0906c11" id="0906c11">诸佛境界。觉悟一切诸佛世尊神通威力。即</a><a name="0906c12" id="0906c12">于是处。以诸威力。善巧调伏无量众生。有百</a><a name="0906c13" id="0906c13">殑伽沙诸菩萨众。于三摩地法。种种觉悟。或</a><a name="0906c14" id="0906c14">有证忍位。或有证诸地。其中观自在等菩萨</a><a name="0906c15" id="0906c15">摩诃萨。譬如瓶水已满置于雨中。终更不容</a><a name="0906c16" id="0906c16">一渧之水。如是如是。住第十地诸菩萨众。</a><a name="0906c17" id="0906c17">所行妙行皆已圆满。多时于此三摩地中。示</a><a name="0906c18" id="0906c18">现佛事。于一刹那能纳无量劫。于一极微能</a><a name="0906c19" id="0906c19">纳无量土。即于一念遍诸佛刹。任运度脱无</a><a name="0906c20" id="0906c20">量众生。时薄伽梵。住三摩地。放眉间白毫相</a><a name="0906c21" id="0906c21">光。名能发起。其光照曜。有功用行诸菩萨众。</a><a name="0906c22" id="0906c22">于十地中。亦未觉悟。由光触故。能见一切诸</a><a name="0906c23" id="0906c23">佛国土所有住极微毛端分量处。无量佛刹。</a><a name="0906c24" id="0906c24">即于是时。周遍虚空。无量无边。佛刹示现。譬</a><a name="0906c25" id="0906c25">如琉璃瓶满中盛芥子。如是如是。于一极微</a><a name="0906c26" id="0906c26">一分量中见诸佛土佛薄伽梵。于一如来身。</a><a name="0906c27" id="0906c27">一切如来色相显现。一一如来。有无量名号。</a><a name="0906c28" id="0906c28">于一刹那中。一一佛刹土。利益一一有情故。</a><a name="0906c29" id="0906c29">自然示现此阿耨多罗三藐三菩提。如如意珠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100906b.htm'><img src='up.gif' border=0></a>
<a href='T100907a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>