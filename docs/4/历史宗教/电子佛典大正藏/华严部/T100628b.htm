<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0292 度世品经 0628b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 292 度世品经</font> <font face='Arial'>(卷2)</font> <font face='Arial'>T10, p0628b</h2></font><hr>
<span class='old'>
</a><a name="0628a28" id="0628a28">归清白法。严净一切众德之本净。是为菩萨</a><a name="0628a29" id="0628a29">十清净也。菩萨住此。得成诸佛无上清净</span><a name="0628b01" id="0628b01">菩萨印有十事。菩萨大士。由是所印。具菩萨</a><a name="0628b02" id="0628b02">慧。疾成无上正真之道。为最正觉。何谓为十。</a><a name="0628b03" id="0628b03">菩萨悉知万物皆苦。苦复苦。恼复恼。爱别离</a><a name="0628b04" id="0628b04">苦。怨会之苦。虽遭此难。勤求佛法。心不动</a><a name="0628b05" id="0628b05">摇。亦不违舍。菩萨之行。不恐不畏。亦不怀</a><a name="0628b06" id="0628b06">懅。不舍本愿。不废大智。一切敏达。心不违</a><a name="0628b07" id="0628b07">佛道业之要。愚痴凡夫。自己尘劳。恩爱之恋。</a><a name="0628b08" id="0628b08">修不善本。骂詈菩萨。毁辱轻易。演粗犷辞。瓦</a><a name="0628b09" id="0628b09">石打掷。加以刀杖。菩萨遭此。故求佛法。未曾</a><a name="0628b10" id="0628b10">厌废菩萨之行。常行忍辱。多怀仁和。随经典</a><a name="0628b11" id="0628b11">教。亦勤忍辱。具足正行。又其菩萨。班宣诸佛</a><a name="0628b12" id="0628b12">深妙之法。处一切智。使入己慧。悉具所生。</a><a name="0628b13" id="0628b13">化令众人。欢喜爱法。又其菩萨。观其体慧。致</a><a name="0628b14" id="0628b14">仁和性。兴普智心。吾当成佛无上正真之道。</a><a name="0628b15" id="0628b15">为最正觉。观察众生。驰骋周旋五趣之难。</a><a name="0628b16" id="0628b16">忧恼悁悒。使发道心。欢喜悦豫。加大笃信。</a><a name="0628b17" id="0628b17">忻然如是。坚固精进。又其菩萨。入于如来</a><a name="0628b18" id="0628b18">无边际慧。不越境界。如来圣明不可称限。闻</a><a name="0628b19" id="0628b19">诸佛世尊。班宣经道。亦无崖底。不限佛智。于</a><a name="0628b20" id="0628b20">诸文字。不生增减。分别诸义。不犯佛教。又其</a><a name="0628b21" id="0628b21">菩萨。爱乐无上正真之道。好喜深义。至于微</a><a name="0628b22" id="0628b22">妙无极之慧。以与若干。崇于无上。殷勤恋</a><a name="0628b23" id="0628b23">怅。未曾违远一切魔众。及与官属。其诸异</a><a name="0628b24" id="0628b24">学。诸外仇敌。无敢当前。未曾废舍一切智心。</a><a name="0628b25" id="0628b25">菩萨所行。饶益如是。终不回还。又其菩萨。行</a><a name="0628b26" id="0628b26">道之时。无所恐畏。不惜身命。发通慧心。修一</a><a name="0628b27" id="0628b27">切智。以为元首。皆得诸佛光明照耀。不舍道</a><a name="0628b28" id="0628b28">义。不远善友。又其菩萨。见族姓子若族姓女。</a><a name="0628b29" id="0628b29">志学大乘。使勤修行。慕诸佛法。劝立德本。受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100628a.htm'><img src='up.gif' border=0></a>
<a href='T100628c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>