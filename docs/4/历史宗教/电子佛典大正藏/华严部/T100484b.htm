<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0484b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷4)</font> 不动住品第八 <font face='Arial'>T10, p0484b</h2></font><hr>
<span class='old'>
</a><a name="0484a28" id="0484a28">天下人民之众。所著璎珞。无能及者。如是佛</a><a name="0484a29" id="0484a29">子。菩萨住是不动转地。以此德本。成其大明。</span><a name="0484b01" id="0484b01">一切声闻。及缘觉众。所不能逮。及于七住菩</a><a name="0484b02" id="0484b02">萨行业。菩萨以入此道地者。承无极慧。消</a><a name="0484b03" id="0484b03">除众生一切尘劳。剖判圣慧微妙道门。犹如</a><a name="0484b04" id="0484b04">佛子。主于梵天。所行慈心。遍大千界。其光</a><a name="0484b05" id="0484b05">普照。菩萨大士。亦复如是。住此菩萨无动转</a><a name="0484b06" id="0484b06">地。照耀百千诸佛刹土满中尘数。光明悉周</a><a name="0484b07" id="0484b07">无量佛国。照尽一切众生尘劳。稍渐灭除心</a><a name="0484b08" id="0484b08">之毒垢。是为佛子。菩萨住是不动转行所宣</a><a name="0484b09" id="0484b09">平正。菩萨功德第八道地。弘普咨嗟。诸劫无</a><a name="0484b10" id="0484b10">际。不可究竟。菩萨所住。因为梵天大梵天</a><a name="0484b11" id="0484b11">王。主千世界。声闻缘觉。菩萨所行。真正莫能</a><a name="0484b12" id="0484b12">逮者。而度无极。分别世界。修无等伦。闻所</a><a name="0484b13" id="0484b13">讲说。所兴因缘。方便之业。布施敬爱。利人</a><a name="0484b14" id="0484b14">等利。一切救济。常思念佛。未曾违舍。众行</a><a name="0484b15" id="0484b15">具足。至一切智。专惟大道。以何修行。为众</a><a name="0484b16" id="0484b16">生尊。一切殊特。将顺普圣。覆护十方。发意</a><a name="0484b17" id="0484b17">之顷。遵如是像。勤奉精进一时须臾。逮具足</a><a name="0484b18" id="0484b18">成十千世界百千刹土。满中诸尘三昧正受。</a><a name="0484b19" id="0484b19">及见十千百千三千世界满中尘数诸菩萨</a><a name="0484b20" id="0484b20">等。眷属围绕。从是发愿菩萨力势。所誓殊</a><a name="0484b21" id="0484b21">特。靡不感动。智慧明了。不可称计。如是思之。</a><a name="0484b22" id="0484b22">亿百千垓不可限载行无量劫。功勋无底。无</a><a name="0484b23" id="0484b23">以为喻。时金刚藏菩萨大士。复欲重散分别</a><a name="0484b24" id="0484b24">此义。即说漏曰<p><p class='lg'></a><br><a name="0484b25" id="0484b25">　　渐备七住地　　　智净行善权</a><br><a name="0484b26" id="0484b26">　　谛将护导业　　　结立无极愿</a><br><a name="0484b27" id="0484b27">　　积功而累德　　　坚住人中上</a><br><a name="0484b28" id="0484b28">　　志乐于圣慧　　　辄入第八住</a><br><a name="0484b29" id="0484b29">　　殖德大圣慧　　　精进行慈愍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100484a.htm'><img src='up.gif' border=0></a>
<a href='T100484c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>