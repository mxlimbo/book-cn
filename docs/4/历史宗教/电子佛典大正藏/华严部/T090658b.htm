<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0658b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷41)</font> 离世间品第三十三之一 <font face='Arial'>T09, p0658b</h2></font><hr>
<span class='old'>
</a><a name="0658a28" id="0658a28">罗王故。天身。教化成熟欲界色界无色界</a><a name="0658a29" id="0658a29">众生故。学身。示现学地故。无学身。示现</span><a name="0658b01" id="0658b01">阿罗汉地故。缘觉身。教化令入缘觉地故。</a><a name="0658b02" id="0658b02">菩萨身。积集大乘故。如来身。授如来智</a><a name="0658b03" id="0658b03">记故。摩[<a href='javascript:showpic("images/060797.gif")'>少/兔</a>]摩身。巧方便出生无量功德故。</a><a name="0658b04" id="0658b04">无漏法身。以少方便普现一切众生身故。</a><a name="0658b05" id="0658b05">佛子。是为菩萨摩诃萨十种身。若菩萨摩诃</a><a name="0658b06" id="0658b06">萨。成就此身。则得一切诸佛无上法身。佛</a><a name="0658b07" id="0658b07">子。菩萨摩诃萨。有十种意。何等为十。所谓</a><a name="0658b08" id="0658b08">上首意。出生一切善根故。随顺佛教意。如</a><a name="0658b09" id="0658b09">说修行故。深入意。解一切佛法故。内意。深</a><a name="0658b10" id="0658b10">入众生希望故。不乱意。不为烦恼所乱故。</a><a name="0658b11" id="0658b11">清净意。不受垢染故。善调伏意。不失时</a><a name="0658b12" id="0658b12">故。正思惟业意。远离一切恶故。调伏诸根</a><a name="0658b13" id="0658b13">意。于境界中诸根不驰骋故。深定意。佛</a><a name="0658b14" id="0658b14">三昧不可称量故。佛子。是为菩萨摩诃萨</a><a name="0658b15" id="0658b15">十种意。若菩萨摩诃萨。成就此意。则得一</a><a name="0658b16" id="0658b16">切诸佛无上意。佛子。菩萨摩诃萨。有十种</a><a name="0658b17" id="0658b17">行。何等为十。所谓闻法行。乐听受法故。说</a><a name="0658b18" id="0658b18">法行。利益众生故。不随爱嗔痴怖行。调伏</a><a name="0658b19" id="0658b19">自心故。欲界行。教化成熟欲界众生故。色</a><a name="0658b20" id="0658b20">无色界三昧行。令速转故。义法行。速成</a><a name="0658b21" id="0658b21">净慧故。一切趣行。教化众生故。一切佛刹</a><a name="0658b22" id="0658b22">行。恭敬礼拜供养一切佛故。涅槃行。断生</a><a name="0658b23" id="0658b23">死相续故。成满诸佛行。不断菩萨行故。佛</a><a name="0658b24" id="0658b24">子。是为菩萨摩诃萨十种行。若菩萨摩诃萨。</a><a name="0658b25" id="0658b25">成就此行。则得一切诸佛行非行如来行。</a><a name="0658b26" id="0658b26">佛子。菩萨摩诃萨。有十种住。何等为十。所</a><a name="0658b27" id="0658b27">谓菩提心住。未曾忘失故。波罗蜜住。不厌</a><a name="0658b28" id="0658b28">功德故。乐闻正义住。明净智慧故。阿练若处</a><a name="0658b29" id="0658b29">住。成就诸大三昧故。随顺一切智头陀威仪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090658a.htm'><img src='up.gif' border=0></a>
<a href='T090658c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>