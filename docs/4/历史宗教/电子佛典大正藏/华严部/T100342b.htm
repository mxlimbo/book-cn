<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0342b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷63)</font> 入法界品第三十九之一 <font face='Arial'>T10, p0342b</h2></font><hr>
<span class='old'>
</a><a name="0342a28" id="0342a28">思惟彼不思议无作用普庄严门。思惟彼庄</a><a name="0342a29" id="0342a29">严法界清净智。思惟彼受佛加持智。思惟彼</span><a name="0342b01" id="0342b01">出生菩萨自在力。思惟彼坚固菩萨大愿力。</a><a name="0342b02" id="0342b02">思惟彼增广菩萨诸行力。如是住立。思惟观</a><a name="0342b03" id="0342b03">察。经一日一夜。乃至经于七日七夜。半月一</a><a name="0342b04" id="0342b04">月。乃至六月。复经六日。过此已后。海幢比</a><a name="0342b05" id="0342b05">丘。从三昧出。善财童子。赞言圣者。希有奇</a><a name="0342b06" id="0342b06">特。如此三昧最为甚深。如此三昧最为广大。</a><a name="0342b07" id="0342b07">如此三昧境界无量。如此三昧神力难思。如</a><a name="0342b08" id="0342b08">此三昧光明无等。如此三昧庄严无数。如此</a><a name="0342b09" id="0342b09">三昧威力难制。如此三昧境界平等。如此三</a><a name="0342b10" id="0342b10">昧普照十方。如此三昧利益无限。以能除灭</a><a name="0342b11" id="0342b11">一切众生无量苦故。所谓能令一切众生。离</a><a name="0342b12" id="0342b12">贫苦故。出地狱故。免畜生故。闭诸难门故。开</a><a name="0342b13" id="0342b13">人天道故。令人天众生喜乐故。令其爱乐禅</a><a name="0342b14" id="0342b14">境界故。能令增长有为乐故。能为显示出有</a><a name="0342b15" id="0342b15">乐故。能为引发菩提心故。能使增长福智行</a><a name="0342b16" id="0342b16">故。能令增长大悲心故。能令生起大愿力故。</a><a name="0342b17" id="0342b17">能令明了菩萨道故。能使庄严究竟智故。能</a><a name="0342b18" id="0342b18">令趣入大乘境故。能令照了普贤行故。能令</a><a name="0342b19" id="0342b19">证得诸菩萨地智光明故。能令成就一切菩</a><a name="0342b20" id="0342b20">萨诸愿行故。能令安住一切智智境界中故。</a><a name="0342b21" id="0342b21">圣者。此三昧者。名为何等。海幢比丘言。善男</a><a name="0342b22" id="0342b22">子。此三昧。名普眼舍得。又名般若波罗蜜境</a><a name="0342b23" id="0342b23">界清净光明。又名普庄严清净门。善男子。我</a><a name="0342b24" id="0342b24">以修习般若波罗蜜故。得此普庄严清净三</a><a name="0342b25" id="0342b25">昧等百万阿僧祇三昧。善财童子言。圣者。此</a><a name="0342b26" id="0342b26">三昧境界。究竟唯如是耶。海幢言。善男子。入</a><a name="0342b27" id="0342b27">此三昧时。了知一切世界。无所障碍。往诣</a><a name="0342b28" id="0342b28">一切世界。无所障碍。超过一切世界。无所障</a><a name="0342b29" id="0342b29">碍。庄严一切世界。无所障碍。修治一切世界。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100342a.htm'><img src='up.gif' border=0></a>
<a href='T100342c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>