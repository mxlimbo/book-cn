<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0530c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷4)</font> 法云地第十 <font face='Arial'>T10, p0530c</h2></font><hr>
<span class='old'>
</a><a name="0530b29" id="0530b29">捉恒河沙等莲华。聚以散诸佛。涂香杂香。末</a><a name="0530b30" id="0530b30">香衣服。幡盖宝物。亦复如是。一切庄严之具。</span><a name="0530c01" id="0530c01">皆以手执供养诸佛。于一一身。皆亦如是。又</a><a name="0530c02" id="0530c02">一一身。化有尔所尘数头。于一一头。有尔所</a><a name="0530c03" id="0530c03">尘数舌。以是神力。赞叹诸佛。如是等事。于念</a><a name="0530c04" id="0530c04">念中。遍满十方。于念念中。以神通力。于无</a><a name="0530c05" id="0530c05">量世界。示得佛道。转于法轮。乃至大般涅槃。</a><a name="0530c06" id="0530c06">于三世中。以神通力。示现无量身。于自身中。</a><a name="0530c07" id="0530c07">现佛无量无边。佛土庄严事。于自身中。示</a><a name="0530c08" id="0530c08">一切世界成坏事。或令一切诸风皆于一毛</a><a name="0530c09" id="0530c09">孔出。而不恼众生。或欲以无量无边世界。为</a><a name="0530c10" id="0530c10">一海水。此海水中。作大莲华。形色光明。遍</a><a name="0530c11" id="0530c11">照无量无边世界。于中示得菩提庄严妙事。</a><a name="0530c12" id="0530c12">乃至示得一切种智。自身中所有一方光明。</a><a name="0530c13" id="0530c13">摩尼宝珠。电光日月。星宿诸光明。乃至十方</a><a name="0530c14" id="0530c14">世界。所有光明诸物。皆于身中现。以口嘘气。</a><a name="0530c15" id="0530c15">能令一切十方无量无边世界震动。而不令</a><a name="0530c16" id="0530c16">众生。有惊畏想。示十方世界。水劫尽风劫</a><a name="0530c17" id="0530c17">火劫尽。而众生身。随意庄严。或欲于自身。</a><a name="0530c18" id="0530c18">示作如来身。如来身作自身。如来身作己佛</a><a name="0530c19" id="0530c19">国。己佛国。作如来身。诸佛子。菩萨摩诃萨。</a><a name="0530c20" id="0530c20">在此菩萨法云地。神变如是。又余无量神力</a><a name="0530c21" id="0530c21">自在。奇异示现。尔时会中。有诸菩萨。天龙</a><a name="0530c22" id="0530c22">夜叉。乾闼婆阿修罗。迦楼罗紧那罗。摩[<a href='javascript:showpic("images/023523.gif")'>目*侯</a>]罗</a><a name="0530c23" id="0530c23">伽。释提桓因。梵天王。四天王。自在天子。净</a><a name="0530c24" id="0530c24">居天等。各作是念。若菩萨神通力。智慧力。</a><a name="0530c25" id="0530c25">如是无量无边。佛复云何。尔时解脱月菩萨</a><a name="0530c26" id="0530c26">摩诃萨。知大众心所念。问金刚藏菩萨言。佛</a><a name="0530c27" id="0530c27">子。今诸大众。皆有所疑。闻是菩萨大神通智</a><a name="0530c28" id="0530c28">慧力。堕在疑网。汝今当断一切疑惑。示菩萨</a><a name="0530c29" id="0530c29">神通庄严妙事。即时金刚藏菩萨。入一切佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100530b.htm'><img src='up.gif' border=0></a>
<a href='T100531a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>