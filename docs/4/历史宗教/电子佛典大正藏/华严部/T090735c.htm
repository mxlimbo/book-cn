<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0735c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷53)</font> 入法界品第三十四之一 <font face='Arial'>T09, p0735c</h2></font><hr>
<span class='old'>
</a><a name="0735b28" id="0735b28">毛孔。出不可说不可说佛刹微尘等梵王身</a><a name="0735b29" id="0735b29">云。出净梵音。为众生说法。为见闻彼而</span><a name="0735c01" id="0735c01">受化故。我见是已。于念念中。起无量欢喜。</a><a name="0735c02" id="0735c02">悉与法界萨婆若等。起者非起。得者非得。</a><a name="0735c03" id="0735c03">见者非见。入者非入。度者非度。满者非满。</a><a name="0735c04" id="0735c04">闻者非闻。何以故。分别了知法界性故。解</a><a name="0735c05" id="0735c05">三世法悉一性故。佛子。此菩萨无量欢喜庄</a><a name="0735c06" id="0735c06">严法门。有如是等无量境界。佛子。此法门</a><a name="0735c07" id="0735c07">者无量无边。究竟方便诸法海故。此法门者</a><a name="0735c08" id="0735c08">不可损减。萨婆若心不可坏故。此法门者不</a><a name="0735c09" id="0735c09">可穷尽。众生妄想不可尽故。此法门者最</a><a name="0735c10" id="0735c10">为甚深。寂静智境界故。此法门者最为广</a><a name="0735c11" id="0735c11">大。一切佛境界故。此法门者不可破坏。菩</a><a name="0735c12" id="0735c12">萨智所知故。此法门者不可称量。不可破</a><a name="0735c13" id="0735c13">坏满法界故。此法门者即是普门。于一相</a><a name="0735c14" id="0735c14">中。摄取一切自在力故。此法门者是第一</a><a name="0735c15" id="0735c15">法。一切法无身行无二故。此法门者非生。一</a><a name="0735c16" id="0735c16">切诸法悉如幻故。此法门者如电。摄萨婆</a><a name="0735c17" id="0735c17">若诸大愿故。此法门者如化。善能变化菩</a><a name="0735c18" id="0735c18">萨行故。此法门者如大地轮。饶益一切诸</a><a name="0735c19" id="0735c19">众生故。此法门者如大水轮。以广大悲润</a><a name="0735c20" id="0735c20">众生故。此法门者如大火轮。消竭众生诸</a><a name="0735c21" id="0735c21">贪爱故。此法门者如大风轮。立一切众生</a><a name="0735c22" id="0735c22">萨婆若故。此法门者犹如大海。功德庄严</a><a name="0735c23" id="0735c23">一切众生故。此法门者如须弥山。一切功德</a><a name="0735c24" id="0735c24">海中起故。此法门者如大城郭。一切法街巷</a><a name="0735c25" id="0735c25">而庄严故。此法门者犹如虚空。三世诸佛自</a><a name="0735c26" id="0735c26">在最无上故。此法门者犹如庆云。普雨众生</a><a name="0735c27" id="0735c27">甘露法故。此法门者犹如白日。普照一切</a><a name="0735c28" id="0735c28">灭痴闇故。此法门者犹如满月。满足众生</a><a name="0735c29" id="0735c29">功德海故。此法门者如如。至一切故。此法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090735b.htm'><img src='up.gif' border=0></a>
<a href='T090736a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>