<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0418b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷4)</font> 如来名号品第三 <font face='Arial'>T09, p0418b</h2></font><hr>
<span class='old'>
</a><a name="0418a28" id="0418a28">达法性住佛所住。等诸如来至无碍趣。具</a><a name="0418a29" id="0418a29">不退法无坏境界。住不思议等达三世。与</span><a name="0418b01" id="0418b01">十佛国土微尘数等大菩萨俱。尽一生补处。</a><a name="0418b02" id="0418b02">悉从他方世界来集。了众生性深入法界。</a><a name="0418b03" id="0418b03">常善思量世间涅槃。明了业报众生心行。悉</a><a name="0418b04" id="0418b04">能解知诸法义味。观察世间。离世间法。究</a><a name="0418b05" id="0418b05">竟分别为无为性。去来现在靡不贯达。时</a><a name="0418b06" id="0418b06">诸菩萨咸作是念。唯愿世尊哀愍我等。随</a><a name="0418b07" id="0418b07">所志乐示现佛刹。示佛所住。示佛国庄</a><a name="0418b08" id="0418b08">严。示诸佛法。示佛土清净。示佛所说法。示</a><a name="0418b09" id="0418b09">佛刹体。示佛功德势力。示随佛刹起。示成</a><a name="0418b10" id="0418b10">正觉。开示十方一切如来所可分别菩萨</a><a name="0418b11" id="0418b11">十住十行十回向十藏十地十愿十定十自在</a><a name="0418b12" id="0418b12">十顶。菩萨随喜心。不断如来性。救众生灭烦</a><a name="0418b13" id="0418b13">恼。知众行解诸法。离垢秽拔众难。决疑网</a><a name="0418b14" id="0418b14">竭爱欲。佛无上地。佛境界。佛住寿。佛行。佛</a><a name="0418b15" id="0418b15">力。佛无所畏。佛定。佛神足。佛胜法。佛不动</a><a name="0418b16" id="0418b16">转。佛六情根。佛光。佛智。佛无上功德一切</a><a name="0418b17" id="0418b17">具足。如是等事悉为我现</a><a name="0418b18" id="0418b18"><p>尔时世尊。知诸菩萨心之所念。即如其像</a><a name="0418b19" id="0418b19">现神通力。现神力已。东方过十佛刹微尘</a><a name="0418b20" id="0418b20">数国。有世界名金色。佛号不动智。有菩</a><a name="0418b21" id="0418b21">萨字文殊师利。与十佛土尘数菩萨。来诣</a><a name="0418b22" id="0418b22">佛所恭敬供养头面礼足。即于东方。化作</a><a name="0418b23" id="0418b23">莲华藏师子之座。结跏趺坐。南方过十佛刹</a><a name="0418b24" id="0418b24">微尘数国。有世界名乐色。佛号智火。有</a><a name="0418b25" id="0418b25">菩萨字觉首。与十佛土尘数菩萨。来诣佛</a><a name="0418b26" id="0418b26">所恭敬供养头面礼足。即于南方。化作莲</a><a name="0418b27" id="0418b27">华藏师子之座。结跏趺坐。西方过十佛刹微</a><a name="0418b28" id="0418b28">尘数国。有世界名华色。佛号习智。菩萨字</a><a name="0418b29" id="0418b29">财首。与十佛土尘数菩萨。来诣佛所恭敬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090418a.htm'><img src='up.gif' border=0></a>
<a href='T090418c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>