<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0742a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷18)</font> 入不思议解脱境界普贤行愿品 <font face='Arial'>T10, p0742a</h2></font><hr>
<span class='old'>
</a><a name="0741c28" id="0741c28">前合掌。而作是言。圣者。我已先发阿耨多罗</a><a name="0741c29" id="0741c29">三藐三菩提心。而未知菩萨云何修行菩萨</span><a name="0742a01" id="0742a01">地。云何出生菩萨地。云何成就菩萨地。夜</a><a name="0742a02" id="0742a02">神答言。善哉善哉。善男子。汝已能发阿耨多</a><a name="0742a03" id="0742a03">罗三藐三菩提心。复能问于诸菩萨地修行</a><a name="0742a04" id="0742a04">出生及以成就。善男子。菩萨具足十法。则</a><a name="0742a05" id="0742a05">能圆满诸菩萨行。何等为十。一者得清净三</a><a name="0742a06" id="0742a06">昧。常见一切如来现前。二者以清净眼。常</a><a name="0742a07" id="0742a07">观一切如来相好。三者以甚深智。知诸如来</a><a name="0742a08" id="0742a08">福智大海。四者知等法界无量诸佛法光明</a><a name="0742a09" id="0742a09">海。五者知诸如来一一毛孔放等众生数大</a><a name="0742a10" id="0742a10">光明海利益一切。六者见诸如来一一毛孔</a><a name="0742a11" id="0742a11">出众宝色光明焰海。七者念念出现佛变化</a><a name="0742a12" id="0742a12">海。普遍法界调伏众生。八者得佛音声。同</a><a name="0742a13" id="0742a13">诸众生语言音海。能转三世诸佛法轮。九者</a><a name="0742a14" id="0742a14">知一切佛无边名号海。十者知一切佛调伏</a><a name="0742a15" id="0742a15">众生不可思议自在威力。善男子。菩萨具足</a><a name="0742a16" id="0742a16">此十种法。则能圆满诸菩萨行。善男子。我</a><a name="0742a17" id="0742a17">得菩萨解脱。名寂静禅定乐普游步勇猛法</a><a name="0742a18" id="0742a18">门。普见三世一切诸佛。亦见彼佛清净国</a><a name="0742a19" id="0742a19">土道场众会三昧神通相应行海。种种名号。</a><a name="0742a20" id="0742a20">说法寿命。言音身相。种种不同。充满法界。悉</a><a name="0742a21" id="0742a21">皆明见。甚深趣入。而无取着。亦无入处。何以</a><a name="0742a22" id="0742a22">故。知诸如来非去。世趣永灭故。非来。体性无</a><a name="0742a23" id="0742a23">生故。非生。法身平等故。非灭。无有生相故。</a><a name="0742a24" id="0742a24">非实。住如幻法故。非虚。利益众生故。非迁。</a><a name="0742a25" id="0742a25">超过生死故。非坏。性常不变故。一相言语悉</a><a name="0742a26" id="0742a26">离故。无相性相本空故。善男子。我如是知</a><a name="0742a27" id="0742a27">一切如来。时于菩萨寂静禅定乐普游步勇</a><a name="0742a28" id="0742a28">猛解脱门。分别了达。成就增长。思惟观察。</a><a name="0742a29" id="0742a29">坚固庄严。普遍照明种种境界。圆满广大甚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100741c.htm'><img src='up.gif' border=0></a>
<a href='T100742b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>