<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1022c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷7)</font> 乘无相品第二十一 <font face='Arial'>T10, p1022c</h2></font><hr>
<span class='old'>
</a><a name="1022b28" id="1022b28">心意识中。观察所念分别宿行。是趣泥犁。是</a><a name="1022b29" id="1022b29">趣饿鬼。是趣畜生。是趣天道。是趣人道。如是</span><a name="1022c01" id="1022c01">菩萨摩诃萨弹指之顷尽能分别众生所趣。</a><a name="1022c02" id="1022c02">或有众生修行善道应道相定。亦知彼众生</a><a name="1022c03" id="1022c03">有小乘心辟支佛心菩萨心。如是菩萨摩诃</a><a name="1022c04" id="1022c04">萨普游诸佛世界。礼拜承事诸佛世尊。净诸</a><a name="1022c05" id="1022c05">佛土。具满一切众生所念。或在诸佛刹土。</a><a name="1022c06" id="1022c06">见悭贪众生类。辄自示现行于大施。于彼</a><a name="1022c07" id="1022c07">刹土竖大施幢。以清净梵音告一切曰。诸贤</a><a name="1022c08" id="1022c08">当知。我名一切施无求报者。若有乏短衣被</a><a name="1022c09" id="1022c09">饭食病瘦医药。床卧具等。国财妻子象马</a><a name="1022c10" id="1022c10">七珍。菩萨布施从初发意至于成佛。除三</a><a name="1022c11" id="1022c11">不施。余者尽施。云何为三。一者父。二者母。</a><a name="1022c12" id="1022c12">三者师长。是谓立根菩萨在诸佛刹土行于</a><a name="1022c13" id="1022c13">布施。复次菩萨摩诃萨以善权方便。复游十</a><a name="1022c14" id="1022c14">方恒沙刹土。见彼众生在懈慢者。现身持戒</a><a name="1022c15" id="1022c15">行十八法。或在树下旷野冢间。高山深崖隐</a><a name="1022c16" id="1022c16">处林窟。殷勤奉戒不犯众法。游在人间执持</a><a name="1022c17" id="1022c17">威仪礼节。出入进止若行若坐心常恳恻。初</a><a name="1022c18" id="1022c18">不离戒达了禁戒。本无所有。生者皆尽一切</a><a name="1022c19" id="1022c19">无常。我身与彼一而不异。至竟清净。从地至</a><a name="1022c20" id="1022c20">地乃至十地。不见十地是碍度十地是无碍。</a><a name="1022c21" id="1022c21">犹如鸟飞虚空亦无足迹。解知万物皆空如</a><a name="1022c22" id="1022c22">空。物亦非物。非物亦非物。菩萨摩诃萨亦复</a><a name="1022c23" id="1022c23">如是。游于无量诸佛世界。不舍弘誓牢固之</a><a name="1022c24" id="1022c24">心。摄彼懈怠众生。安处入于道相正受。复次</a><a name="1022c25" id="1022c25">菩萨摩诃萨执权智慧。复游十方恒沙刹土。</a><a name="1022c26" id="1022c26">见彼众生有懈怠者。常怀嗔恚未始有悦。菩</a><a name="1022c27" id="1022c27">萨于彼现身忍辱。若人骂者默而不报。设复</a><a name="1022c28" id="1022c28">有人截其手足。毁辱其形心不变易。不兴恚</a><a name="1022c29" id="1022c29">怒持心如地。观达此身四大合成。神离则散<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101022b.htm'><img src='up.gif' border=0></a>
<a href='T101023a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>