<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0196c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷37)</font> 第七地 <font face='Arial'>T10, p0196c</h2></font><hr>
<span class='old'>
</a><a name="0196b28" id="0196b28">生。是名檀那波罗蜜。能灭一切诸烦恼热。是</a><a name="0196b29" id="0196b29">名尸罗波罗蜜。慈悲为首。不损众生。是名羼</span><a name="0196c01" id="0196c01">提波罗蜜。求胜善法。无有厌足。是名毗梨耶</a><a name="0196c02" id="0196c02">波罗蜜。一切智道。常现在前。未尝散乱。是名</a><a name="0196c03" id="0196c03">禅那波罗蜜。能忍诸法。无生无灭。是名般若</a><a name="0196c04" id="0196c04">波罗蜜。能出生无量智。是名方便波罗蜜。能</a><a name="0196c05" id="0196c05">求上上胜智。是名愿波罗蜜。一切异论。及诸</a><a name="0196c06" id="0196c06">魔众。无能沮坏。是名力波罗蜜。如实了知一</a><a name="0196c07" id="0196c07">切法。是名智波罗蜜。佛子。此十波罗蜜。菩萨</a><a name="0196c08" id="0196c08">于念念中。皆得具足。如是四摄四持。三十七</a><a name="0196c09" id="0196c09">品。三解脱门。略说乃至一切菩提分法。于念</a><a name="0196c10" id="0196c10">念中。皆悉圆满<p></a><a name="0196c11" id="0196c11">尔时解脱月菩萨。问金刚藏菩萨言。佛子。菩</a><a name="0196c12" id="0196c12">萨但于此第七地中。满足一切菩提分法。为</a><a name="0196c13" id="0196c13">诸地中。亦能满足。金刚藏菩萨言。佛子。菩萨</a><a name="0196c14" id="0196c14">于十地中。皆能满足。菩提分法。然第七地。最</a><a name="0196c15" id="0196c15">为殊胜。何以故。此第七地。功用行满。得入智</a><a name="0196c16" id="0196c16">慧自在行故。佛子。菩萨于初地中。缘一切佛</a><a name="0196c17" id="0196c17">法愿求故。满足菩提分法。第二地离心垢故。</a><a name="0196c18" id="0196c18">第三地愿转增长得法光明故。第四地入道</a><a name="0196c19" id="0196c19">故。第五地顺世所作故。第六地入甚深法门</a><a name="0196c20" id="0196c20">故。第七地起一切佛法故。皆亦满足菩提分</a><a name="0196c21" id="0196c21">法。何以故。菩萨从初地。乃至第七地成就智</a><a name="0196c22" id="0196c22">功用分。以此力故。从第八地。乃至第十地</a><a name="0196c23" id="0196c23">无功用行。皆悉成就。佛子。譬如有二世界。一</a><a name="0196c24" id="0196c24">处杂染。一处纯净。是二中间。难可得过。唯除</a><a name="0196c25" id="0196c25">菩萨有大方便神通愿力。佛子。菩萨诸地。亦</a><a name="0196c26" id="0196c26">复如是。有杂染行。有清净行。是二中间。难可</a><a name="0196c27" id="0196c27">得过。唯除菩萨有大愿力方便智慧。乃能得</a><a name="0196c28" id="0196c28">过。解脱月菩萨言。佛子。此七地菩萨。为是染</a><a name="0196c29" id="0196c29">行。为是净行。金刚藏菩萨言。佛子。从初地至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100196b.htm'><img src='up.gif' border=0></a>
<a href='T100197a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>