<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0667c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷2)</font> 入不思议解脱境界普贤行愿品 <font face='Arial'>T10, p0667c</h2></font><hr>
<span class='old'>
</a><a name="0667b28" id="0667b28">来清净智眼。悉能明见一切世间。无有障碍。</a><a name="0667b29" id="0667b29">其所显示三昧神通。广大境界。大菩萨众。</span><a name="0667c01" id="0667c01">所共围绕。诸大声闻。悉不能见。譬如比丘于</a><a name="0667c02" id="0667c02">众会中。入遍处定。所谓地遍处定。水遍处定。</a><a name="0667c03" id="0667c03">火遍处定。风遍处定。青遍处定。黄遍处定。</a><a name="0667c04" id="0667c04">赤遍处定。白遍处定。天遍处定。种种众生身</a><a name="0667c05" id="0667c05">遍处定。一切音声语言遍处定。一切所缘遍</a><a name="0667c06" id="0667c06">处定。入此定者。见其所缘地水等相光明周</a><a name="0667c07" id="0667c07">遍。乃至一切所缘定境。其余大众。悉不能见。</a><a name="0667c08" id="0667c08">唯除有住此三昧者。此亦如是。如来所现。</a><a name="0667c09" id="0667c09">不可思议三昧神通广大境界。一切菩萨能</a><a name="0667c10" id="0667c10">入能知。一切二乘不知不见。譬如有人得翳</a><a name="0667c11" id="0667c11">形药。用以涂眼身则隐蔽。于众会中。行住往</a><a name="0667c12" id="0667c12">来。无能见者。而能悉睹众会中事。应知如</a><a name="0667c13" id="0667c13">来亦复如是。成就智眼。超出世间。普见世间。</a><a name="0667c14" id="0667c14">无有障碍。所现三昧神通境界。非诸声闻</a><a name="0667c15" id="0667c15">之所能知。唯除趣向一切智境。诸大菩萨乃</a><a name="0667c16" id="0667c16">能得见。譬如世人初始生时。则有二天。同</a><a name="0667c17" id="0667c17">时而生。一曰同生。二曰同名。彼天与人。恒相</a><a name="0667c18" id="0667c18">随逐。天常见人。人不见天。如来亦尔。住不思</a><a name="0667c19" id="0667c19">议一切智智广大三昧神通境界。诸大菩萨。</a><a name="0667c20" id="0667c20">众会庄严。彼诸声闻。悉不能见。譬如比丘得</a><a name="0667c21" id="0667c21">心自在入灭尽定。想受皆灭。六根作业。皆悉</a><a name="0667c22" id="0667c22">不行。亦非涅槃。世变迁流。不知不觉。何以</a><a name="0667c23" id="0667c23">故。由此定力所加持故。彼大声闻。亦复如是。</a><a name="0667c24" id="0667c24">虽复住在逝多林中。具足六根。而于如来自</a><a name="0667c25" id="0667c25">在神变广大境界。不见不知。不解不入。亦复</a><a name="0667c26" id="0667c26">不见菩萨众会三昧神通。何以故。如来境界。</a><a name="0667c27" id="0667c27">微细甚深。秘密广大。难见难知。难量难测。超</a><a name="0667c28" id="0667c28">过一切世出世间。不可思议。无能坏者。非</a><a name="0667c29" id="0667c29">诸声闻及辟支佛所知境故。是故如来自在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100667b.htm'><img src='up.gif' border=0></a>
<a href='T100668a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>