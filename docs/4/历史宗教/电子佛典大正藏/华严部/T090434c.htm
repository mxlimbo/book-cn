<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0434c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷6)</font> 贤首菩萨品第八之一 <font face='Arial'>T09, p0434c</h2></font><hr>
<span class='old'>
</a><br><a name="0434b28" id="0434b28">　　示现十方如满月　　　无量方便化众生</a><br><a name="0434b29" id="0434b29">　　于彼十方世界中　　　念念示现成佛道</span><br><a name="0434c01" id="0434c01">　　转正法轮入涅槃　　　现分舍利为众生</a><br><a name="0434c02" id="0434c02">　　或现声闻缘觉道　　　示现成佛普庄严</a><br><a name="0434c03" id="0434c03">　　现无量劫度众生　　　以三乘门广开化</a><br><a name="0434c04" id="0434c04">　　或现男女种种形　　　天人龙神阿修罗</a><br><a name="0434c05" id="0434c05">　　随诸众生若干身　　　无量行业诸音声</a><br><a name="0434c06" id="0434c06">　　一切示现无有余　　　海印三昧势力故</a><br><a name="0434c07" id="0434c07">　　不可思议庄严刹　　　恭敬供养一切佛</a><br><a name="0434c08" id="0434c08">　　光明庄严难思议　　　教化众生无有量</a><br><a name="0434c09" id="0434c09">　　智慧自在不可议　　　说法教化得自在</a><br><a name="0434c10" id="0434c10">　　施戒忍辱精进禅　　　方便智慧诸功德</a><br><a name="0434c11" id="0434c11">　　一切自在难思议　　　华严三昧势力故</a><br><a name="0434c12" id="0434c12">	　　入微尘数诸三昧　　　一三昧生尘等定</a><br><a name="0434c13" id="0434c13">　　一尘中现无量刹　　　而彼微尘亦不增</a><br><a name="0434c14" id="0434c14">　　一尘内刹现有佛　　　或现有刹而无佛</a><br><a name="0434c15" id="0434c15">　　或现有刹净不净　　　或现大刹及中下</a><br><a name="0434c16" id="0434c16">　　或刹伏住或随顺　　　或如野马或四方</a><br><a name="0434c17" id="0434c17">　　或有国土如天网　　　世界成败无不现</a><br><a name="0434c18" id="0434c18">　　如一微尘所示现　　　一切微尘亦如是</a><br><a name="0434c19" id="0434c19">　　是名三昧自在力　　　亦无量称解脱力</a><br><a name="0434c20" id="0434c20">　　若欲供养一切佛　　　出生无量三昧门</a><br><a name="0434c21" id="0434c21">　　能以一手覆三千　　　供养一切诸如来</a><br><a name="0434c22" id="0434c22">　　十方国土胜妙华　　　无价宝珠殊异香</a><br><a name="0434c23" id="0434c23">　　皆悉自然从手出　　　供养道树诸最胜</a><br><a name="0434c24" id="0434c24">　　无价宝衣杂妙香　　　宝幢幡盖而庄严</a><br><a name="0434c25" id="0434c25">　　金华宝帐妙校饰　　　十方一切上供具</a><br><a name="0434c26" id="0434c26">　　悉从手中自然出　　　供养道树诸最胜</a><br><a name="0434c27" id="0434c27">　　一切十方诸妓乐　　　无量和雅妙音声</a><br><a name="0434c28" id="0434c28">　　及以种种众妙偈　　　赞叹诸佛实功德</a><br><a name="0434c29" id="0434c29">　　音声遍满十方界　　　悉从掌中自然出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090434b.htm'><img src='up.gif' border=0></a>
<a href='T090435a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>