<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0777a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷59)</font> 入法界品第三十四之一 <font face='Arial'>T09, p0777a</h2></font><hr>
<span class='old'>
</a><a name="0776c28" id="0776c28">何等为五。所谓火不能烧。水不能漂。毒</a><a name="0776c29" id="0776c29">不能中。刀不能伤。熏不能害。菩萨摩诃</span><a name="0777a01" id="0777a01">萨。亦复如是。发菩提心。摄萨婆若。离五恐</a><a name="0777a02" id="0777a02">怖。何等为五。所谓不为欲火所烧。诸有流</a><a name="0777a03" id="0777a03">水所不能漂。嗔恚恶毒所不能中。烦恼利</a><a name="0777a04" id="0777a04">刀所不能伤。邪觉观烟熏不能害。善男</a><a name="0777a05" id="0777a05">子。譬如有人得解脱药。终不横死。菩萨摩</a><a name="0777a06" id="0777a06">诃萨。亦复如是。得菩提心妙智慧药。生死</a><a name="0777a07" id="0777a07">过患所不能害。善男子。譬如有人得龙王</a><a name="0777a08" id="0777a08">药。若有毒虫。闻其药气即避远去。菩萨摩</a><a name="0777a09" id="0777a09">诃萨。亦复如是。得菩提心大龙王药。一切</a><a name="0777a10" id="0777a10">烦恼诸恶毒虫。闻其药气皆悉散灭。善男</a><a name="0777a11" id="0777a11">子。譬如有人得不可坏药。一切怨敌不得</a><a name="0777a12" id="0777a12">其便。菩萨摩诃萨。亦复如是。得菩提心不</a><a name="0777a13" id="0777a13">坏法药。一切烦恼诸魔怨敌。所不能坏。善</a><a name="0777a14" id="0777a14">男子。譬如有人得频伽陀药。能出毒刺。菩</a><a name="0777a15" id="0777a15">萨摩诃萨。亦复如是。得菩提心频伽陀药。</a><a name="0777a16" id="0777a16">能出三毒诸邪见刺。善男子。譬如有人得</a><a name="0777a17" id="0777a17">善见药王。灭一切病。菩萨摩诃萨。亦复如</a><a name="0777a18" id="0777a18">是。得菩提心善见药王。灭一切众生诸烦</a><a name="0777a19" id="0777a19">恼病。善男子。譬如删陀那大药王树。其有</a><a name="0777a20" id="0777a20">众生在彼树荫。身诸恶疮皆得除愈。菩萨</a><a name="0777a21" id="0777a21">摩诃萨。亦复如是。得菩提心删陀药树。其</a><a name="0777a22" id="0777a22">有众生依荫此树。一切烦恼不善业疮皆</a><a name="0777a23" id="0777a23">得除愈。善男子。譬如药王树。名无坏根。以</a><a name="0777a24" id="0777a24">其力故。长养一切阎浮提树。菩提心树。亦复</a><a name="0777a25" id="0777a25">如是。以其力故。长养一切学无学菩萨善</a><a name="0777a26" id="0777a26">根。善男子。譬如药草名阿蓝婆。若用涂体</a><a name="0777a27" id="0777a27">身得柔泽。意离诸恶。菩萨摩诃萨。亦复如</a><a name="0777a28" id="0777a28">是。得菩提心阿蓝婆药。长身口意诸善行</a><a name="0777a29" id="0777a29">业。善男子。譬如有人得念力药。有所闻法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090776c.htm'><img src='up.gif' border=0></a>
<a href='T090777b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>