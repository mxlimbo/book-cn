<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0350c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷65)</font> 入法界品第三十九之一 <font face='Arial'>T10, p0350c</h2></font><hr>
<span class='old'>
</a><a name="0350b28" id="0350b28">尔时善财童子。受善见比丘教已。忆念诵持。</a><a name="0350b29" id="0350b29">思惟修习。明了决定。于彼法门。而得悟入。天</span><a name="0350c01" id="0350c01">龙夜叉乾闼婆众。前后围绕。向名闻国。周遍</a><a name="0350c02" id="0350c02">求觅自在主童子。时有天龙乾闼婆等。于虚</a><a name="0350c03" id="0350c03">空中。告善财言。善男子。今此童子。在河渚</a><a name="0350c04" id="0350c04">上。尔时善财。即诣其所。见此童子。十千童</a><a name="0350c05" id="0350c05">子。所共围绕。聚沙为戏。善财见已。顶礼其</a><a name="0350c06" id="0350c06">足。绕无量匝。合掌恭敬。却住一面。白言。圣</a><a name="0350c07" id="0350c07">者。我已先发阿耨多罗三藐三菩提心。而未</a><a name="0350c08" id="0350c08">知菩萨云何学菩萨行。云何修菩萨道。愿为</a><a name="0350c09" id="0350c09">解说。自在主言。善男子。我昔曾于文殊师利</a><a name="0350c10" id="0350c10">童子所。修学书数算印等法。即得悟入一切</a><a name="0350c11" id="0350c11">工巧神通智法门。善男子。我因此法门故。得</a><a name="0350c12" id="0350c12">知世间书数算印界处等法。亦能疗治风痫</a><a name="0350c13" id="0350c13">消瘦鬼魅所著。如是所有一切诸病。亦能</a><a name="0350c14" id="0350c14">造立城邑聚落园林台观。宫殿屋宅种种诸</a><a name="0350c15" id="0350c15">处。亦善调炼种种仙药。亦善营理田农商估</a><a name="0350c16" id="0350c16">一切诸业。取舍进退咸得其所。又善别知众</a><a name="0350c17" id="0350c17">生身相。作善作恶。当生善趣。当生恶趣。此人</a><a name="0350c18" id="0350c18">应得声闻乘道。此人应得缘觉乘道。此人应</a><a name="0350c19" id="0350c19">入一切智地。如是等事。皆悉能知。亦令众</a><a name="0350c20" id="0350c20">生学习此法。增长决定。究竟清净。善男子。我</a><a name="0350c21" id="0350c21">亦能知菩萨算法。所谓一百洛叉为一俱胝。</a><a name="0350c22" id="0350c22">俱胝俱胝为一阿庾多。阿庾多阿庾多为一</a><a name="0350c23" id="0350c23">那由他。那由他那由他为一频婆罗。频婆罗</a><a name="0350c24" id="0350c24">频婆罗为一矜羯罗。广说。乃至优钵罗优钵</a><a name="0350c25" id="0350c25">罗为一波头摩。波头摩波头摩。为一僧祇。僧</a><a name="0350c26" id="0350c26">只僧祇为一趣。趣趣为一谕。谕谕为一无</a><a name="0350c27" id="0350c27">数。无数无数。为一无数转。无数转无数转为</a><a name="0350c28" id="0350c28">一无量。无量无量为一无量转。无量转无量</a><a name="0350c29" id="0350c29">转为一无边。无边无边为一无边转。无边转<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100350b.htm'><img src='up.gif' border=0></a>
<a href='T100351a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>