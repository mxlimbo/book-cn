<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0188c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷35)</font> 第三地 <font face='Arial'>T10, p0188c</h2></font><hr>
<span class='old'>
</a><a name="0188b28" id="0188b28">谤贤圣。具足正见。正见业因缘。身坏命终。必</a><a name="0188b29" id="0188b29">生善趣。诸天之中。菩萨天眼。皆如实知。此菩</span><a name="0188c01" id="0188c01">萨。于诸禅三昧。三摩钵底能入能出。然不随</a><a name="0188c02" id="0188c02">其力受生。但随能满菩提分处。以意愿力。而</a><a name="0188c03" id="0188c03">生其中<p></a><a name="0188c04" id="0188c04">佛子。是菩萨。住此发光地。以愿力故。得见多</a><a name="0188c05" id="0188c05">佛。所谓见多百佛。见多千佛。见多百千佛。乃</a><a name="0188c06" id="0188c06">至见多百千亿那由他佛。悉以广大心深心。</a><a name="0188c07" id="0188c07">恭敬尊重。承事供养。衣服饮食。卧具汤药一</a><a name="0188c08" id="0188c08">切资生。悉以奉施。亦以供养一切众僧。以此</a><a name="0188c09" id="0188c09">善根。回向阿耨多罗三藐三菩提。于其佛所。</a><a name="0188c10" id="0188c10">恭敬听法。闻已受持。随力修行。此菩萨。观一</a><a name="0188c11" id="0188c11">切法。不生不灭。因缘而有。见缚先灭。一切欲</a><a name="0188c12" id="0188c12">缚。色缚有缚。无明缚。皆转微薄。于无量百千</a><a name="0188c13" id="0188c13">亿那由他劫。不积集故。邪贪邪嗔。及以邪痴。</a><a name="0188c14" id="0188c14">悉得除断。所有善根。转更明净。佛子。譬如真</a><a name="0188c15" id="0188c15">金。善巧炼治。称两不减。转更明净。菩萨。亦</a><a name="0188c16" id="0188c16">复如是。住此发光地。不积集故。邪贪邪嗔。及</a><a name="0188c17" id="0188c17">以邪痴。皆得除断。所有善根。转更明净。此菩</a><a name="0188c18" id="0188c18">萨。忍辱心。柔和心。谐顺心。悦美心。不嗔心。</a><a name="0188c19" id="0188c19">不动心。不浊心。无高下心。不望报心。报恩</a><a name="0188c20" id="0188c20">心。不谄心。不诳心。无譣诐心。皆转清净。此</a><a name="0188c21" id="0188c21">菩萨。于四摄中。利行偏多。十波罗蜜中。忍波</a><a name="0188c22" id="0188c22">罗蜜偏多。余非不修。但随力随分。佛子。是名</a><a name="0188c23" id="0188c23">菩萨第三发光地。菩萨住此地。多作三十三</a><a name="0188c24" id="0188c24">天王。能以方便。令诸众生。舍离贪欲。布施爱</a><a name="0188c25" id="0188c25">语。利行同事。如是一切诸所作业。皆不离念</a><a name="0188c26" id="0188c26">佛。不离念法。不离念僧。乃至不离念具足一</a><a name="0188c27" id="0188c27">切种。一切智智。复作是念。我当于一切众生</a><a name="0188c28" id="0188c28">中为首。为胜为殊胜。为妙为微妙。为上为无</a><a name="0188c29" id="0188c29">上。乃至为一切智智依止者。若勤行精进。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100188b.htm'><img src='up.gif' border=0></a>
<a href='T100189a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>