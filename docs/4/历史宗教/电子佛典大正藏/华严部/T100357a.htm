<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0357a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷66)</font> 入法界品第三十九之一 <font face='Arial'>T10, p0357a</h2></font><hr>
<span class='old'>
</a><a name="0356c28" id="0356c28">生欢喜故。为令众生踊跃故。为令众生心净</a><a name="0356c29" id="0356c29">故。为令众生清凉故。为灭众生烦恼故。为</span><a name="0357a01" id="0357a01">令众生知一切义理故。为令众生入一切智</a><a name="0357a02" id="0357a02">道故。为令众生舍怨敌心故。为令众生离身</a><a name="0357a03" id="0357a03">语恶故。为令众生拔诸邪见故。为令众生净</a><a name="0357a04" id="0357a04">诸业道故。时善财童子。五体投地。顶礼其足。</a><a name="0357a05" id="0357a05">恭敬右绕。经无量匝。合掌而住。白言。圣者。</a><a name="0357a06" id="0357a06">我已先发阿耨多罗三藐三菩提心。而未知</a><a name="0357a07" id="0357a07">菩萨云何学菩萨行。云何修菩萨道。我闻圣</a><a name="0357a08" id="0357a08">者。善能诱诲。愿为我说。时王告言。善男子。</a><a name="0357a09" id="0357a09">我净修菩萨大慈幢行。我满足菩萨大慈幢</a><a name="0357a10" id="0357a10">行。善男子。我于无量百千万亿。乃至不可</a><a name="0357a11" id="0357a11">说不可说佛所。问难此法。思惟观察。修习庄</a><a name="0357a12" id="0357a12">严。善男子。我以此法为王。以此法教敕。以此</a><a name="0357a13" id="0357a13">法摄受。以此法随逐世间。以此法引导众生。</a><a name="0357a14" id="0357a14">以此法令众生修行。以此法令众生趣入。以</a><a name="0357a15" id="0357a15">此法与众生方便。以此法令众生熏习。以此</a><a name="0357a16" id="0357a16">法令众生起行。以此法令众生安住思惟诸</a><a name="0357a17" id="0357a17">法自性。以此法令众生安住慈心。以慈为主。</a><a name="0357a18" id="0357a18">具足慈力。如是令住利益心。安乐心。哀愍</a><a name="0357a19" id="0357a19">心。摄受心。守护众生不舍离心。拔众生苦无</a><a name="0357a20" id="0357a20">休息心。我以此法。令一切众生。毕竟快乐。恒</a><a name="0357a21" id="0357a21">自悦豫。身无诸苦。心得清凉。断生死爱。乐正</a><a name="0357a22" id="0357a22">法乐。涤烦恼垢。破恶业障。绝生死流。入真法</a><a name="0357a23" id="0357a23">海。断诸有趣。求一切智。净诸心海。生不坏</a><a name="0357a24" id="0357a24">信。善男子。我已住此大慈幢行。能以正法。教</a><a name="0357a25" id="0357a25">化世间。善男子。我国土中。一切众生。皆于我</a><a name="0357a26" id="0357a26">所。无有恐怖。善男子。若有众生。贫穷困乏。</a><a name="0357a27" id="0357a27">来至我所。而有求索。我开库藏。恣其所取。而</a><a name="0357a28" id="0357a28">语之言。莫造诸恶。莫害众生。莫起诸见。莫生</a><a name="0357a29" id="0357a29">执着。汝等贫乏。若有所须。当来我所。及四衢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100356c.htm'><img src='up.gif' border=0></a>
<a href='T100357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>