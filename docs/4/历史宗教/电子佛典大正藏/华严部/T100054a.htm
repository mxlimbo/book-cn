<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0054a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷11)</font> 毗卢遮那品第六 <font face='Arial'>T10, p0054a</h2></font><hr>
<span class='old'>
</a><a name="0053c28" id="0053c28">山。衣服饮食。随念而至。其劫名曰种种庄严。</a><a name="0053c29" id="0053c29">诸佛子。彼胜音世界中。有香水海。名清净光</span><a name="0054a01" id="0054a01">明。其海中。有大华。须弥山出现。名华焰普</a><a name="0054a02" id="0054a02">庄严幢。十宝栏楯。周匝围绕。于其山上。有一</a><a name="0054a03" id="0054a03">大林。名摩尼华枝轮。无量华楼阁。无量宝台</a><a name="0054a04" id="0054a04">观。周回布列。无量妙香幢。无量宝山幢。迥极</a><a name="0054a05" id="0054a05">庄严。无量宝芬陀利华。处处敷荣。无量香摩</a><a name="0054a06" id="0054a06">尼莲华网。周匝垂布。乐音和悦。香云照耀。</a><a name="0054a07" id="0054a07">数各无量。不可纪极。有百万亿那由他城。周</a><a name="0054a08" id="0054a08">匝围绕。种种众生。于中止住。诸佛子。此林</a><a name="0054a09" id="0054a09">东有一大城。名焰光明。人王所都。百万亿那</a><a name="0054a10" id="0054a10">由他城。周匝围绕。清净妙宝。所共成立。</a><a name="0054a11" id="0054a11">纵广各有七千由旬。七宝为廓。楼橹却敌。</a><a name="0054a12" id="0054a12">悉皆崇丽。七重宝堑香水盈满。优钵罗华。波</a><a name="0054a13" id="0054a13">头摩华。拘物头华。芬陀利华。悉是众宝。处处</a><a name="0054a14" id="0054a14">分布。以为严饰。宝多罗树。七重围绕。宫殿楼</a><a name="0054a15" id="0054a15">阁。悉宝庄严。种种妙网。张施其上。涂香散</a><a name="0054a16" id="0054a16">华。芬莹其中。有百万亿那由他门。悉宝庄严。</a><a name="0054a17" id="0054a17">一一门前。各有四十九宝尸罗幢。次第行列</a><a name="0054a18" id="0054a18">复有百万亿园林。周匝围绕。其中皆有种种</a><a name="0054a19" id="0054a19">杂香。摩尼树香。周流普熏。众鸟和鸣。听者欢</a><a name="0054a20" id="0054a20">悦。此大城中。所有居人。靡不成就业报神足。</a><a name="0054a21" id="0054a21">乘空往来。行同诸天。心有所欲。应念皆至。其</a><a name="0054a22" id="0054a22">城次南。有一天城。名树华庄严。其次右旋。有</a><a name="0054a23" id="0054a23">大龙城。名曰究竟。次有夜叉城。名金刚胜妙</a><a name="0054a24" id="0054a24">幢。次有乾闼婆城。名曰妙宫。次有阿修罗城。</a><a name="0054a25" id="0054a25">名曰宝轮。次有迦楼罗城。名妙宝庄严。次</a><a name="0054a26" id="0054a26">有梵天王城。名种种妙庄严。如是等。百万亿</a><a name="0054a27" id="0054a27">那由他数。此一一城。各有百万亿那由他楼</a><a name="0054a28" id="0054a28">阁。所共围绕。一一皆有无量庄严。诸佛子。此</a><a name="0054a29" id="0054a29">宝华枝轮大林之中。有一道场。名宝华遍照。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100053c.htm'><img src='up.gif' border=0></a>
<a href='T100054b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>