<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0380a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷70)</font> 入法界品第三十九之一 <font face='Arial'>T10, p0380a</h2></font><hr>
<span class='old'>
</a><a name="0379c28" id="0379c28">见者。情无厌足。尔时众生。寿命无量。或有不</a><a name="0379c29" id="0379c29">定而中夭者。种种形色。种种音声。种种名字。</span><a name="0380a01" id="0380a01">种种族姓。愚智勇怯。贫富苦乐。无量品类。皆</a><a name="0380a02" id="0380a02">悉不同。时或有人。语余人言。我身端正。汝形</a><a name="0380a03" id="0380a03">鄙陋。作是语已。递相毁辱。集不善业。以是业</a><a name="0380a04" id="0380a04">故。寿命色力。一切乐事。悉皆损减。时彼城北</a><a name="0380a05" id="0380a05">有菩提树。名普光法云音幢。以念念出现一</a><a name="0380a06" id="0380a06">切如来道场庄严坚固摩尼王。而为其根。一</a><a name="0380a07" id="0380a07">切摩尼。以为其干。众杂妙宝。以为其叶。次第</a><a name="0380a08" id="0380a08">分布。并相称可。四方上下。圆满庄严。放宝光</a><a name="0380a09" id="0380a09">明。出妙音声。说一切如来甚深境界。于彼</a><a name="0380a10" id="0380a10">树前。有一香池。名宝华光明。演法雷音。妙宝</a><a name="0380a11" id="0380a11">为岸。百万亿那由他宝树围绕。一一树形。如</a><a name="0380a12" id="0380a12">菩提树。众宝璎珞。周匝垂下。无量楼阁。皆宝</a><a name="0380a13" id="0380a13">所成。周遍道场。以为严饰。彼香池内出大</a><a name="0380a14" id="0380a14">莲华。名普现三世一切如来庄严境界云。须</a><a name="0380a15" id="0380a15">弥山微尘数佛。于中出现。其第一佛。名普</a><a name="0380a16" id="0380a16">智宝焰妙德幢。于此华上。最初得阿耨多罗</a><a name="0380a17" id="0380a17">三藐三菩提。无量千岁。演说正法。成熟众生。</a><a name="0380a18" id="0380a18">其彼如来。未成佛时。十千年前。此大莲华。放</a><a name="0380a19" id="0380a19">净光明。名现诸神通成熟众生。若有众生。遇</a><a name="0380a20" id="0380a20">斯光者。心自开悟。无所不了。知十千年后。佛</a><a name="0380a21" id="0380a21">当出现。九千年前。放净光明。名一切众生</a><a name="0380a22" id="0380a22">离垢灯。若有众生。遇斯光者。得清净眼。见一</a><a name="0380a23" id="0380a23">切色。知九千年后。佛当出现。八千年前。放大</a><a name="0380a24" id="0380a24">光明。名一切众生业果音。若有众生。遇斯</a><a name="0380a25" id="0380a25">光者。悉得自知诸业果报。知八千年后。佛</a><a name="0380a26" id="0380a26">当出现。七千年前。放大光明。名生一切善</a><a name="0380a27" id="0380a27">根音。若有众生遇斯光者。一切诸根。悉得圆</a><a name="0380a28" id="0380a28">满。知七千年后。佛当出现。六千年前。放大光</a><a name="0380a29" id="0380a29">明。名佛不思议境界音。若有众生。遇斯光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100379c.htm'><img src='up.gif' border=0></a>
<a href='T100380b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>