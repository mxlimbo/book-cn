<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0680a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷44)</font> 入法界品第三十四之一 <font face='Arial'>T09, p0680a</h2></font><hr>
<span class='old'>
</a><a name="0679c28" id="0679c28">能遍观。亦不生意。何以故。此是菩萨智慧</a><a name="0679c29" id="0679c29">境界非诸声闻智慧境界。是故诸大弟子在</span><a name="0680a01" id="0680a01">祇洹林。不见如来自在神力。亦无三昧清</a><a name="0680a02" id="0680a02">净智眼于微细处见诸境界。亦无法门神</a><a name="0680a03" id="0680a03">力境界。亦无诸力胜妙功德。亦无是处智。</a><a name="0680a04" id="0680a04">亦无智眼能见闻觉知及生意念。亦不乐</a><a name="0680a05" id="0680a05">说。不能赞叹。不能显现。不能施与。不能</a><a name="0680a06" id="0680a06">劝化安立众生于彼妙法。何以故。以声闻</a><a name="0680a07" id="0680a07">乘出三界故。又以满足声闻之道住声闻</a><a name="0680a08" id="0680a08">果。不能具足无所有智。住真实谛。常乐寂</a><a name="0680a09" id="0680a09">静远离大悲。常自调伏舍离众生。是故虽</a><a name="0680a10" id="0680a10">与如来对面。而坐不能觉知神变自在。譬</a><a name="0680a11" id="0680a11">如饿鬼裸形饥渴。举身烧然。为诸虎狼毒兽</a><a name="0680a12" id="0680a12">所逼。往诣恒河欲求水饮。或见枯竭或</a><a name="0680a13" id="0680a13">见灰炭。所以者何。悉由宿行罪业障故。一</a><a name="0680a14" id="0680a14">切声闻亦复如是。虽在祇洹不睹如来自</a><a name="0680a15" id="0680a15">在神力。所以者何。无明障曀覆净眼故。譬</a><a name="0680a16" id="0680a16">如有人于大会中昏寝。梦见诸天城郭帝</a><a name="0680a17" id="0680a17">释宫殿。园观林流众宝庄严。散诸杂华。宝</a><a name="0680a18" id="0680a18">树行列妙衣覆上。诸天男女游戏其中。自然</a><a name="0680a19" id="0680a19">妙音共相娱乐。受天快乐。其人自睹安住此</a><a name="0680a20" id="0680a20">处。见天宫殿无量庄严。其余大会悉不知</a><a name="0680a21" id="0680a21">见。所以者何。觉梦异故。一切菩萨世界诸王。</a><a name="0680a22" id="0680a22">亦复如是。如彼梦中无所不见。深入菩萨</a><a name="0680a23" id="0680a23">妙法门故。积集善根出生一切智愿故。决</a><a name="0680a24" id="0680a24">定明了佛功德故。正向菩萨弘誓道故。满</a><a name="0680a25" id="0680a25">足一切智故。满足普贤诸行愿故得一切</a><a name="0680a26" id="0680a26">菩萨圆满地故。得一切菩萨三昧自在故。</a><a name="0680a27" id="0680a27">行一切菩萨无碍智故。是故一切诸大菩萨。</a><a name="0680a28" id="0680a28">悉睹如来不可思议神变境界。深入明达究</a><a name="0680a29" id="0680a29">竟彼岸。一切声闻诸大弟子皆不能知譬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090679c.htm'><img src='up.gif' border=0></a>
<a href='T090680b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>