<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0406c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷75)</font> 入法界品第三十九之一 <font face='Arial'>T10, p0406c</h2></font><hr>
<span class='old'>
</a><a name="0406b28" id="0406b28">明见一切智境。已共修集佛菩提行。恒住正</a><a name="0406b29" id="0406b29">定。常游大悲。普摄众生犹如一子。慈心具</span><a name="0406c01" id="0406c01">足眷属清净。已于过去。成就菩萨不可思议</a><a name="0406c02" id="0406c02">善巧方便。皆于阿耨多罗三藐三菩提。得不</a><a name="0406c03" id="0406c03">退转。具足菩萨诸波罗蜜。离诸取着。不乐</a><a name="0406c04" id="0406c04">生死。虽行诸有心常清净。恒勤观察一切智</a><a name="0406c05" id="0406c05">道。离障盖网。超诸着处。从于法身而示化形。</a><a name="0406c06" id="0406c06">生普贤行。长菩萨力。智日慧灯悉已圆满。尔</a><a name="0406c07" id="0406c07">时善财童子。诣彼释女瞿波之所。顶礼其足</a><a name="0406c08" id="0406c08">合掌而住。作如是言。圣者。我已先发阿耨</a><a name="0406c09" id="0406c09">多罗三藐三菩提心。而未知菩萨云何于生死</a><a name="0406c10" id="0406c10">中。而不为生死过患所染。了法自性。而不住</a><a name="0406c11" id="0406c11">声闻辟支佛地。具足佛法。而修菩萨行。住菩</a><a name="0406c12" id="0406c12">萨地。而入佛境界。超过世间。而于世受生。</a><a name="0406c13" id="0406c13">成就法身。而示现无边种种色身。证无相法。</a><a name="0406c14" id="0406c14">而为众生示现诸相。知法无说。而广为众生</a><a name="0406c15" id="0406c15">演说诸法。知众生空。而恒不舍化众生事。虽</a><a name="0406c16" id="0406c16">知诸佛不生不灭。而勤供养。无有退转。虽</a><a name="0406c17" id="0406c17">知诸法无业无报。而修诸善行恒不止息。时</a><a name="0406c18" id="0406c18">瞿波女。告善财言。善哉善哉。善男子。汝今能</a><a name="0406c19" id="0406c19">问菩萨摩诃萨。如是行法。修习普贤诸行愿</a><a name="0406c20" id="0406c20">者。能如是问。谛听谛听。善思念之。我当承佛</a><a name="0406c21" id="0406c21">神力。为汝宣说。善男子。若诸菩萨。成就十</a><a name="0406c22" id="0406c22">法。则能圆满因陀罗网普智光明菩萨之行。</a><a name="0406c23" id="0406c23">何等为十。所谓依善知识故。得广大胜解故。</a><a name="0406c24" id="0406c24">得清净欲乐故。集一切福智故。于诸佛所听</a><a name="0406c25" id="0406c25">闻法故。心恒不舍三世佛故。同于一切菩萨</a><a name="0406c26" id="0406c26">行故。一切如来所护念故。大悲妙愿皆清净</a><a name="0406c27" id="0406c27">故。能以智力普断一切诸生死故。是为十。若</a><a name="0406c28" id="0406c28">诸菩萨。成就此法。则能圆满因陀罗网普智</a><a name="0406c29" id="0406c29">光明菩萨之行。佛子。若菩萨亲近善知识。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100406b.htm'><img src='up.gif' border=0></a>
<a href='T100407a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>