<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0700c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷9)</font> 入不思议解脱境界普贤行愿品 <font face='Arial'>T10, p0700c</h2></font><hr>
<span class='old'>
</a><a name="0700b28" id="0700b28">行苦行。于身命财。难舍能舍。某方某界某国</a><a name="0700b29" id="0700b29">某处。有某菩萨。为速圆满一切智智。积集</span><a name="0700c01" id="0700c01">菩萨功德妙行。乃至究竟无作法门。某方某</a><a name="0700c02" id="0700c02">界某国某处。有某菩萨。往诣道场。坐菩提</a><a name="0700c03" id="0700c03">树。降魔军众。成等正觉。乃至某方某界某国</a><a name="0700c04" id="0700c04">某处。有某如来。转大法轮。某方某界某国某</a><a name="0700c05" id="0700c05">处。有某如来。作佛事已。而般涅槃。善男子。</a><a name="0700c06" id="0700c06">假使有人以阎浮提地及草木一切所有。末</a><a name="0700c07" id="0700c07">为微尘。此微尘数可知边际。我宫殿中宝多</a><a name="0700c08" id="0700c08">罗树。乃至乐器庄严具等所出音声。演说菩</a><a name="0700c09" id="0700c09">萨名如来名法名僧名。所发大愿。所修诸</a><a name="0700c10" id="0700c10">行。及佛菩萨。所游所住。所说所化。无有能得</a><a name="0700c11" id="0700c11">知其边际。善男子。我等以闻佛声法声菩萨</a><a name="0700c12" id="0700c12">僧声。菩萨所住行愿声故。生大欢喜。来诣</a><a name="0700c13" id="0700c13">其所。时婆罗门。即为我等。如应说法。令我及</a><a name="0700c14" id="0700c14">余无量众生。于阿耨多罗三藐三菩提。得不</a><a name="0700c15" id="0700c15">退转。复有无量欲界天子。现高大身。住虚空</a><a name="0700c16" id="0700c16">中。以诸种种上妙供具。恭敬供养。作如是言。</a><a name="0700c17" id="0700c17">善男子。此婆罗门。五热炙身时。其火光明。下</a><a name="0700c18" id="0700c18">照阿鼻及诸地狱。诸所受苦悉令休息。我等</a><a name="0700c19" id="0700c19">遇此光明照故。心生净信。以信心故。罪垢</a><a name="0700c20" id="0700c20">除灭。从彼命终。生于天中。以惭愧故。为知恩</a><a name="0700c21" id="0700c21">故。舍离欲乐而来其所。恭敬恋仰。无有厌足。</a><a name="0700c22" id="0700c22">时婆罗门。为我说法。能令我等及与无量百</a><a name="0700c23" id="0700c23">千众生发阿耨多罗三藐三菩提心</a><a name="0700c24" id="0700c24"><p>尔时善财童子。得闻如是种种说法。心大欢</a><a name="0700c25" id="0700c25">喜。踊跃无量。于婆罗门所。发起真实善知识</a><a name="0700c26" id="0700c26">想。头顶礼足。恭敬合掌。唱如是言。我于大</a><a name="0700c27" id="0700c27">圣善知识所。生不信心。而怀疑惑。唯愿圣</a><a name="0700c28" id="0700c28">者。容我悔过。时婆罗门。即为善财而说偈</a><a name="0700c29" id="0700c29">曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100700b.htm'><img src='up.gif' border=0></a>
<a href='T100701a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>