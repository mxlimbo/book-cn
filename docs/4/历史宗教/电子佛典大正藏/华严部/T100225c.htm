<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0225c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷43)</font> 十定品第二十七之一 <font face='Arial'>T10, p0225c</h2></font><hr>
<span class='old'>
</a><a name="0225b28" id="0225b28">而说诸作业。虽知诸法无有因缘。而说诸集</a><a name="0225b29" id="0225b29">因。虽知诸法无有等比。而说平等不平等道。</span><a name="0225c01" id="0225c01">虽知诸法无有言说。而决定说三世之法。虽</a><a name="0225c02" id="0225c02">知诸法无有所依。而说依善法而得出离。虽</a><a name="0225c03" id="0225c03">知法无身。而广说法身。虽知三世诸佛无边。</a><a name="0225c04" id="0225c04">而能演说唯有一佛。虽知法无色。而现种种</a><a name="0225c05" id="0225c05">色。虽知法无见。而广说诸见。虽知法无相。而</a><a name="0225c06" id="0225c06">说种种相。虽知诸法无有境界。而广宣说智</a><a name="0225c07" id="0225c07">慧境界。虽知诸法无有差别。而说行果种种</a><a name="0225c08" id="0225c08">差别。虽知诸法无有出离。而说清净诸出离</a><a name="0225c09" id="0225c09">行。虽知诸法本来常住。而说一切诸流转法。</a><a name="0225c10" id="0225c10">虽知诸法无有照明。而恒广说照明之法。佛</a><a name="0225c11" id="0225c11">子。菩萨摩诃萨。入如是大威德三昧智轮。则</a><a name="0225c12" id="0225c12">能证得一切佛法。则能趣入一切佛法。则能成</a><a name="0225c13" id="0225c13">就。则能圆满。则能积集。则能清净。则能安</a><a name="0225c14" id="0225c14">住。则能了达。与一切法自性相应。而此菩萨</a><a name="0225c15" id="0225c15">摩诃萨。不作是念。有若干诸菩萨。若干菩萨</a><a name="0225c16" id="0225c16">法。若干菩萨究竟。若干幻究竟。若干化究竟。</a><a name="0225c17" id="0225c17">若干神通成就。若干智成就。若干思惟。若干</a><a name="0225c18" id="0225c18">证入。若干趣向。若干境界。何以故。菩萨三</a><a name="0225c19" id="0225c19">昧。如是体性。如是无边。如是殊胜故。此三昧</a><a name="0225c20" id="0225c20">种种境界。种种威力。种种深入。所谓入不可</a><a name="0225c21" id="0225c21">说智门。入离分别诸庄严。入无边殊胜波罗</a><a name="0225c22" id="0225c22">蜜。入无数禅定。入百千亿那由他不可说广</a><a name="0225c23" id="0225c23">大智。入见无边佛胜妙藏。入于境界不休息。</a><a name="0225c24" id="0225c24">入清净信解助道法。入诸根猛利大神通。入</a><a name="0225c25" id="0225c25">于境界心无碍。入见一切佛平等眼。入积集</a><a name="0225c26" id="0225c26">普贤胜志行。入住那罗延妙智身。入说如来</a><a name="0225c27" id="0225c27">智慧海。入起无量种自在神变。入生一切佛</a><a name="0225c28" id="0225c28">无尽智门。入住一切佛现前境界。入净普贤</a><a name="0225c29" id="0225c29">菩萨自在智。入开示无比普门智。入普知法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100225b.htm'><img src='up.gif' border=0></a>
<a href='T100226a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>