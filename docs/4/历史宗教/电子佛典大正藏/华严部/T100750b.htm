<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0750b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷19)</font> 入不思议解脱境界普贤行愿品 <font face='Arial'>T10, p0750b</h2></font><hr>
<span class='old'>
</a><a name="0750a28" id="0750a28">土。一一国土。有千大河。周匝围绕。一一皆</a><a name="0750a29" id="0750a29">以妙华覆上。随流漂动。出天乐音。一切宝树。</span><a name="0750b01" id="0750b01">列植其岸。种种珍奇。以为严饰。舟船来往。称</a><a name="0750b02" id="0750b02">情嬉戏。种种资缘。受用安乐。一一河间。有百</a><a name="0750b03" id="0750b03">万亿城。一一城有百万亿那由他聚落。如是</a><a name="0750b04" id="0750b04">一切城邑聚落。各有无量百千亿那由他宫</a><a name="0750b05" id="0750b05">殿园林。周匝围绕。以为眷属。此四天下阎浮</a><a name="0750b06" id="0750b06">提中。有一国土。名宝华灯。安隐丰乐。人民</a><a name="0750b07" id="0750b07">炽盛。宫殿严好。自在圆满。其中众生。具行十</a><a name="0750b08" id="0750b08">善。有转轮王。于中出现。名毗卢遮那宝莲</a><a name="0750b09" id="0750b09">华藏。于莲华中。欻然化生。三十二相庄严其</a><a name="0750b10" id="0750b10">身七宝成就。王四天下。恒以正法教导群生。</a><a name="0750b11" id="0750b11">王有千子。端正勇健。威力自在。能伏怨敌。百</a><a name="0750b12" id="0750b12">万亿那由他宫人采女。以为眷属。皆悉与</a><a name="0750b13" id="0750b13">王。同种善根。同修诸行。同时诞生。同以宝</a><a name="0750b14" id="0750b14">饰。璎珞庄严。端正姝妙。犹如天女。身真金</a><a name="0750b15" id="0750b15">色。常放光明。诸毛孔中。恒出妙香。良臣猛将</a><a name="0750b16" id="0750b16">具足十亿。王有正妃。名具足圆满吉祥面。</a><a name="0750b17" id="0750b17">是王女宝端严殊特。观者无厌。最胜清净。皮</a><a name="0750b18" id="0750b18">肤金色。目发绀青。言同梵音。身有天香。常放</a><a name="0750b19" id="0750b19">光明。照千由旬。其妃有女。名普喜吉祥莲</a><a name="0750b20" id="0750b20">华眼。形体端严。德行具足。相好圆满。如转轮</a><a name="0750b21" id="0750b21">王。众生见者。心无厌足。彼时众生。寿命无</a><a name="0750b22" id="0750b22">量。或有不定而中夭者。种种形色。种种音声。</a><a name="0750b23" id="0750b23">种种名字。种种族姓长短大小。勇怯愚智。</a><a name="0750b24" id="0750b24">贫富苦乐。信乐胜劣。无量品类。皆悉不同。时</a><a name="0750b25" id="0750b25">或有人。谓余人言。我身端正。汝形丑陋。作是</a><a name="0750b26" id="0750b26">语已。互相毁辱。集不善业。以是业故。寿命色</a><a name="0750b27" id="0750b27">力。一切乐事。悉皆损减</a><a name="0750b28" id="0750b28"><p class='juan'>
大方广佛华严经卷第十九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100750a.htm'><img src='up.gif' border=0></a>
<a href='T100750c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>