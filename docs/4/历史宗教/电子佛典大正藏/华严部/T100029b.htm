<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0029b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷6)</font> 如来现相品第二 <font face='Arial'>T10, p0029b</h2></font><hr>
<span class='old'>
</a><a name="0029a28" id="0029a28">普遍一切法界。随众生心。悉令开悟。念念</a><a name="0029a29" id="0029a29">中。一一国土。各令如须弥山微尘数众生堕</span><a name="0029b01" id="0029b01">恶道者永离其苦。各令如须弥山微尘数众</a><a name="0029b02" id="0029b02">生住邪定者入正定聚。各令如须弥山微尘</a><a name="0029b03" id="0029b03">数众生随其所乐生于天上。各令如须弥山</a><a name="0029b04" id="0029b04">微尘数众生安住声闻辟支佛地。各令如须</a><a name="0029b05" id="0029b05">弥山微尘数众生事善知识具众福行。各令</a><a name="0029b06" id="0029b06">如须弥山微尘数众生发于无上菩提之心。</a><a name="0029b07" id="0029b07">各令如须弥山微尘数众生趣于菩萨不退转</a><a name="0029b08" id="0029b08">地。各令如须弥山微尘数众生得净智眼见</a><a name="0029b09" id="0029b09">于如来所见一切诸平等法。各令如须弥山</a><a name="0029b10" id="0029b10">微尘数众生安住诸力诸愿海中以无尽智而</a><a name="0029b11" id="0029b11">为方便净诸佛国。各令如须弥山微尘数众</a><a name="0029b12" id="0029b12">生皆得安住毗卢遮那广大愿海。生如来家。</a><a name="0029b13" id="0029b13">尔时诸菩萨。光明中同时发声。说此颂言<p class='lg'></a><br><a name="0029b14" id="0029b14">　　诸光明中出妙音　　　普遍十方一切国</a><br><a name="0029b15" id="0029b15">　　演说佛子诸功德　　　能入菩提之妙道</a><br><a name="0029b16" id="0029b16">　　劫海修行无厌惓　　　令苦众生得解脱</a><br><a name="0029b17" id="0029b17">　　心无下劣及劳疲　　　佛子善入斯方便</a><br><a name="0029b18" id="0029b18">　　尽诸劫海修方便　　　无量无边无有余</a><br><a name="0029b19" id="0029b19">　　一切法门无不入　　　而恒说彼性寂灭</a><br><a name="0029b20" id="0029b20">　　三世诸佛所有愿　　　一切修治悉令尽</a><br><a name="0029b21" id="0029b21">　　即以利益诸众生　　　而为自行清净业</a><br><a name="0029b22" id="0029b22">　　一切诸佛众会中　　　普遍十方无不往</a><br><a name="0029b23" id="0029b23">　　皆以甚深智慧海　　　入彼如来寂灭法</a><br><a name="0029b24" id="0029b24">　　一一光明无有边　　　悉入难思诸国土</a><br><a name="0029b25" id="0029b25">　　清净智眼普能见　　　是诸菩萨所行境</a><br><a name="0029b26" id="0029b26">　　菩萨能住一毛端　　　遍动十方诸国土</a><br><a name="0029b27" id="0029b27">　　不令众生有怖想　　　是其清净方便地</a><br><a name="0029b28" id="0029b28">　　一一尘中无量身　　　复现种种庄严刹</a><br><a name="0029b29" id="0029b29">　　一念没生普令见　　　获无碍意庄严者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100029a.htm'><img src='up.gif' border=0></a>
<a href='T100029c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>