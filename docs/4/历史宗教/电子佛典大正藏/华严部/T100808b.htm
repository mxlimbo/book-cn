<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0808b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷32)</font> 入不思议解脱境界普贤行愿品 <font face='Arial'>T10, p0808b</h2></font><hr>
<span class='old'>
</a><a name="0808a28" id="0808a28">身体性无异。功德威力有差别耳。善财复言。</a><a name="0808a29" id="0808a29">是义云何。答言。善男子。谓佛菩萨所有法身。</span><a name="0808b01" id="0808b01">等无差别。所以者何。以一切法性相平等同一</a><a name="0808b02" id="0808b02">体故。如是乃至凡圣迷悟。染净因果。去来进</a><a name="0808b03" id="0808b03">退。皆同一相。所言功德威力异者。即如来身。</a><a name="0808b04" id="0808b04">功德圆满。具胜威力。菩萨不尔。由此事故。我</a><a name="0808b05" id="0808b05">当为汝宣说譬谕开示其义。善男子。譬如摩</a><a name="0808b06" id="0808b06">尼妙宝真珠。未经巧匠雕饰磨莹。无有光彩。</a><a name="0808b07" id="0808b07">凡所见者。不生爱重。若经磨莹。光彩炽盛。人</a><a name="0808b08" id="0808b08">天宝重。珠体无异。相差别故。虽诸菩萨与如</a><a name="0808b09" id="0808b09">来身同一体性俱名法身。不可说言难思清</a><a name="0808b10" id="0808b10">净功德智宝神通威力。同于如来。所以者何。</a><a name="0808b11" id="0808b11">以诸如来。于无数劫。净修一切微妙功德。究</a><a name="0808b12" id="0808b12">竟圆满。无边无量。如太虚空。满十方界。妙善</a><a name="0808b13" id="0808b13">清净。离诸惑垢。广大光明。无所不照。殊胜威</a><a name="0808b14" id="0808b14">力。普济众生。其诸菩萨。虽具法身。功德未</a><a name="0808b15" id="0808b15">圆。有余垢故。譬如白月。从初一日。至十五</a><a name="0808b16" id="0808b16">日。名体虽同。光相有异。何以故。满不满相</a><a name="0808b17" id="0808b17">有差别故。善男子。菩萨法身。与佛法身。亦复</a><a name="0808b18" id="0808b18">如是。满不满相。有差别故。以菩萨身。如从月</a><a name="0808b19" id="0808b19">初。至十四日。所有光明。不能圆照。如来法</a><a name="0808b20" id="0808b20">身。如十五日。白月圆满。光明普照。无有限</a><a name="0808b21" id="0808b21">碍。而彼菩萨十种法身。与如来身。同一体性。</a><a name="0808b22" id="0808b22">无有二相。但由所修功德有异。不可言一。是</a><a name="0808b23" id="0808b23">故善男子。若诸菩萨。住此解脱。具足十身。则</a><a name="0808b24" id="0808b24">能证得诸佛功德。圆满法身。复次菩萨由十</a><a name="0808b25" id="0808b25">种义。得于金刚不可坏身。何等为十。一者一</a><a name="0808b26" id="0808b26">切烦恼贪嗔痴毒不能坏故。二者我慢悭嫉</a><a name="0808b27" id="0808b27">邪见颠倒不能坏故。三者一切恶趣苦恼逼</a><a name="0808b28" id="0808b28">迫不能坏故。四者利衰毁誉称讥苦乐不能</a><a name="0808b29" id="0808b29">坏故。五者生老病死愁叹忧恼不能坏故。六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100808a.htm'><img src='up.gif' border=0></a>
<a href='T100808c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>