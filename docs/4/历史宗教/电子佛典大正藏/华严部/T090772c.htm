<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0772c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷58)</font> 入法界品第三十四之一 <font face='Arial'>T09, p0772c</h2></font><hr>
<span class='old'>
</a><a name="0772b28" id="0772b28">者俯接令出。为阴贼害者置涅槃城。着众</a><a name="0772b29" id="0772b29">生者示八正道。住六入空聚者拯以慧明。</span><a name="0772c01" id="0772c01">失津要者示以正济。近恶知识者令亲善</a><a name="0772c02" id="0772c02">友。乐童蒙者诱以圣法。乐住生死宅者普</a><a name="0772c03" id="0772c03">令超入一切智城。救护一切众生之类。不</a><a name="0772c04" id="0772c04">舍清净求菩提心。积集大乘心无疲倦。</a><a name="0772c05" id="0772c05">饮正法雨而无厌足。勇猛究竟诸功德事。</a><a name="0772c06" id="0772c06">净诸法门修菩萨行心无疲懈。不退方</a><a name="0772c07" id="0772c07">便出生大愿。见善知识心乐无厌奉给所</a><a name="0772c08" id="0772c08">为随顺其教。不以为苦。诸善男子。世间有</a><a name="0772c09" id="0772c09">能发起无上菩提心者。甚为希有。若发心</a><a name="0772c10" id="0772c10">已。如是精进求佛法者。亦甚希有。如是乐</a><a name="0772c11" id="0772c11">欲净菩萨道。具菩萨行。不惜身命。求善知</a><a name="0772c12" id="0772c12">识。不违其教。集菩提分。不贪利养。不舍</a><a name="0772c13" id="0772c13">菩萨正直之心。不着家业不染五欲。不</a><a name="0772c14" id="0772c14">恋父母及诸亲族。但乐专修一切种智。如</a><a name="0772c15" id="0772c15">是之人倍复希有。诸善男子。若有菩萨。如</a><a name="0772c16" id="0772c16">是学者。则能究竟菩萨所行。成满大愿。近</a><a name="0772c17" id="0772c17">佛菩提。净一切刹。教化众生。深入法界。具</a><a name="0772c18" id="0772c18">足一切诸波罗蜜。广菩萨行。毕本意性。出</a><a name="0772c19" id="0772c19">于魔业。值遇一切诸善知识。于一生中。能</a><a name="0772c20" id="0772c20">具普贤菩萨诸行。此童子者。入威仪海诸智</a><a name="0772c21" id="0772c21">慧海。修菩提海菩萨行海。成满一切诸佛愿</a><a name="0772c22" id="0772c22">海。诣诸刹海见诸佛海。入眷属海行供养</a><a name="0772c23" id="0772c23">海。闻正法海饮妙法海。成满一切菩萨力</a><a name="0772c24" id="0772c24">海。显现一切自在力云。一切众生无不见</a><a name="0772c25" id="0772c25">者。灭一切烦恼处。入一切佛处。入诸法门</a><a name="0772c26" id="0772c26">处。入诸三昧处。住诸通明处。游行法界处。</a><a name="0772c27" id="0772c27">如日月出照一切众生处。不依诸相如</a><a name="0772c28" id="0772c28">空中鸟。常乐寂静无坏法门。遍游因陀罗</a><a name="0772c29" id="0772c29">网世界诸佛世界。如风无碍。深入法界。现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090772b.htm'><img src='up.gif' border=0></a>
<a href='T090773a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>