<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0090b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷17)</font> 初发心功德品第十七 <font face='Arial'>T10, p0090b</h2></font><hr>
<span class='old'>
</a><a name="0090a28" id="0090a28">解出世间解。差别故。欲于一切妙解。大解</a><a name="0090a29" id="0090a29">无量解。正位解中。得如来解脱。无障碍智故。</span><a name="0090b01" id="0090b01">欲以无量方便悉知十方。一切众生界。一一</a><a name="0090b02" id="0090b02">众生。净解染解。广解略解。细解粗解。尽无余</a><a name="0090b03" id="0090b03">故。欲悉知深密解方便解。分别解自然解。随</a><a name="0090b04" id="0090b04">因所起解。随缘所起解。一切解网。悉无余</a><a name="0090b05" id="0090b05">故。发阿耨多罗三藐三菩提心。佛子。复置此</a><a name="0090b06" id="0090b06">谕。假使有人。于一念顷。能知东方无数世</a><a name="0090b07" id="0090b07">界。一切众生。诸根差别。念念如是。经阿僧祇</a><a name="0090b08" id="0090b08">劫。有第二人。于一念顷。能知前人。阿僧祇</a><a name="0090b09" id="0090b09">劫。念念所知。诸根差别。如是广说。乃至第</a><a name="0090b10" id="0090b10">十。南西北方。四维上下。亦复如是。佛子。此</a><a name="0090b11" id="0090b11">十方世界。所有众生。诸根差别。可知边际。菩</a><a name="0090b12" id="0090b12">萨初发阿耨多罗三藐三菩提心。功德善根。</a><a name="0090b13" id="0090b13">无有能得知其际者。何以故。菩萨不齐限。但</a><a name="0090b14" id="0090b14">为知尔所世界众生根故。发阿耨多罗三藐</a><a name="0090b15" id="0090b15">三菩提心。为尽知一切世界中。一切众生</a><a name="0090b16" id="0090b16">根。种种差别。广说乃至。欲尽知一切诸根</a><a name="0090b17" id="0090b17">网故。发阿耨多罗三藐三菩提心。佛子。复</a><a name="0090b18" id="0090b18">置此谕。假使有人。于一念顷。能知东方无</a><a name="0090b19" id="0090b19">数世界。所有众生。种种欲乐。念念如是。</a><a name="0090b20" id="0090b20">尽阿僧祇劫。次第广说。乃至第十。南西北方。</a><a name="0090b21" id="0090b21">四维上下。亦复如是。此十方众生。所有欲</a><a name="0090b22" id="0090b22">乐。可知边际。菩萨初发阿耨多罗三藐三菩</a><a name="0090b23" id="0090b23">提心。功德善根。无有能得知其际者。何以</a><a name="0090b24" id="0090b24">故。佛子。菩萨不齐限。但为知尔所众生。欲乐</a><a name="0090b25" id="0090b25">故。发阿耨多罗三藐三菩提心。为尽知一</a><a name="0090b26" id="0090b26">切世界。所有众生。种种欲乐。广说乃至。欲尽</a><a name="0090b27" id="0090b27">知一切欲乐网故。发阿耨多罗三藐三菩提</a><a name="0090b28" id="0090b28">心。佛子。复置此谕。假使有人。于一念顷。能</a><a name="0090b29" id="0090b29">知东方无数世界。所有众生。种种方便。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100090a.htm'><img src='up.gif' border=0></a>
<a href='T100090c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>