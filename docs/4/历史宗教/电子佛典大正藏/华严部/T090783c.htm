<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0783c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷60)</font> 入法界品第三十四之一 <font face='Arial'>T09, p0783c</h2></font><hr>
<span class='old'>
</a><a name="0783b28" id="0783b28">门城边。思惟而住。观察十方一心专求文</a><a name="0783b29" id="0783b29">殊师利。何当会遇面奉慈颜。作是念时。</span><a name="0783c01" id="0783c01">文殊师利遥伸右手。过百一十由旬。至普门</a><a name="0783c02" id="0783c02">城。摩善财顶。而作是言。善哉善哉。善男子。</a><a name="0783c03" id="0783c03">若离信根忧悔心没。功行不具退失精勤。</a><a name="0783c04" id="0783c04">于少功德便以为足。于一善根。心生住</a><a name="0783c05" id="0783c05">着。不善发起菩萨行愿不为善知识之</a><a name="0783c06" id="0783c06">所摄护。不为如来之所忆念。是等皆悉不</a><a name="0783c07" id="0783c07">能了知。如是法性如是理趣。如是所行如</a><a name="0783c08" id="0783c08">是所住。若周遍知若种种知。若尽原底若渐</a><a name="0783c09" id="0783c09">趣入。若解说若分别。若证知若获得。皆悉不</a><a name="0783c10" id="0783c10">能。是时文殊师利。为善财童子示教诲已。</a><a name="0783c11" id="0783c11">慰谕令其欢喜踊跃。令得成就阿僧祇法</a><a name="0783c12" id="0783c12">门。得无量大智光明。无量菩萨陀罗尼。无量</a><a name="0783c13" id="0783c13">大愿无量三昧。无量神通无量智慧。皆已成</a><a name="0783c14" id="0783c14">就。复令得入普贤所行道场之内。既置善</a><a name="0783c15" id="0783c15">财自所住已。文殊师利还摄不现。于是善</a><a name="0783c16" id="0783c16">财得见三千大千世界微尘等诸善知识。不</a><a name="0783c17" id="0783c17">违其教。增长萨婆若大慈悲藏。以净慧眼</a><a name="0783c18" id="0783c18">普观众生。安住菩萨寂静法门。分别了知</a><a name="0783c19" id="0783c19">诸法境界。入佛甚深大功德海。具解脱道</a><a name="0783c20" id="0783c20">长养精进。为萨婆若修正直心。入于三世</a><a name="0783c21" id="0783c21">甚深法海。随顺诸佛清净法轮。现入诸趣。</a><a name="0783c22" id="0783c22">于一切劫修菩萨行。满足大愿。明净慧光</a><a name="0783c23" id="0783c23">照一切智境。净菩萨根。以净慧光除愚痴</a><a name="0783c24" id="0783c24">翳。照一切法。了达法界一切佛刹及诸众</a><a name="0783c25" id="0783c25">生坏障碍山。住无碍法。具足成就诸地法</a><a name="0783c26" id="0783c26">藏。修习普贤菩萨所行。善财童子。得闻普</a><a name="0783c27" id="0783c27">贤菩萨名号行愿功德诸地。地具地法。地得</a><a name="0783c28" id="0783c28">地次第。地修地住。地境界地持。地共地正道。</a><a name="0783c29" id="0783c29">一心欲见普贤菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090783b.htm'><img src='up.gif' border=0></a>
<a href='T090784a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>