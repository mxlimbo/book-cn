<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0728a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷15)</font> 入不思议解脱境界普贤行愿品 <font face='Arial'>T10, p0728a</h2></font><hr>
<span class='old'>
</a><a name="0727c28" id="0727c28">欢喜。令渐成熟随顺。一切诸外道众。为说胜</a><a name="0727c29" id="0727c29">慧。令断诸见。令入佛法。乃至色界一切梵</span><a name="0728a01" id="0728a01">天。我亦为其说如是法。如于此三千大千世</a><a name="0728a02" id="0728a02">界。乃至十方十不可说百千亿那由他佛刹</a><a name="0728a03" id="0728a03">极微尘数世界之中。我皆为其广说正法。所</a><a name="0728a04" id="0728a04">谓佛法。菩萨法。声闻法。独觉法。说地狱趣。</a><a name="0728a05" id="0728a05">说地狱众生受苦差别。说向地狱道。说畜生</a><a name="0728a06" id="0728a06">趣。说畜生众生受苦差别。说向畜生道。说</a><a name="0728a07" id="0728a07">阎罗王界。说阎罗王界受苦差别。说向阎罗</a><a name="0728a08" id="0728a08">王界道。说天世间。说天世间受乐差别。说向</a><a name="0728a09" id="0728a09">天世间惯。说人世间。说人世间受苦受乐。</a><a name="0728a10" id="0728a10">说向人世间惯。善男子。我说如是种种世间。</a><a name="0728a11" id="0728a11">若集若坏若染若净。为欲开显菩萨功德。为</a><a name="0728a12" id="0728a12">令舍离生死过患。为令知见诸佛功德。为令</a><a name="0728a13" id="0728a13">知见诸有趣生。为令知见无障碍法。为令开</a><a name="0728a14" id="0728a14">发智慧光明。为欲显示苦乐因起。为欲显示</a><a name="0728a15" id="0728a15">入无相门。为令众生舍诸想着。为令证得佛</a><a name="0728a16" id="0728a16">无依法。为令永灭烦恼业轮。为令能转佛净</a><a name="0728a17" id="0728a17">法轮。我为众生说如是法。善男子。我唯知</a><a name="0728a18" id="0728a18">此至一切处净菩萨行庄严法门无依无作无</a><a name="0728a19" id="0728a19">性无住神通之力。如诸菩萨摩诃萨。具足一</a><a name="0728a20" id="0728a20">切自在神通。悉能遍往一切佛刹。得普眼</a><a name="0728a21" id="0728a21">地。住净耳根。悉闻一切音声言说。普入诸法。</a><a name="0728a22" id="0728a22">智慧自在。勇健无比。离诸乖诤。以广长舌。出</a><a name="0728a23" id="0728a23">平等音。其身妙好。同诸菩萨。与诸如来究竟</a><a name="0728a24" id="0728a24">无二。智身广大。普入三世境界无际。同于虚</a><a name="0728a25" id="0728a25">空。而我云何能知能说彼功德行。善男子。</a><a name="0728a26" id="0728a26">于此南方。有一国土。名无边际河。其国有</a><a name="0728a27" id="0728a27">城。名羯陵迦林。有比丘尼。名师子频申。</a><a name="0728a28" id="0728a28">汝诣彼问。菩萨云何学菩萨行。修菩萨道。时</a><a name="0728a29" id="0728a29">善财童子。礼最胜足。绕无数匝。殷勤瞻仰。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100727c.htm'><img src='up.gif' border=0></a>
<a href='T100728b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>