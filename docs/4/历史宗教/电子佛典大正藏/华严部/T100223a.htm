<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0223a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷42)</font> 十定品第二十七之一 <font face='Arial'>T10, p0223a</h2></font><hr>
<span class='old'>
</a><a name="0222c28" id="0222c28">一切。阎浮提地。既润泽已。入于大海。菩萨摩</a><a name="0222c29" id="0222c29">诃萨。亦复如是。以四智河。润泽天人沙门婆</span><a name="0223a01" id="0223a01">罗门。令其普入阿耨多罗三藐三菩提智慧</a><a name="0223a02" id="0223a02">大海。以十种力。而为庄严。何者为四。一者</a><a name="0223a03" id="0223a03">愿智河。救护调伏一切众生。常不休息。二者</a><a name="0223a04" id="0223a04">波罗蜜智河。修菩提行。饶益众生。去来今世。</a><a name="0223a05" id="0223a05">相续无尽。究竟入于诸佛智海。三者菩萨三</a><a name="0223a06" id="0223a06">昧智河。无数三昧。以为庄严。见一切佛。入诸</a><a name="0223a07" id="0223a07">佛海。四者大悲智河。大慈自在。普救众生。方</a><a name="0223a08" id="0223a08">便摄取。无有休息。修行秘密功德之门。究竟</a><a name="0223a09" id="0223a09">入于十力大海。如四大河从无热池。既流出</a><a name="0223a10" id="0223a10">已。究竟无尽。入于大海。菩萨摩诃萨。亦复</a><a name="0223a11" id="0223a11">如是。以大愿力。修菩萨行。自在知见。无有穷</a><a name="0223a12" id="0223a12">尽。究竟入于一切智海。如四大河入于大海。</a><a name="0223a13" id="0223a13">无能为碍令不入者。菩萨摩诃萨。亦复如是。</a><a name="0223a14" id="0223a14">常勤修习普贤行愿。成就一切智慧光明。住</a><a name="0223a15" id="0223a15">于一切佛菩提法。入如来智。无有障碍。如四</a><a name="0223a16" id="0223a16">大河。奔流入海。经于累劫。亦无疲厌。菩萨摩</a><a name="0223a17" id="0223a17">诃萨。亦复如是。以普贤行愿。尽未来劫。修菩</a><a name="0223a18" id="0223a18">萨行。入如来海。不生疲厌。佛子。如日光出</a><a name="0223a19" id="0223a19">时。无热池中。金沙银沙。金刚沙琉璃沙。及余</a><a name="0223a20" id="0223a20">一切种种宝物。皆有日影于中显现。其金沙</a><a name="0223a21" id="0223a21">等。一切宝物。亦各展转。而现其影。互相鉴</a><a name="0223a22" id="0223a22">彻。无所妨碍。菩萨摩诃萨。亦复如是。住此</a><a name="0223a23" id="0223a23">三昧。于自身一一毛孔中。悉见不可说不可</a><a name="0223a24" id="0223a24">说佛刹微尘数诸佛如来。亦见彼佛所有国</a><a name="0223a25" id="0223a25">土。道场众会。一一佛所。听法受持。信解供</a><a name="0223a26" id="0223a26">养。各经不可说不可说亿那由他劫。而不想</a><a name="0223a27" id="0223a27">念。时节长短。其诸众会。亦无迫隘。何以故。</a><a name="0223a28" id="0223a28">以微妙心。入无边法界故。入无等差别业果</a><a name="0223a29" id="0223a29">故。入不思议三昧境界故。入不思议思惟境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100222c.htm'><img src='up.gif' border=0></a>
<a href='T100223b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>