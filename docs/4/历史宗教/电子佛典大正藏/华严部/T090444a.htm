<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0444a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷8)</font> 菩萨云集妙胜殿上说偈品第十 <font face='Arial'>T09, p0444a</h2></font><hr>
<span class='old'>
</a><a name="0443c28" id="0443c28">颂曰<p class='lg'></a><br><a name="0443c29" id="0443c29">　　宁受无量苦　　　得闻佛音声</span><br><a name="0444a01" id="0444a01">　　不受一切乐　　　而不闻佛名</a><br><a name="0444a02" id="0444a02">　　所以无量劫　　　受此众苦恼</a><br><a name="0444a03" id="0444a03">　　流转生死中　　　不闻佛名故</a><br><a name="0444a04" id="0444a04">　　实以无实法　　　正觉等真伪</a><br><a name="0444a05" id="0444a05">　　以无和合相　　　是名为菩提</a><br><a name="0444a06" id="0444a06">　　现佛非缘合　　　去来亦复然</a><br><a name="0444a07" id="0444a07">　　一切法无相　　　是则佛真性</a><br><a name="0444a08" id="0444a08">　　若能如是观　　　诸法甚深义</a><br><a name="0444a09" id="0444a09">　　则见无量佛　　　法身真实相</a><br><a name="0444a10" id="0444a10">　　于实知真实　　　非实知非实</a><br><a name="0444a11" id="0444a11">　　善解真实际　　　故号为正觉</a><br><a name="0444a12" id="0444a12">　　觉者无所觉　　　是佛真妙法</a><br><a name="0444a13" id="0444a13">　　诸佛如是修　　　非一亦非二</a><br><a name="0444a14" id="0444a14">　　知一法为众　　　知众法为一</a><br><a name="0444a15" id="0444a15">　　法无所依处　　　云何而缘合</a><br><a name="0444a16" id="0444a16">　　作者及所作　　　二俱无所有</a><br><a name="0444a17" id="0444a17">　　若能如是解　　　求之不可得</a><br><a name="0444a18" id="0444a18">　　是处不可得　　　诸佛所依止</a><br><a name="0444a19" id="0444a19">　　法无有所依　　　觉者无所著　</p></a><a name="0444a20" id="0444a20"><p>尔时无上慧菩萨。承佛神力普观十方。以</a><a name="0444a21" id="0444a21">偈颂曰<p class='lg'></a><br><a name="0444a22" id="0444a22">　　无上摩诃萨　　　远离众生相</a><br><a name="0444a23" id="0444a23">　　上相无所有　　　故号为无上</a><br><a name="0444a24" id="0444a24">　　微妙无所有　　　粗者亦复无</a><br><a name="0444a25" id="0444a25">　　诸佛之所得　　　非望亦非作</a><br><a name="0444a26" id="0444a26">　　是法不可数　　　诸佛之境界</a><br><a name="0444a27" id="0444a27">　　亦离于无数　　　是名佛真法</a><br><a name="0444a28" id="0444a28">　　慧日照十方　　　灭除众闇冥</a><br><a name="0444a29" id="0444a29">　　亦非有所照　　　亦复非无照<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090443c.htm'><img src='up.gif' border=0></a>
<a href='T090444b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>