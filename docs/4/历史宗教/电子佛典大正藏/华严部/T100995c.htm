<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0995c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷4)</font> 灭心品第十一 <font face='Arial'>T10, p0995c</h2></font><hr>
<span class='old'>
</a><a name="0995b28" id="0995b28">其中间终不复生淫怒痴意。亦不施心当娆</a><a name="0995b29" id="0995b29">众生。亦复不兴二乘之心。在于大众方为上</span><a name="0995c01" id="0995c01">首。虽处豪贵亦不贡高。护于众生不舍众生。</a><a name="0995c02" id="0995c02">本无之心各各无实。心无有心亦无结网。是</a><a name="0995c03" id="0995c03">为菩萨金刚之意而不可沮。长养善法使不</a><a name="0995c04" id="0995c04">漏失。思惟深妙弘誓旷大不可思议。察一切</a><a name="0995c05" id="0995c05">性不见所起。亦复不见有成就者。观世幻事</a><a name="0995c06" id="0995c06">皆不真实。以清净观斯是颠倒。不随诸法应</a><a name="0995c07" id="0995c07">与不应复不舍之。有杂索者不见现在有所</a><a name="0995c08" id="0995c08">积聚。不见去来出有所由。去亦无端来亦无</a><a name="0995c09" id="0995c09">绪。分别现在皆无处所。寻究正法而不可得。</a><a name="0995c10" id="0995c10">菩萨建意要在颠倒。不成之想是菩萨要。六</a><a name="0995c11" id="0995c11">十二邪是菩萨要。身想戒见是菩萨要。沉吟</a><a name="0995c12" id="0995c12">犹豫是菩萨要。贸求天福是菩萨要。或入泥</a><a name="0995c13" id="0995c13">犁不计有苦是菩萨要。或复变身入饿鬼中</a><a name="0995c14" id="0995c14">及畜生道是菩萨要。菩萨虽处五无间中。于</a><a name="0995c15" id="0995c15">中拔济苦痛众生。安处无为长存永乐。亦无</a><a name="0995c16" id="0995c16">起灭乱想之患。思惟法界亦不可得。所以者</a><a name="0995c17" id="0995c17">何。人由法生法由人兴。自起自灭亦无死本。</a><a name="0995c18" id="0995c18">人不离性性不离人。人物自然不见踪迹。吾</a><a name="0995c19" id="0995c19">我寿命亦复如是。吾我自然诸法自然。法以</a><a name="0995c20" id="0995c20">自然道亦自然。解知如是空达观者。便得自</a><a name="0995c21" id="0995c21">然积聚之道。所谓自然积聚道者。妙观无二</a><a name="0995c22" id="0995c22">亦不见二。菩萨复有速疾三昧。入此三昧者</a><a name="0995c23" id="0995c23">弹指之顷游于十方恒沙诸佛国土。礼事供</a><a name="0995c24" id="0995c24">养诸佛世尊。还在故处人无觉者。寻于座上</a><a name="0995c25" id="0995c25">即如其像。三昧正受到于东方亿百那术江</a><a name="0995c26" id="0995c26">河沙等诸佛刹土。礼事供养诸佛世尊。问讯</a><a name="0995c27" id="0995c27">听受微妙之法。忽然西过复至无量江河沙</a><a name="0995c28" id="0995c28">佛国。礼事供养诸佛世尊已。寻复南至无</a><a name="0995c29" id="0995c29">量国土。即还北方无量国土。四维上下亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100995b.htm'><img src='up.gif' border=0></a>
<a href='T100996a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>