<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1012a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷6)</font> 辩才品第十七 <font face='Arial'>T10, p1012a</h2></font><hr>
<span class='old'>
</a><a name="1011c28" id="1011c28">入极微智意所规度不可思议。将护众生出</a><a name="1011c29" id="1011c29">无忧泽。以若干种珍宝璎珞而自庄严。亦不</span><a name="1012a01" id="1012a01">毁坏法界体性。住诸如来无为之室。意之所</a><a name="1012a02" id="1012a02">趣终不退转。如彼阿耨达龙王。与诸小龙而</a><a name="1012a03" id="1012a03">作覆护。有恐惧者使无所畏。左右神龙皆有</a><a name="1012a04" id="1012a04">威德。及海中诸小龙王皆来朝贺。菩萨摩诃</a><a name="1012a05" id="1012a05">萨亦复如是。为一切有形众生怀恐怖者而</a><a name="1012a06" id="1012a06">作覆护。随时将育令无怨恨。界内越界心等</a><a name="1012a07" id="1012a07">如空。虽处于世布慧光明。将护萌类如身无</a><a name="1012a08" id="1012a08">异。如彼阿耨达泉出四江河遍阎浮地。诘屈</a><a name="1012a09" id="1012a09">周障而归于海。所经过处多所润泽。菩萨摩</a><a name="1012a10" id="1012a10">诃萨亦复如是。乘四智之海。载诸天及人魔</a><a name="1012a11" id="1012a11">若魔天释梵诸天人及非人皆使趣于大智之</a><a name="1012a12" id="1012a12">海。发于无上正真之道。十力无畏十八事不</a><a name="1012a13" id="1012a13">共。至道树下终不退转。所谓四智河者。一</a><a name="1012a14" id="1012a14">曰愿智之河。恒常誓愿度众生故。亦不猗内</a><a name="1012a15" id="1012a15">身无所著。二曰具足智度无边之河。净菩萨</a><a name="1012a16" id="1012a16">道摄一切界。来往周旋亦无所著。所闻无尽</a><a name="1012a17" id="1012a17">亦不有尽。出三世智演非常苦空非身之义。</a><a name="1012a18" id="1012a18">三曰菩萨定意智海。以无央数定而自庄严。</a><a name="1012a19" id="1012a19">游至十方诸佛刹土礼事供养诸佛世尊。演</a><a name="1012a20" id="1012a20">出诸佛无源之海。第四名曰大慈悲河。使众</a><a name="1012a21" id="1012a21">生类安处慈悲立不退转。拔一切苦使无热</a><a name="1012a22" id="1012a22">恼。复以无数善权方便。导彼前进无所顾恋。</a><a name="1012a23" id="1012a23">十力之海多积珍宝。有缘著者知趣所归。如</a><a name="1012a24" id="1012a24">彼阿耨达泉出四大河悉归于海。无尽无穷</a><a name="1012a25" id="1012a25">不可思议。菩萨摩诃萨亦复如是。得增上弘</a><a name="1012a26" id="1012a26">誓。成就愿智修菩萨行。智慧观法亦不可尽。</a><a name="1012a27" id="1012a27">成无上道而无疑滞。亦知诸佛普集定意。以</a><a name="1012a28" id="1012a28">佛所乐而娱乐之。如彼阿耨达泉出四大河。</a><a name="1012a29" id="1012a29">夫一河者分为五百支。一一五百悉归于海<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101011c.htm'><img src='up.gif' border=0></a>
<a href='T101012b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>