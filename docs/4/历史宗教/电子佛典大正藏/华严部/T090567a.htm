<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0567a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷26)</font> 第七地 <font face='Arial'>T09, p0567a</h2></font><hr>
<span class='old'>
</a><br><a name="0566c28" id="0566c28">　　能在一念中　　　身遍于十方</a><br><a name="0566c29" id="0566c29">　　入是智慧门　　　行道疾无碍</span><br><a name="0567a01" id="0567a01">　　如行于海中　　　大风力所济</a><br><a name="0567a02" id="0567a02">　　离诸功用心　　　但在于智业</a><br><a name="0567a03" id="0567a03">　　观十方世界　　　成坏及与住</a><br><a name="0567a04" id="0567a04">　　能知四大一　　　亦知诸别异</a><br><a name="0567a05" id="0567a05">　　小中及无量　　　种种差别相</a><br><a name="0567a06" id="0567a06">　　能数知三千　　　大千世界尘</a><br><a name="0567a07" id="0567a07">　　亦知众生身　　　四大微尘数</a><br><a name="0567a08" id="0567a08">　　诸天身众宝　　　微尘数差别</a><br><a name="0567a09" id="0567a09">　　皆悉遍明了　　　余亦如是知</a><br><a name="0567a10" id="0567a10">　　智慧因缘故　　　心转得调柔</a><br><a name="0567a11" id="0567a11">　　为利诸众生　　　遍诸世界身</a><br><a name="0567a12" id="0567a12">　　能于众生身　　　而自作己身</a><br><a name="0567a13" id="0567a13">　　及以诸佛刹　　　诸余种种身</a><br><a name="0567a14" id="0567a14">　　如日月停空　　　影现一切水</a><br><a name="0567a15" id="0567a15">　　菩萨亦如是　　　遍满大千界</a><br><a name="0567a16" id="0567a16">　　常住于法身　　　湛然不移动</a><br><a name="0567a17" id="0567a17">　　于净心众生　　　各现其身像</a><br><a name="0567a18" id="0567a18">　　随诸心所乐　　　而现为受生</a><br><a name="0567a19" id="0567a19">　　于诸天人会　　　悉皆示其身</a><br><a name="0567a20" id="0567a20">　　菩萨于因缘　　　和合中自在</a><br><a name="0567a21" id="0567a21">　　乃至能随意　　　为现于佛身</a><br><a name="0567a22" id="0567a22">　　众生国土身　　　业报贤圣身</a><br><a name="0567a23" id="0567a23">　　智身与法身　　　知皆同平等</a><br><a name="0567a24" id="0567a24">　　以是因缘故　　　得如意神通</a><br><a name="0567a25" id="0567a25">　　为令世欢喜　　　而现种种身</a><br><a name="0567a26" id="0567a26">　　能得于十种　　　妙大自在智</a><br><a name="0567a27" id="0567a27">　　所作随智行　　　顺于慈悲心</a><br><a name="0567a28" id="0567a28">　　诸佛所有法　　　皆能善修习</a><br><a name="0567a29" id="0567a29">　　住三净戒中　　　不动如须弥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090566c.htm'><img src='up.gif' border=0></a>
<a href='T090567b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>