<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0593c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷30)</font> 佛不思议法品第二十八之一 <font face='Arial'>T09, p0593c</h2></font><hr>
<span class='old'>
</a><a name="0593b28" id="0593b28">切诸佛大慈诸力庄严其身。自然清净。远离</a><a name="0593b29" id="0593b29">一切不善觉观。身行永息观者无厌。心净解</span><a name="0593c01" id="0593c01">脱大悲具足。一切众生第一福田。无上受者。</a><a name="0593c02" id="0593c02">哀愍众生。普令安立一切种智。出生无量功</a><a name="0593c03" id="0593c03">德宝藏。一切众生。长养善根智慧功德之藏。</a><a name="0593c04" id="0593c04">是为一切诸佛最胜无上大慈大悲究竟功</a><a name="0593c05" id="0593c05">德宝藏清净庄严。佛子。是为一切诸佛最胜</a><a name="0593c06" id="0593c06">无上十种庄严。佛子。一切诸佛。有十种自在</a><a name="0593c07" id="0593c07">正法。何等为十。一切诸佛。于一切法随意</a><a name="0593c08" id="0593c08">自在。句身味身辩无穷尽。说一切法而无</a><a name="0593c09" id="0593c09">障碍。是为一切诸佛自在正法。一切诸佛。</a><a name="0593c10" id="0593c10">随应众生化不失时。随其所愿而为说法</a><a name="0593c11" id="0593c11">未曾失时。是为一切诸佛自在正法。一切</a><a name="0593c12" id="0593c12">诸佛。悉能六种震动十方世界。未曾恼乱</a><a name="0593c13" id="0593c13">于一众生。虚空等世界无量阿僧祇种种庄</a><a name="0593c14" id="0593c14">严。或举或下。或合或散。于一一世界。一一</a><a name="0593c15" id="0593c15">处所众生。亦不恼乱众生之心。亦不令其</a><a name="0593c16" id="0593c16">生疑惑想。是为一切诸佛自在正法。一切诸</a><a name="0593c17" id="0593c17">佛。能以智慧。受持一切世界种种庄严。于</a><a name="0593c18" id="0593c18">一念中。示现一切世界种种庄严。不可数不</a><a name="0593c19" id="0593c19">可数阿僧祇劫。叹庄严具而无穷尽。永离</a><a name="0593c20" id="0593c20">一切世界染污。庄严世间一切佛刹。是为一</a><a name="0593c21" id="0593c21">切诸佛自在正法。一切诸佛。若见一众生应</a><a name="0593c22" id="0593c22">受化者。于不可数不可数阿僧祇劫。结跏</a><a name="0593c23" id="0593c23">趺坐身不疲厌。专念彼人未曾废忘而不</a><a name="0593c24" id="0593c24">失时。为一众生。住持寿命。尽未来际劫。</a><a name="0593c25" id="0593c25">结跏趺坐身无疲厌。念彼众生未曾废忘。</a><a name="0593c26" id="0593c26">如一众生。一切众生亦复如是。是为一切</a><a name="0593c27" id="0593c27">诸佛自在正法。一切诸佛。悉遍往诣一切世</a><a name="0593c28" id="0593c28">界诸如来所。而无障碍。一一方面。各有法</a><a name="0593c29" id="0593c29">界等世界海。一一方无量世界网。法界等一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090593b.htm'><img src='up.gif' border=0></a>
<a href='T090594a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>