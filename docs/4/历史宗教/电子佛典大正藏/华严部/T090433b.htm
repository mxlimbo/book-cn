<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0433b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷6)</font> 贤首菩萨品第八之一 <font face='Arial'>T09, p0433b</h2></font><hr>
<span class='old'>
</a><br><a name="0433a28" id="0433a28">　　净信离垢心坚固　　　灭除憍慢恭敬本</a><br><a name="0433a29" id="0433a29">　　信是宝藏第一法　　　为清净手受众行</span><br><a name="0433b01" id="0433b01">　　信能舍离诸染着　　　信解微妙甚深法</a><br><a name="0433b02" id="0433b02">　　信能转胜成众善　　　究竟必至如来处</a><br><a name="0433b03" id="0433b03">　　清净明利诸善根　　　信力坚固不可坏</a><br><a name="0433b04" id="0433b04">　　信永除灭一切恶　　　信能逮得无师宝</a><br><a name="0433b05" id="0433b05">　　信于法门无障碍　　　舍离八难得无难</a><br><a name="0433b06" id="0433b06">　　信能超出众魔境　　　示现无上解脱道</a><br><a name="0433b07" id="0433b07">　　一切功德不坏种　　　出生无上菩提树</a><br><a name="0433b08" id="0433b08">　　长养最胜智慧门　　　信能示现一切佛</a><br><a name="0433b09" id="0433b09">　　是故演说次第行　　　信乐最胜甚难得</a><br><a name="0433b10" id="0433b10">　　譬如灵瑞优昙华　　　亦如随意妙宝珠</a><br><a name="0433b11" id="0433b11">　　若信恭敬一切佛　　　则持净戒顺正教</a><br><a name="0433b12" id="0433b12">　　若持净戒顺正教　　　诸佛贤圣所赞叹</a><br><a name="0433b13" id="0433b13">　　戒是无上菩提本　　　应当具足持净戒</a><br><a name="0433b14" id="0433b14">　　若能具足持净戒　　　一切如来所赞叹</a><br><a name="0433b15" id="0433b15">　　若信恭敬一切佛　　　则能奇特供最胜</a><br><a name="0433b16" id="0433b16">　　若能奇特供最胜　　　彼信佛心难思议</a><br><a name="0433b17" id="0433b17">　　若信如来正真法　　　则常乐闻无厌足</a><br><a name="0433b18" id="0433b18">　　若乐闻法无厌足　　　欣悟不可思议法</a><br><a name="0433b19" id="0433b19">　　若信恭敬清净僧　　　则信坚固不可坏</a><br><a name="0433b20" id="0433b20">　　若信坚固不可坏　　　彼人信力不可动</a><br><a name="0433b21" id="0433b21">　　若信坚固不可动　　　诸根明利悉清净</a><br><a name="0433b22" id="0433b22">　　若根明利悉清净　　　则离一切恶知识</a><br><a name="0433b23" id="0433b23">　　若能远离恶知识　　　则能亲近善知识</a><br><a name="0433b24" id="0433b24">　　若能亲近善知识　　　则修无量诸功德</a><br><a name="0433b25" id="0433b25">　　若能广修诸功德　　　则能善解诸因果</a><br><a name="0433b26" id="0433b26">　　若能善解诸因果　　　则成殊胜妙解脱</a><br><a name="0433b27" id="0433b27">　　若成殊胜妙解脱　　　则为一切佛所护</a><br><a name="0433b28" id="0433b28">　　若为一切佛所护　　　则生无上菩提心</a><br><a name="0433b29" id="0433b29">　　若生无上菩提心　　　则能勤修佛功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090433a.htm'><img src='up.gif' border=0></a>
<a href='T090433c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>