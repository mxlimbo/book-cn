<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0710c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷49)</font> 入法界品第三十四之一 <font face='Arial'>T09, p0710c</h2></font><hr>
<span class='old'>
</a><a name="0710b28" id="0710b28">解说菩萨诸愿。出生菩萨不可思议智慧光</a><a name="0710b29" id="0710b29">明。长养菩萨坚固诸根。念善知识。能离险</span><a name="0710c01" id="0710c01">道。念善知识。开示正路。念善知识。顺平等</a><a name="0710c02" id="0710c02">法。念善知识。显摩诃衍。念善知识。究竟普</a><a name="0710c03" id="0710c03">贤菩萨所行。念善知识。现一切智城。念善</a><a name="0710c04" id="0710c04">知识。度一切法界海。念善知识。普照三世</a><a name="0710c05" id="0710c05">一切法海。念善知识。长养一切诸白净法。</a><a name="0710c06" id="0710c06">念善知识。成满一切诸贤圣法。善财如是</a><a name="0710c07" id="0710c07">悲心念时。如来使天。随菩萨天。于虚空中。</a><a name="0710c08" id="0710c08">而告之曰。善男子。其有随顺善知识教。诸</a><a name="0710c09" id="0710c09">佛欢喜。其有随顺善知识教。近一切智。于</a><a name="0710c10" id="0710c10">善知识教。心无厌故。一切诸义悉现在前。</a><a name="0710c11" id="0710c11">善男子。汝诣安住王城。不动优婆夷所。是汝</a><a name="0710c12" id="0710c12">知识不久当见。尔时善财。从智慧光明三</a><a name="0710c13" id="0710c13">昧起。渐渐游行。至安住城。推问不动优婆</a><a name="0710c14" id="0710c14">夷今在何所。时有人言。善男子。不动优婆</a><a name="0710c15" id="0710c15">夷。在其家内。父母守护亲近。眷属周匝围绕。</a><a name="0710c16" id="0710c16">为无量众演说正法。尔时善财。欢喜无量</a><a name="0710c17" id="0710c17">即诣其门。入彼家内见其宫殿。金色光明</a><a name="0710c18" id="0710c18">皆悉普照。触斯光者身心柔软。尔时善财。</a><a name="0710c19" id="0710c19">光明触身。即得五百三昧门。所谓觉一切三</a><a name="0710c20" id="0710c20">昧门。奇特幢三昧门。寂静三昧门。远离一切</a><a name="0710c21" id="0710c21">众生三昧门。普眼三昧门。如来藏三昧门。得</a><a name="0710c22" id="0710c22">如是等五百三昧门。身心柔软如七日胎。又</a><a name="0710c23" id="0710c23">闻妙香出过天人。前诣其所合掌恭敬。一</a><a name="0710c24" id="0710c24">心观察见彼形色。天龙八部诸采女众。所不</a><a name="0710c25" id="0710c25">能及。十方世界一切女人无与等者。容色</a><a name="0710c26" id="0710c26">妙绝十方无伦。况有胜者。唯除诸佛。其宫</a><a name="0710c27" id="0710c27">殿严饰。十方世界无与等者。口出妙香。十</a><a name="0710c28" id="0710c28">方世界无与等者。其庄严具。十方世界无与</a><a name="0710c29" id="0710c29">等者。其眷属众。十方世界无与等者。何况有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090710b.htm'><img src='up.gif' border=0></a>
<a href='T090711a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>