<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0612c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷33)</font> 宝王如来性起品第三十二之一 <font face='Arial'>T09, p0612c</h2></font><hr>
<span class='old'>
</a><a name="0612b28" id="0612b28">正法不可思议。所以者何。非少因缘。成等</a><a name="0612b29" id="0612b29">正觉出兴于世。佛子。以十种无量无数百</span><a name="0612c01" id="0612c01">千阿僧祇因缘。成等正觉出兴于世。何等为</a><a name="0612c02" id="0612c02">十。一者发无量菩提之心不舍一切众</a><a name="0612c03" id="0612c03">生。二者过去无数劫修诸善根正直深心。</a><a name="0612c04" id="0612c04">三者无量慈悲救护众生。四者行无量行不</a><a name="0612c05" id="0612c05">退大愿。五者积无量功德心无厌足。六者</a><a name="0612c06" id="0612c06">恭敬供养无量诸佛教化众生。七者出生</a><a name="0612c07" id="0612c07">无量方便智慧。八者成就无量诸功德藏。九</a><a name="0612c08" id="0612c08">者具足无量庄严智慧。十者分别演说无量</a><a name="0612c09" id="0612c09">诸法实义。佛子。如是等十种无量无数百千</a><a name="0612c10" id="0612c10">阿僧祇法门。成等正觉出兴于世。佛子。譬</a><a name="0612c11" id="0612c11">如三千大千世界。非少因缘成。以无量因</a><a name="0612c12" id="0612c12">缘乃能得成。所谓兴大云雨。因大雨故起</a><a name="0612c13" id="0612c13">四风轮。何等为四。一名曰持。能持大水。二</a><a name="0612c14" id="0612c14">名渐消。渐消大水。三名曰起。起诸处所。</a><a name="0612c15" id="0612c15">四名庄严。庄严三千大千世界众生业报。</a><a name="0612c16" id="0612c16">如是四种皆众生业报及诸菩萨善根所起。</a><a name="0612c17" id="0612c17">佛子。如是等无量因缘。乃成三千大千世</a><a name="0612c18" id="0612c18">界。法如是故。无有作者亦无成者。如来应</a><a name="0612c19" id="0612c19">供等正觉亦复如是。非少因缘成。以无量</a><a name="0612c20" id="0612c20">因缘。成等正觉出兴于世。所谓菩萨摩诃萨。</a><a name="0612c21" id="0612c21">曾于过去无量佛所。闻受正法甘露大雨。</a><a name="0612c22" id="0612c22">因是能起如来四种智慧风轮。何等为四。</a><a name="0612c23" id="0612c23">一者正念持陀罗尼未曾忘失。如来大智</a><a name="0612c24" id="0612c24">风轮。能持如来一切法雨。二者止观如来</a><a name="0612c25" id="0612c25">大智风轮。悉能消灭一切烦恼。三者善回</a><a name="0612c26" id="0612c26">向如来大智风轮。成就一切功德善根。四者</a><a name="0612c27" id="0612c27">出生离垢诸庄严法如来大智风轮。皆令众</a><a name="0612c28" id="0612c28">生诸根清净相好庄严。如来无漏善根所成。</a><a name="0612c29" id="0612c29">法如是故。无有作者亦无成者。佛子。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090612b.htm'><img src='up.gif' border=0></a>
<a href='T090613a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>