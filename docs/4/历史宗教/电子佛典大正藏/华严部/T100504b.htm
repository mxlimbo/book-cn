<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0504b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷1)</font> 欢喜地第一 <font face='Arial'>T10, p0504b</h2></font><hr>
<span class='old'>
</a><br><a name="0504a28" id="0504a28">　　念知百劫事　　　示现百种身</a><br><a name="0504a29" id="0504a29">　　能以百菩萨　　　眷属而示现</span><br><a name="0504b01" id="0504b01">　　若以其愿力　　　过是数无量</a><br><a name="0504b02" id="0504b02">　　今明初地义　　　但以略解说</a><br><a name="0504b03" id="0504b03">　　若欲广说者　　　亿劫不能尽</a><br><a name="0504b04" id="0504b04">　　是初菩萨地　　　名之为欢喜</a><br><a name="0504b05" id="0504b05">　　利益众生者　　　今已分别说　</p></a><a name="0504b06" id="0504b06"><p><b>　　<A NAME="n213"></A>离垢地第二</b><p class='lg'></a><br><a name="0504b07" id="0504b07">　　一切菩萨众　　　闻说上地义</a><br><a name="0504b08" id="0504b08">　　其心皆清净　　　欢喜无有量</a><br><a name="0504b09" id="0504b09">　　各于所坐处　　　踊住虚空中</a><br><a name="0504b10" id="0504b10">　　脱身上妙衣　　　以散金刚藏</a><br><a name="0504b11" id="0504b11">　　咸皆称赞言　　　善哉金刚藏</a><br><a name="0504b12" id="0504b12">　　大智无所畏　　　善说菩萨地</a><br><a name="0504b13" id="0504b13">　　解脱月大士　　　知众心清净</a><br><a name="0504b14" id="0504b14">　　欲闻第二地　　　相貌之所说</a><br><a name="0504b15" id="0504b15">　　即请金刚藏　　　大智愿解说</a><br><a name="0504b16" id="0504b16">　　第二地相貌　　　一切皆欲闻　</p><p></a><a name="0504b17" id="0504b17">尔时金刚藏菩萨摩诃萨。语解脱月菩萨言。</a><a name="0504b18" id="0504b18">佛子。诸菩萨摩诃萨。已具足初地。欲得第</a><a name="0504b19" id="0504b19">二地者。当生十心。何等为十。一柔软心。二调</a><a name="0504b20" id="0504b20">和心。三堪受心。四善心。五寂灭心。六真心。</a><a name="0504b21" id="0504b21">七不杂心。八无贪吝心。九快心。十大心。若诸</a><a name="0504b22" id="0504b22">菩萨摩诃萨。已具足初地。欲得二地者。先当</a><a name="0504b23" id="0504b23">生是十心。诸佛子。菩萨欲住是离垢地。从本</a><a name="0504b24" id="0504b24">已来。离一切杀生。舍弃刀杖。无嗔恨心。有</a><a name="0504b25" id="0504b25">惭有愧。于一切众生。起慈悲心。常求乐事。尚</a><a name="0504b26" id="0504b26">不恶心恼于众生。何况粗恶。离诸劫盗。资生</a><a name="0504b27" id="0504b27">之物。常自满足。不坏他财。若物属他。他所受</a><a name="0504b28" id="0504b28">用。他所摄者。于是物中。一草一叶。不与不</a><a name="0504b29" id="0504b29">取。何况过者。离于邪淫。自足妻色。不求外<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100504a.htm'><img src='up.gif' border=0></a>
<a href='T100504c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>