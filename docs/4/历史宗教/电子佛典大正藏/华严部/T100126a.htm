<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0126a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷23)</font> 十回向品第二十五之一 <font face='Arial'>T10, p0126a</h2></font><hr>
<span class='old'>
</a><a name="0125c28" id="0125c28">五欲境界。及三有中。种种乐故。修菩提行。</a><a name="0125c29" id="0125c29">何以故。世间之乐。无非是苦。众魔境界。愚</span><a name="0126a01" id="0126a01">人所贪。诸佛所诃。一切苦患。因之而起。地狱</a><a name="0126a02" id="0126a02">饿鬼。及以畜生。阎罗王处。忿恚斗讼。更相毁</a><a name="0126a03" id="0126a03">辱。如是诸恶。皆因贪着五欲所致。耽着五欲。</a><a name="0126a04" id="0126a04">远离诸佛。障碍生天。何况得于阿耨多罗三</a><a name="0126a05" id="0126a05">藐三菩提。菩萨如是。观诸世间。贪少欲味。受</a><a name="0126a06" id="0126a06">无量苦。终不为彼五欲乐故。求无上菩提。修</a><a name="0126a07" id="0126a07">菩萨行。但为安乐一切众生。发心修习。成满</a><a name="0126a08" id="0126a08">大愿。断截众生。诸苦罥索。令得解脱。佛子。</a><a name="0126a09" id="0126a09">菩萨摩诃萨。复作是念。我当以善根。如是回</a><a name="0126a10" id="0126a10">向。令一切众生。得究竟乐。利益乐。不受乐。</a><a name="0126a11" id="0126a11">寂静乐。无依乐。无动乐。无量乐。不舍不退</a><a name="0126a12" id="0126a12">乐。不灭乐一切智乐。复作是念。我当与一切</a><a name="0126a13" id="0126a13">众生。作调御师。作主兵臣。执大智炬。示安隐</a><a name="0126a14" id="0126a14">道。令离险难。以善方便。俾知实义。又于生</a><a name="0126a15" id="0126a15">死海。作一切智善巧船师。度诸众生。使到彼</a><a name="0126a16" id="0126a16">岸。佛子。菩萨摩诃萨。以诸善根。如是回向。</a><a name="0126a17" id="0126a17">所谓随宜救护一切众生。令出生死。承事供</a><a name="0126a18" id="0126a18">养一切诸佛。得无障碍。一切智智。舍离众</a><a name="0126a19" id="0126a19">魔。远恶知识。亲近一切菩萨善友。灭诸过罪。</a><a name="0126a20" id="0126a20">成就净业。具足菩萨。广大行愿。无量善根。佛</a><a name="0126a21" id="0126a21">子。菩萨摩诃萨。以诸善根。正回向己。作如</a><a name="0126a22" id="0126a22">是念。不以四天下。众生多故。多日出现。但一</a><a name="0126a23" id="0126a23">日出。悉能普照一切众生。又诸众生。不以自</a><a name="0126a24" id="0126a24">身光明故。知有昼夜。游行观察。兴造诸业。</a><a name="0126a25" id="0126a25">皆由日天子出。成辨斯事。然彼日轮。但一</a><a name="0126a26" id="0126a26">无二。菩萨摩诃萨。亦复如是。修集善根回向</a><a name="0126a27" id="0126a27">之时。作是念言。彼诸众生。不能自救。何能救</a><a name="0126a28" id="0126a28">他。唯我一人。志独无侣。修集善根。如是回</a><a name="0126a29" id="0126a29">向。所谓为欲广度一切众生故。普照一切众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100125c.htm'><img src='up.gif' border=0></a>
<a href='T100126b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>