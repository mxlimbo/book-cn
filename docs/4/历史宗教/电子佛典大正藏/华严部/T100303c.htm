<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0303c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷57)</font> 离世间品第三十八之一 <font face='Arial'>T10, p0303c</h2></font><hr>
<span class='old'>
</a><a name="0303b28" id="0303b28">住。学佛威仪故。出生神通住。圆满大智故。得</a><a name="0303b29" id="0303b29">忍住。满足授记故。道场住。具足力无畏一切</span><a name="0303c01" id="0303c01">佛法故。是为十。若诸菩萨。安住此法。则得一</a><a name="0303c02" id="0303c02">切智无上住。佛子。菩萨摩诃萨。有十种坐。何</a><a name="0303c03" id="0303c03">等为十。所谓转轮王坐。兴十善道故。四天王</a><a name="0303c04" id="0303c04">坐。于一切世间。自在安立佛法故。帝释坐。与</a><a name="0303c05" id="0303c05">一切众生。为胜主故。梵天坐。于自他心。得自</a><a name="0303c06" id="0303c06">在故。师子坐。能说法故。正法坐。以总持辩才</a><a name="0303c07" id="0303c07">力。而开示故。坚固坐。誓愿究竟故。大慈坐。</a><a name="0303c08" id="0303c08">令恶众生。悉欢喜故。大悲坐。忍一切苦。不疲</a><a name="0303c09" id="0303c09">厌故。金刚坐。降伏众魔及外道故。是为十。若</a><a name="0303c10" id="0303c10">诸菩萨。安住此法。则得如来无上正觉坐。佛</a><a name="0303c11" id="0303c11">子。菩萨摩诃萨。有十种卧。何等为十。所谓寂</a><a name="0303c12" id="0303c12">静卧。身心憺怕故。禅定卧。如理修行故。三昧</a><a name="0303c13" id="0303c13">卧。身心柔软故。梵天卧。不恼自他故。善业</a><a name="0303c14" id="0303c14">卧。于后不悔故。正信卧。不可倾动故。正道</a><a name="0303c15" id="0303c15">卧。善友开觉故。妙愿卧。善巧回向故。一切事</a><a name="0303c16" id="0303c16">毕卧。所作成辨故。舍诸功用卧。一切惯习</a><a name="0303c17" id="0303c17">故。是为十。若诸菩萨。安住此法。则得如来无</a><a name="0303c18" id="0303c18">上大法卧。悉能开悟一切众生。佛子。菩萨摩</a><a name="0303c19" id="0303c19">诃萨。有十种所住处。何等为十。所谓以大慈</a><a name="0303c20" id="0303c20">为所住处。于一切众生。心平等故。以大悲为</a><a name="0303c21" id="0303c21">所住处。不轻未学故。以大喜为所住处。离一</a><a name="0303c22" id="0303c22">切忧恼故。以大舍为所住处。于有为无为平</a><a name="0303c23" id="0303c23">等故。以一切波罗蜜。为所住处。菩提心为首</a><a name="0303c24" id="0303c24">故。以一切空。为所住处。善巧观察故。以无相</a><a name="0303c25" id="0303c25">为所住处。不出正位故。以无愿为所住处。观</a><a name="0303c26" id="0303c26">察受生故。以念慧为所住处。忍法成满故。以</a><a name="0303c27" id="0303c27">一切法平等。为所住处。得授记别故。是为</a><a name="0303c28" id="0303c28">十。若诸菩萨。安住此法。则得如来无上无碍</a><a name="0303c29" id="0303c29">所住处。佛子。菩萨摩诃萨。有十种所行处。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100303b.htm'><img src='up.gif' border=0></a>
<a href='T100304a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>