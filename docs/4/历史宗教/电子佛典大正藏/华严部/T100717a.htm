<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0717a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷12)</font> 入不思议解脱境界普贤行愿品 <font face='Arial'>T10, p0717a</h2></font><hr>
<span class='old'>
</a><br><a name="0716c28" id="0716c28">　　我王生盛族　　　威光同日轮</a><br><a name="0716c29" id="0716c29">　　忘己济群生　　　率土无贫乏</span><br><a name="0717a01" id="0717a01">　　知身本不净　　　无常之所侵</a><br><a name="0717a02" id="0717a02">　　调心大丈夫　　　守正非余事</a><br><a name="0717a03" id="0717a03">　　蒸人如旱草　　　惠化洽油云</a><br><a name="0717a04" id="0717a04">　　慈心降德音　　　泽润诸含识</a><br><a name="0717a05" id="0717a05">　　王者顺人心　　　爱恤人稣息</a><br><a name="0717a06" id="0717a06">　　威行肃贪暴　　　赏罚称其宜</a><br><a name="0717a07" id="0717a07">　　或有妙形声　　　含毒人非爱</a><br><a name="0717a08" id="0717a08">　　或具大聪睿　　　染欲蔽其心</a><br><a name="0717a09" id="0717a09">　　我主胜端严　　　惩忿诫诸欲</a><br><a name="0717a10" id="0717a10">　　心如净明镜　　　鉴物未尝私</a><br><a name="0717a11" id="0717a11">　　明镜唯照形　　　不鉴于心想</a><br><a name="0717a12" id="0717a12">　　我王心镜净　　　洞见于心源</a><br><a name="0717a13" id="0717a13">　　左右无佞邪　　　耳目唯良善</a><br><a name="0717a14" id="0717a14">　　谄媚及残暴　　　本所不能亲</a><br><a name="0717a15" id="0717a15">　　或有肆奸意　　　欲害于王人</a><br><a name="0717a16" id="0717a16">　　王心鉴未形　　　悉使归忠正</a><br><a name="0717a17" id="0717a17">　　芳林伏猛兽　　　碱海毒清流</a><br><a name="0717a18" id="0717a18">　　蠹政害良人　　　凶邪败君德</a><br><a name="0717a19" id="0717a19">　　香河流德水　　　甘果茂甘林</a><br><a name="0717a20" id="0717a20">　　八表同欢康　　　臣贤由主圣</a><br><a name="0717a21" id="0717a21">　　王持防患戒　　　济众洁其源</a><br><a name="0717a22" id="0717a22">　　富寿利群生　　　拔出贪嗔海</a><br><a name="0717a23" id="0717a23">　　慈悲既深广　　　正法亦遐宣</a><br><a name="0717a24" id="0717a24">　　老幼与孤茕　　　护育令安乐</a><br><a name="0717a25" id="0717a25">　　尊贤贵有德　　　重齿敬其亲</a><br><a name="0717a26" id="0717a26">　　戚属与妃嫔　　　内外咸雍穆</a><br><a name="0717a27" id="0717a27">　　温言调万姓　　　和色奉师尊</a><br><a name="0717a28" id="0717a28">　　祠敬无惰容　　　福流千万代</a><br><a name="0717a29" id="0717a29">　　古先无道主　　　骄侈慢宗亲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100716c.htm'><img src='up.gif' border=0></a>
<a href='T100717b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>