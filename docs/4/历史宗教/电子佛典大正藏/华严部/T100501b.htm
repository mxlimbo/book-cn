<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0501b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷1)</font> 欢喜地第一 <font face='Arial'>T10, p0501b</h2></font><hr>
<span class='old'>
</a><a name="0501a28" id="0501a28">切诸菩萨所行。广大高远。无量不可坏。无有</a><a name="0501a29" id="0501a29">分别。诸波罗蜜所摄。诸地所净。生诸助道法。</span><a name="0501b01" id="0501b01">有相无相道。有成有坏一切菩萨。所行诸</a><a name="0501b02" id="0501b02">地道。及诸波罗蜜本行。教化令其受行。心得</a><a name="0501b03" id="0501b03">增长。发如是大愿。广大如法性。究竟如虚空。</a><a name="0501b04" id="0501b04">尽未来际。尽一切劫中。诸菩萨所行。以法教</a><a name="0501b05" id="0501b05">化成熟众生。无有休息。又一切众生。若有</a><a name="0501b06" id="0501b06">色若无色。若有想若无想。若非有想非无想。</a><a name="0501b07" id="0501b07">若卵生若胎生。若湿生若化生。三界系入于</a><a name="0501b08" id="0501b08">六道。在一切生处。名色所摄。为教化成<span class='corr'>熟</span></a><a name="0501b09" id="0501b09">一切众生。断一切世间惯。令住佛法。集一切</a><a name="0501b10" id="0501b10">智慧。使无有余。发如是大愿。广大如法性。究</a><a name="0501b11" id="0501b11">竟如虚空。尽未来际。尽一切劫。教化一切众</a><a name="0501b12" id="0501b12">生。无有休息。又一切世间。广狭极高。无量不</a><a name="0501b13" id="0501b13">可分别。不可移动。不可说粗细。正住倒住。首</a><a name="0501b14" id="0501b14">足相对。平坦圆方。随入如是世间。智如帝网。</a><a name="0501b15" id="0501b15">经幻事差别。如是十方。世界差别。皆现前知。</a><a name="0501b16" id="0501b16">发如是大愿。广大如法性。究竟如虚空。尽未</a><a name="0501b17" id="0501b17">来世。尽一切劫。如是世界。皆现前净知。无</a><a name="0501b18" id="0501b18">有休息。又以一切佛土。入一佛土。一佛土。</a><a name="0501b19" id="0501b19">入一切佛土。一一佛土。无量光明庄严。离诸</a><a name="0501b20" id="0501b20">垢秽。具足清净道。有无量智慧。众生悉满其</a><a name="0501b21" id="0501b21">中。常有诸佛大神通力。随众生心。而为示</a><a name="0501b22" id="0501b22">现。发如是大愿。广大如法性。究竟如虚空。尽</a><a name="0501b23" id="0501b23">未来际。尽一切劫。清净如是国土。无有休息。</a><a name="0501b24" id="0501b24">又一切菩萨。同心同学。共集诸善无有怨嫉。</a><a name="0501b25" id="0501b25">俱缘一事。等心和合。常不相离。随意能现佛</a><a name="0501b26" id="0501b26">身。自于心中。悉能解知诸佛。神力智力。常</a><a name="0501b27" id="0501b27">得随意神通。悉能游行一切国土。一切佛会。</a><a name="0501b28" id="0501b28">皆现身相。一切生处。普生其中。有如是不可</a><a name="0501b29" id="0501b29">思议大智慧。具足菩萨行。发如是大愿。广大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100501a.htm'><img src='up.gif' border=0></a>
<a href='T100501c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>