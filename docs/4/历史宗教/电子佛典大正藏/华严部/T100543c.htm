<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0543c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷2)</font> 菩萨离垢地第二 <font face='Arial'>T10, p0543c</h2></font><hr>
<span class='old'>
</a><a name="0543b28" id="0543b28"><p>复次菩萨。于有情所转更发起利益心安乐心</a><a name="0543b29" id="0543b29">悲心怜愍心摄受心守护心自己心轨范心</span><a name="0543c01" id="0543c01">发起师心。此作是念。苦哉有情堕在邪见。</a><a name="0543c02" id="0543c02">随邪思量。顺邪意乐。行于僻路稠林之中。我</a><a name="0543c03" id="0543c03">应令彼归于正趣正见之道。令得安住如实法</a><a name="0543c04" id="0543c04">中。是诸有情互相乖离违诤欺凌。常无间断</a><a name="0543c05" id="0543c05">忿恨炽然。我当令彼住于无上大慈之中。是</a><a name="0543c06" id="0543c06">诸有情心无厌足希求他财邪命自活。我当</a><a name="0543c07" id="0543c07">令彼住于清净身语意业正命法中。是诸有</a><a name="0543c08" id="0543c08">情随贪嗔痴因缘而转。常以种种烦恼火焰</a><a name="0543c09" id="0543c09">之所烧爇。不复访求出要方便。我当令彼除</a><a name="0543c10" id="0543c10">灭一切烦恼炽火。住无灾患清凉涅槃。是诸</a><a name="0543c11" id="0543c11">有情痴昏翳瞙无明黑暗之所覆蔽。入在广</a><a name="0543c12" id="0543c12">大黑暗稠林。远离慧明堕大暗处。趣入见取</a><a name="0543c13" id="0543c13">险难之路。我当令彼得无障碍清净慧眼。能</a><a name="0543c14" id="0543c14">知一切法如实性不随他教。是翩漆骋生</a><a name="0543c15" id="0543c15">死旷野险道。将堕地狱傍生饿鬼恶趣深坑。</a><a name="0543c16" id="0543c16">投妄恶见邪见緪网。愚痴榛梗之所覆蔽。行</a><a name="0543c17" id="0543c17">邪僻路。丧失慧目。阙大导师。有非出离想游</a><a name="0543c18" id="0543c18">波旬境。劫贼所擒远离大悲善巧导者。趣入</a><a name="0543c19" id="0543c19">诸魔意乐稠林。去佛意乐极为深远。此诸有</a><a name="0543c20" id="0543c20">情我当从彼如是生死旷野险难救拔济度。</a><a name="0543c21" id="0543c21">令得安住一切智智无畏大城。是诸有情没大</a><a name="0543c22" id="0543c22">瀑流。波浪沦溺入欲有见。无明瀑流沿生死</a><a name="0543c23" id="0543c23">驶爱河漂转。湍驰奔激不暇观察。随顺欲恚</a><a name="0543c24" id="0543c24">害觉弥漫。身见罗刹之所执持。趣入欲习气</a><a name="0543c25" id="0543c25">洄澓旋返。于中沉溺欣乐淤泥洪涛漂掷。我</a><a name="0543c26" id="0543c26">慢滩渚无有依怙。不能超越六处聚落。远离</a><a name="0543c27" id="0543c27">善巧能济度者。我以大悲善根势力。救拔令</a><a name="0543c28" id="0543c28">住于无灾患离尘寂静。无诸恐怖一切智洲。</a><a name="0543c29" id="0543c29">是诸有情闭在于彼多苦愁恼忧。随非爱爱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100543b.htm'><img src='up.gif' border=0></a>
<a href='T100544a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>