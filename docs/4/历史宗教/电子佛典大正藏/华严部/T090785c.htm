<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0785c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷60)</font> 入法界品第三十四之一 <font face='Arial'>T09, p0785c</h2></font><hr>
<span class='old'>
</a><a name="0785b28" id="0785b28">震动诸佛世界。乃至梦中见闻我者。亦复</a><a name="0785b29" id="0785b29">如是。若思惟念我。若一日一夜。若七日七</span><a name="0785c01" id="0785c01">夜。若半月若一月。若一岁若百岁。若一劫若</a><a name="0785c02" id="0785c02">百劫。乃至不可说不可说世界微尘等劫。若</a><a name="0785c03" id="0785c03">一生念我。若百生。乃至不可说不可说世</a><a name="0785c04" id="0785c04">界微尘等生念我。亦复如是。以如是等世</a><a name="0785c05" id="0785c05">界微尘等诸妙方便。令一切众生发阿耨多</a><a name="0785c06" id="0785c06">罗三藐三菩提心住不退转。善男子。若有</a><a name="0785c07" id="0785c07">众生。闻我修习净佛刹者。必得往生清净</a><a name="0785c08" id="0785c08">世界。若有众生见闻我身。必得生我清净</a><a name="0785c09" id="0785c09">身中。善男子。汝复观我清净法身。尔时善</a><a name="0785c10" id="0785c10">财。于普贤菩萨相好肢节诸毛孔中。见不可</a><a name="0785c11" id="0785c11">说不可说世界海。诸佛充满。一一如来。以不</a><a name="0785c12" id="0785c12">可说不可说大菩萨众。以为眷属。见彼一一</a><a name="0785c13" id="0785c13">如来刹海。所依不同。形色各异。金刚围山。大</a><a name="0785c14" id="0785c14">云弥覆。佛兴世间。所转法轮。如是等事皆</a><a name="0785c15" id="0785c15">悉不同。又见普贤菩萨。于十方刹出一切</a><a name="0785c16" id="0785c16">世界微尘等如来化身。教化众生。令发阿耨</a><a name="0785c17" id="0785c17">多罗三藐三菩提心。尔时善财童子。经由</a><a name="0785c18" id="0785c18">亲近一佛世界微尘等诸善知识。所得功德。</a><a name="0785c19" id="0785c19">于见普贤菩萨所得功德。百分不及一。百</a><a name="0785c20" id="0785c20">千万分乃至算数譬谕所不能及。何以故。</a><a name="0785c21" id="0785c21">善财童子。于念念中入不可说不可说佛世</a><a name="0785c22" id="0785c22">界海。得不可说不可说微尘等诸功德藏。知</a><a name="0785c23" id="0785c23">诸佛海次第兴世。菩萨众海眷属围绕。了众</a><a name="0785c24" id="0785c24">生根。现自在力而化度之。或一世界于一</a><a name="0785c25" id="0785c25">劫中修菩萨行。乃至不可说不可说世界微</a><a name="0785c26" id="0785c26">尘等劫修菩萨行。不此世界没。不彼世界</a><a name="0785c27" id="0785c27">生。而能教化无量无边世界众生。令发阿</a><a name="0785c28" id="0785c28">耨多罗三藐三菩提心。尔时善财童子。能自</a><a name="0785c29" id="0785c29">究竟普贤所行诸大愿海。不久当与一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090785b.htm'><img src='up.gif' border=0></a>
<a href='T090786a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>