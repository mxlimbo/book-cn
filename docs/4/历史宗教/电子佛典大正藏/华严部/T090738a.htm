<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0738a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷53)</font> 入法界品第三十四之一 <font face='Arial'>T09, p0738a</h2></font><hr>
<span class='old'>
</a><a name="0737c28" id="0737c28"><p>时善财童子。头面敬礼彼夜天足。绕无数匝</a><a name="0737c29" id="0737c29">敬心辞退</span><a name="0738a01" id="0738a01"><p>尔时善财童子。正念思惟。智慧分别。随</a><a name="0738a02" id="0738a02">顺正趣。修广身证无量欢喜庄严法门。往诣</a><a name="0738a03" id="0738a03">妙德守护诸城夜天所。见彼夜天。处普照一</a><a name="0738a04" id="0738a04">切宫殿宝师子座。不可说诸天眷属围绕。随</a><a name="0738a05" id="0738a05">方面身。一切众生色身。普现一切众生前身。</a><a name="0738a06" id="0738a06">一切众生无所著身。一切众生身身。一切众</a><a name="0738a07" id="0738a07">生无上身。随顺教化一切众生身。游十方身。</a><a name="0738a08" id="0738a08">至一切十方身。究竟佛身。究竟教化一切众</a><a name="0738a09" id="0738a09">生身。善财见此身已。欢喜无量。头面礼足</a><a name="0738a10" id="0738a10">绕无数匝。恭敬合掌于一面住。白言天神。</a><a name="0738a11" id="0738a11">我已先发阿耨多罗三藐三菩提心。而未知</a><a name="0738a12" id="0738a12">菩萨云何学菩萨道饶益众生。以无上摄</a><a name="0738a13" id="0738a13">法摄取众生顺如来业亲近法王。时彼夜</a><a name="0738a14" id="0738a14">天。告善财言。善哉善哉。佛子。为救护一切</a><a name="0738a15" id="0738a15">众生故。问菩萨行。为严净一切佛刹。供</a><a name="0738a16" id="0738a16">养一切佛。住一切劫。救护一切众生。守护</a><a name="0738a17" id="0738a17">一切如来种姓。究竟十方一切法界海平等</a><a name="0738a18" id="0738a18">之心。充满一切。悉闻受持一切诸佛所转法</a><a name="0738a19" id="0738a19">轮。随其所应雨甘露法故。问菩萨行。善男</a><a name="0738a20" id="0738a20">子。我已成就甚深妙德自在音声法门。是故</a><a name="0738a21" id="0738a21">佛子。我为胜大法师。无所挂碍。于一切法</a><a name="0738a22" id="0738a22">心无所著。分别如来一切法藏。安住如来</a><a name="0738a23" id="0738a23">大慈大悲。建立众生于菩提心。得一切利</a><a name="0738a24" id="0738a24">不舍菩提心。长养一切善根。为一切众生</a><a name="0738a25" id="0738a25">调御大师。安立众生一切智道故。于一切</a><a name="0738a26" id="0738a26">世界为明净日。照一切众生无量善根故。</a><a name="0738a27" id="0738a27">等心观察一切众生。不舍一切众生。出生</a><a name="0738a28" id="0738a28">长养一切善根。甚深智慧观净尔焰。断一</a><a name="0738a29" id="0738a29">切不善业行诸善业救护众生。显现一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090737c.htm'><img src='up.gif' border=0></a>
<a href='T090738b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>