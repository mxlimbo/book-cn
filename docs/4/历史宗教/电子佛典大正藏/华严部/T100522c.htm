<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0522c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷3)</font> 不动地第八 <font face='Arial'>T10, p0522c</h2></font><hr>
<span class='old'>
</a><a name="0522b28" id="0522b28">于无边三昧中。得自在。能受无量记。随众</a><a name="0522b29" id="0522b29">生成就处。示成阿耨多罗三藐三菩提。是菩</span><a name="0522c01" id="0522c01">萨。入如是大智慧。善通达诸法。常放大慧</a><a name="0522c02" id="0522c02">光明。度无障碍法性道。善知世间法道差</a><a name="0522c03" id="0522c03">别。能示一切诸功德。随意自在。善解先际后</a><a name="0522c04" id="0522c04">际。能入回转魔道智中。入如来所行境界中。</a><a name="0522c05" id="0522c05">能于无边世界。行菩萨道。以不转相故。是故</a><a name="0522c06" id="0522c06">此地名为不动。诸佛子。诸菩萨摩诃萨。在不</a><a name="0522c07" id="0522c07">动地。善生禅定力故。常不离见无边诸佛。</a><a name="0522c08" id="0522c08">而不舍粗供养。供给诸佛。是菩萨。于一一</a><a name="0522c09" id="0522c09">劫。一切世界中。见数百千万亿那由他无</a><a name="0522c10" id="0522c10">量无边阿僧祇佛。供养恭敬。尊重赞叹。具一</a><a name="0522c11" id="0522c11">切供养事。而用供养。亲近诸佛。从诸佛。受世</a><a name="0522c12" id="0522c12">间别异等诸法明。是人转深入如来法藏。问</a><a name="0522c13" id="0522c13">世间性差别事中。无能尽者。乃至百千万亿</a><a name="0522c14" id="0522c14">劫。说不可尽。又诸善根。转胜明净。譬如成</a><a name="0522c15" id="0522c15">炼真金。巧匠杂宝。作璎珞已。系四天下主</a><a name="0522c16" id="0522c16">颈。阎浮提人。无能夺者。诸佛子。菩萨摩诃</a><a name="0522c17" id="0522c17">萨。亦如是。住是无动地。诸善根转胜明净。一</a><a name="0522c18" id="0522c18">切声闻辟支佛。乃至七地菩萨。所不能坏。菩</a><a name="0522c19" id="0522c19">萨住是地。以善分别智门故。智慧光明。灭众</a><a name="0522c20" id="0522c20">生恼热。譬如佛子若千世界主。大梵天王。</a><a name="0522c21" id="0522c21">能于一时。流布慈心。满千世界。亦能放光。</a><a name="0522c22" id="0522c22">遍照其中。诸佛子。菩萨摩诃萨。亦如是住无</a><a name="0522c23" id="0522c23">动地中。能放身光。照十万三千大千世界微</a><a name="0522c24" id="0522c24">尘数等世界众生。次能灭诸恼热。令得清凉</a><a name="0522c25" id="0522c25">诸佛子。是名略说菩萨摩诃萨不动地。若广</a><a name="0522c26" id="0522c26">说者。无量劫数。所不能尽。菩萨住是地中。多</a><a name="0522c27" id="0522c27">作大梵天王。主千世界。诸根猛利。与诸众生。</a><a name="0522c28" id="0522c28">声闻辟支佛菩萨。波罗蜜道因缘。无有穷尽。</a><a name="0522c29" id="0522c29">说世间性差别中。无能坏者。所作善业。若布<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100522b.htm'><img src='up.gif' border=0></a>
<a href='T100523a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>