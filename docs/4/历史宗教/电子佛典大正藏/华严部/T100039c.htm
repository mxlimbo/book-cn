<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0039c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷8)</font> 华藏世界品第五之一 <font face='Arial'>T10, p0039c</h2></font><hr>
<span class='old'>
</a><br><a name="0039b28" id="0039b28">　　华藏世界所有尘　　　一一尘中见法界</a><br><a name="0039b29" id="0039b29">　　宝光现佛如云集　　　此是如来刹自在</span><br><a name="0039c01" id="0039c01">　　广大愿云周法界　　　于一切劫化群生</a><br><a name="0039c02" id="0039c02">　　普贤智地行悉成　　　所有庄严从此出　</p><p></a><a name="0039c03" id="0039c03">尔时普贤菩萨。复告大众言。诸佛子。此华藏</a><a name="0039c04" id="0039c04">庄严世界海。大轮围山。住日珠王莲华之上。</a><a name="0039c05" id="0039c05">栴檀摩尼。以为其身。威德宝王。以为其峰。妙</a><a name="0039c06" id="0039c06">香摩尼。而作其轮。焰藏金刚。所共成立。一切</a><a name="0039c07" id="0039c07">香水。流注其间。众宝为林。妙华开敷。香草布</a><a name="0039c08" id="0039c08">地。明珠间滞。种种香华。处处盈满。摩尼为</a><a name="0039c09" id="0039c09">网。周匝垂覆。如是等。有世界海微尘数。众妙</a><a name="0039c10" id="0039c10">庄严。尔时普贤菩萨。欲重宣其义。承佛神力。</a><a name="0039c11" id="0039c11">观察十方。式漏言<p class='lg'></a><br><a name="0039c12" id="0039c12">　　世界大海无有边　　　宝轮清净种种色</a><br><a name="0039c13" id="0039c13">　　所有庄严尽奇妙　　　此由如来神力起</a><br><a name="0039c14" id="0039c14">　　摩尼宝轮妙香轮　　　及以真珠灯焰轮</a><br><a name="0039c15" id="0039c15">　　种种妙宝为严饰　　　清净轮围所安住</a><br><a name="0039c16" id="0039c16">　　坚固摩尼以为藏　　　阎浮檀金作严饰</a><br><a name="0039c17" id="0039c17">　　舒光发焰遍十方　　　内外映彻皆清净</a><br><a name="0039c18" id="0039c18">　　金刚摩尼所集成　　　复雨摩尼诸妙宝</a><br><a name="0039c19" id="0039c19">　　其宝精奇非一种　　　放净光明普严丽</a><br><a name="0039c20" id="0039c20">　　香水分流无量色　　　散诸华宝及栴檀</a><br><a name="0039c21" id="0039c21">　　众莲竞发如衣布　　　珍草罗生悉芬馥</a><br><a name="0039c22" id="0039c22">　　无量宝树普庄严　　　开华发蕊色炽然</a><br><a name="0039c23" id="0039c23">　　种种名衣在其内　　　光云四照常圆满</a><br><a name="0039c24" id="0039c24">　　无量无边大菩萨　　　执盖焚香充法界</a><br><a name="0039c25" id="0039c25">　　悉发一切妙音声　　　普转如来正法轮</a><br><a name="0039c26" id="0039c26">　　诸摩尼树宝末成　　　一一宝末现光明</a><br><a name="0039c27" id="0039c27">　　毗卢遮那清净身　　　悉入其中普令见</a><br><a name="0039c28" id="0039c28">　　诸庄严中现佛身　　　无边色相无央数</a><br><a name="0039c29" id="0039c29">　　悉往十方无不遍　　　所化众生亦无限<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100039b.htm'><img src='up.gif' border=0></a>
<a href='T100040a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>