<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0758a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷56)</font> 入法界品第三十四之一 <font face='Arial'>T09, p0758a</h2></font><hr>
<span class='old'>
</a><br><a name="0757c28" id="0757c28">　　功德具庄严　　　宿行之所得</a><br><a name="0757c29" id="0757c29">　　善知众生病　　　起患之所由</span><br><a name="0758a01" id="0758a01">　　又知对治法　　　除灭众疑惑</a><br><a name="0758a02" id="0758a02">　　一切阎浮提　　　众生语言法</a><br><a name="0758a03" id="0758a03">　　种种妓乐音　　　无不善通达</a><br><a name="0758a04" id="0758a04">　　此女修功德　　　远离女人法</a><br><a name="0758a05" id="0758a05">　　能转众生心　　　唯愿哀纳受</a><br><a name="0758a06" id="0758a06">　　舍离嫉妒心　　　不醉于五欲</a><br><a name="0758a07" id="0758a07">　　不起嗔恚心　　　修习忍智慧</a><br><a name="0758a08" id="0758a08">　　精进持净戒　　　能辨一切事</a><br><a name="0758a09" id="0758a09">　　专求诸功德　　　太子愿纳受</a><br><a name="0758a10" id="0758a10">　　若见诸贫穷　　　老病众苦逼</a><br><a name="0758a11" id="0758a11">　　无所归依者　　　大悲普慈念</a><br><a name="0758a12" id="0758a12">　　常欲利众生　　　不求自安乐</a><br><a name="0758a13" id="0758a13">　　功德庄严身　　　饶益于一切</a><br><a name="0758a14" id="0758a14">　　于诸威仪中　　　常修不放逸</a><br><a name="0758a15" id="0758a15">　　修习诸善法　　　见者无不悦</a><br><a name="0758a16" id="0758a16">　　功德普庄严　　　远离染污心</a><br><a name="0758a17" id="0758a17">　　常求善知识　　　恭敬乐供养</a><br><a name="0758a18" id="0758a18">　　修习大慈法　　　弃舍怨结心</a><br><a name="0758a19" id="0758a19">　　智慧无与等　　　唯愿哀纳受　</p></a><a name="0758a20" id="0758a20"><p>尔时太子答言。善女。我已先发阿耨多罗三</a><a name="0758a21" id="0758a21">藐三菩提心。欲无量劫行菩萨行。积集一</a><a name="0758a22" id="0758a22">切功德智慧。净修一切诸波罗蜜。恭敬供</a><a name="0758a23" id="0758a23">养一切诸佛。护持正法。严净一切诸佛世</a><a name="0758a24" id="0758a24">界。令如来种相续不断。教化众生。灭生死</a><a name="0758a25" id="0758a25">苦住究竟乐。欲令众生净智慧眼。住菩萨</a><a name="0758a26" id="0758a26">道修菩萨行。具足一切菩萨诸地。令一切</a><a name="0758a27" id="0758a27">众生心大欢喜。我当尽未来劫。行檀波罗蜜。</a><a name="0758a28" id="0758a28">悉舍一切国城妻子。肢节手足。头目髓脑。或</a><a name="0758a29" id="0758a29">在家布施出家修道。汝于尔时。莫作障碍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090757c.htm'><img src='up.gif' border=0></a>
<a href='T090758b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>