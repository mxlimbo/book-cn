<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0995a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷4)</font> 灭心品第十一 <font face='Arial'>T10, p0995a</h2></font><hr>
<span class='old'>
</a><a name="0994c28" id="0994c28">将顺一切令至道场终成佛道。不违禁戒先</a><a name="0994c29" id="0994c29">救彼危不自求安。施以七宝惠而不悔。入深</span><a name="0995a01" id="0995a01">法要神通无碍。复以神力观众生根深浅高</a><a name="0995a02" id="0995a02">下。分别圣慧而为敷演。行无所著亦无穷尽。</a><a name="0995a03" id="0995a03">虽在缘起心不染着。一切诸漏不以为证。观</a><a name="0995a04" id="0995a04">察法性而无吾我。正法寂寞清净无著。三</a><a name="0995a05" id="0995a05">世兴衰法无所住。不见过去永以灭尽。不察</a><a name="0995a06" id="0995a06">当来有对无对。不念现在而常存者。如是</a><a name="0995a07" id="0995a07">最胜。菩萨遍观亿垓京兆。法无所起法无</a><a name="0995a08" id="0995a08">所灭。身行清净而不为恶。口言清净念常</a><a name="0995a09" id="0995a09">至诚。意在清白不犯十恶。是谓菩萨应度无</a><a name="0995a10" id="0995a10">极。便为诸佛而见授决。慧根巍巍功德炽盛。</a><a name="0995a11" id="0995a11">居十住位定不退转。奉遵于法亦不差违。情</a><a name="0995a12" id="0995a12">性和顺所行具足。逮佛十力志若金刚。了于</a><a name="0995a13" id="0995a13">法本有起有灭。晓一切人心病轻重。众生若</a><a name="0995a14" id="0995a14">干性行不同。所受果报能悉分明。云何菩萨</a><a name="0995a15" id="0995a15">而受果报。手执慧明除其大冥思惟果证。最</a><a name="0995a16" id="0995a16">胜当知。持强记剑刈去疑聚。有所兴造皆是</a><a name="0995a17" id="0995a17">果证。因其果证修行广施。持戒完具如吉祥</a><a name="0995a18" id="0995a18">瓶。心行忍辱如频头大士。精进超殊犹善颜</a><a name="0995a19" id="0995a19">王。禅定入微空慧菩萨是也。慧心果证不可</a><a name="0995a20" id="0995a20">移转。菩萨惠施平等无二。不见吾我有若</a><a name="0995a21" id="0995a21">干想。于诸人物亦复平等。人物以等得诸法</a><a name="0995a22" id="0995a22">等。了法平等正觉亦等。戒忍精进一心智慧。</a><a name="0995a23" id="0995a23">悉解平等而无若干。了一切生亦无所生。生</a><a name="0995a24" id="0995a24">亦不生不生亦不生。解生无生乃应法性。是</a><a name="0995a25" id="0995a25">谓最胜菩萨达观实穷一切真正大法。不兴</a><a name="0995a26" id="0995a26">尘劳而与共俱。舍一切生不见所生。既自布</a><a name="0995a27" id="0995a27">施不见所施。或有菩萨以施求道。又以想着</a><a name="0995a28" id="0995a28">欲得灭度。斯由杂毒还在生死。计吾往古无</a><a name="0995a29" id="0995a29">数劫时。曾于此界作转轮王飞行皇帝。随意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100994c.htm'><img src='up.gif' border=0></a>
<a href='T100995b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>