<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0634c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷37)</font> 离世间品第三十三之一 <font face='Arial'>T09, p0634c</h2></font><hr>
<span class='old'>
</a><a name="0634b28" id="0634b28">可坏。知僧智不可坏。知三世智不可坏。知</a><a name="0634b29" id="0634b29">一切语言道智不可坏。佛子。是为菩萨摩诃</span><a name="0634c01" id="0634c01">萨十种不可坏智。若菩萨摩诃萨安住此智。</a><a name="0634c02" id="0634c02">则得如来无上不可坏智。佛子。菩萨摩诃萨。</a><a name="0634c03" id="0634c03">有十种陀罗尼。何等为十。所谓闻持陀罗</a><a name="0634c04" id="0634c04">尼。不忘一切法故。持正法陀罗尼。巧方便</a><a name="0634c05" id="0634c05">分别一切法如实故。不生一切法陀罗尼。</a><a name="0634c06" id="0634c06">觉一切法无自性故。法明陀罗尼。普照不</a><a name="0634c07" id="0634c07">可思议诸佛法故。三昧陀罗尼。于现在一</a><a name="0634c08" id="0634c08">切佛所闻法不乱故。音声圆满陀罗尼。究竟</a><a name="0634c09" id="0634c09">解了不可思议语言法故。三世陀罗尼。分</a><a name="0634c10" id="0634c10">别说一切三世佛不思议法故。种种辩才陀</a><a name="0634c11" id="0634c11">罗尼。分别解说无量无边诸佛法故。出生</a><a name="0634c12" id="0634c12">无碍耳陀罗尼。不可说佛所说诸法悉能</a><a name="0634c13" id="0634c13">闻故。持一切佛法陀罗尼。安住如来十力</a><a name="0634c14" id="0634c14">无畏故。佛子。是为菩萨摩诃萨十种陀罗</a><a name="0634c15" id="0634c15">尼。若菩萨摩诃萨欲得此法。应勤修学。佛</a><a name="0634c16" id="0634c16">子。菩萨摩诃萨。知分别说十种佛。何等为</a><a name="0634c17" id="0634c17">十。所谓正觉佛。愿佛。业报佛。住持佛。化佛。</a><a name="0634c18" id="0634c18">法界佛。心佛。三昧佛。性佛。如意佛。佛子。</a><a name="0634c19" id="0634c19">是为菩萨摩诃萨知分别说十种佛</a><a name="0634c20" id="0634c20"><p>佛子。菩萨摩诃萨。有十种发普贤心。何等为</a><a name="0634c21" id="0634c21">十。所谓发大慈心。救护一切众生故。发大</a><a name="0634c22" id="0634c22">悲心。代一切众生受一切苦毒故。发一切</a><a name="0634c23" id="0634c23">施为首心。悉舍一切诸所有故。发正念一切</a><a name="0634c24" id="0634c24">智为首心。乐求一切佛法故。发功德庄严</a><a name="0634c25" id="0634c25">心。学一切菩萨诸行故。发金刚心。一切受生</a><a name="0634c26" id="0634c26">不忘失故。发大海心。一切白净法悉流入</a><a name="0634c27" id="0634c27">故。发须弥山王心。一切诽谤苦言悉堪忍故。</a><a name="0634c28" id="0634c28">发安隐心。施一切众生无畏故。发究竟般若</a><a name="0634c29" id="0634c29">波罗蜜到彼岸心。巧分别一切法无所有故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090634b.htm'><img src='up.gif' border=0></a>
<a href='T090635a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>