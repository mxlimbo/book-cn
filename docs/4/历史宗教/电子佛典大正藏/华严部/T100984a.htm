<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0984a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷3)</font> 童真品第八 <font face='Arial'>T10, p0984a</h2></font><hr>
<span class='old'>
</a><a name="0983c28" id="0983c28">国。值师子威如来出现世时。遭蒙道教修童</a><a name="0983c29" id="0983c29">真行如最胜也。时会菩萨重自念言。令诸众</span><a name="0984a01" id="0984a01">生普皆得慧忍智之法。如今无异其闻此声。</a><a name="0984a02" id="0984a02">无有恐怖不怀犹豫。尔时世尊告最胜曰。菩</a><a name="0984a03" id="0984a03">萨行备具足众德显示殊特无量言教。应时</a><a name="0984a04" id="0984a04">示现靡所不入。或为凡俗孤老之形或为幼</a><a name="0984a05" id="0984a05">童婴儿之像。复以权变入于四道。与须陀洹</a><a name="0984a06" id="0984a06">已成就者而为朋友。便说上要使不懈息。复</a><a name="0984a07" id="0984a07">执方便入斯陀含。劝使断除五灾之难。能令</a><a name="0984a08" id="0984a08">得入不经七返。或在天上敷演甘露。纯熟行</a><a name="0984a09" id="0984a09">者不来世间。或与无垢真人共会。为说身苦</a><a name="0984a10" id="0984a10">六十八法。自叹鄙陋缺无上道。徒丧慧明损</a><a name="0984a11" id="0984a11">辱法典。或现诸佛缘觉之道。显扬神足现十</a><a name="0984a12" id="0984a12">八变。默然教授使得解脱。内怀权慧应适人</a><a name="0984a13" id="0984a13">心。随缘投药使不增减。或与新学初发意者</a><a name="0984a14" id="0984a14">入清净定。使诸众生普见色身。乃令三千大</a><a name="0984a15" id="0984a15">千佛土。在手掌中共相供养。于中往来无增</a><a name="0984a16" id="0984a16">无减。令发无上正真道意。时有菩萨名曰究</a><a name="0984a17" id="0984a17">畅。即从坐起长跪叉手。前白佛言。唯然世尊。</a><a name="0984a18" id="0984a18">是三昧定有何名号。乃令三千大千刹土。十</a><a name="0984a19" id="0984a19">方境界普在掌中。其中众生兴敬供养而无</a><a name="0984a20" id="0984a20">增减乎。佛告究畅菩萨大士曰。其三昧定号</a><a name="0984a21" id="0984a21">曰清净。普见色身显现变化靡不容受。国土</a><a name="0984a22" id="0984a22">境界如故不异亦不增减。正使三千大千刹</a><a name="0984a23" id="0984a23">土。及恒边沙无量佛国悉在掌中。共相敬事</a><a name="0984a24" id="0984a24">施行福业。坐卧经行随意所娱。其中众生各</a><a name="0984a25" id="0984a25">不相知。己身所在无所触娆。究畅当知。皆是</a><a name="0984a26" id="0984a26">童真菩萨威神之所施为。在所现化亦不见</a><a name="0984a27" id="0984a27">身。竟为所在不使众生有增减心。尔时座上</a><a name="0984a28" id="0984a28">诸来会者。天龙鬼神干沓和阿须伦迦留罗。</a><a name="0984a29" id="0984a29">真陀罗摩休勒人及非人。各自生念欲令最<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100983c.htm'><img src='up.gif' border=0></a>
<a href='T100984b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>