<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0577a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷27)</font> 第九地 <font face='Arial'>T09, p0577a</h2></font><hr>
<span class='old'>
</a><br><a name="0576c28" id="0576c28">　　又此地悉知　　　菩萨变化事</a><br><a name="0576c29" id="0576c29">　　诸佛威神力　　　微细智密事</span><br><a name="0577a01" id="0577a01">　　又能悉通达　　　一切诸劫数</a><br><a name="0577a02" id="0577a02">　　于一微尘中　　　观见诸世界</a><br><a name="0577a03" id="0577a03">　　一切诸如来　　　于此无上地</a><br><a name="0577a04" id="0577a04">　　初生及出家　　　得道转法轮</a><br><a name="0577a05" id="0577a05">　　示入于涅槃　　　皆随顺于智</a><br><a name="0577a06" id="0577a06">　　寂灭妙解脱　　　悉得于此地</a><br><a name="0577a07" id="0577a07">　　此地诸大士　　　忆念力大故</a><br><a name="0577a08" id="0577a08">　　诸佛大法雨　　　皆悉能受持</a><br><a name="0577a09" id="0577a09">　　譬如大海水　　　能持龙王雨</a><br><a name="0577a10" id="0577a10">　　诸佛广大法　　　菩萨受亦尔</a><br><a name="0577a11" id="0577a11">　　若于一佛所　　　一时听受法</a><br><a name="0577a12" id="0577a12">　　十方无量土　　　微尘数众生</a><br><a name="0577a13" id="0577a13">　　皆多闻总持　　　成于声闻乘</a><br><a name="0577a14" id="0577a14">　　不如是菩萨　　　算数所不及</a><br><a name="0577a15" id="0577a15">　　以无量智慧　　　及先大愿力</a><br><a name="0577a16" id="0577a16">　　能于一念中　　　遍满无量国</a><br><a name="0577a17" id="0577a17">　　雨甘露法雨　　　灭诸烦恼火</a><br><a name="0577a18" id="0577a18">　　是故诸如来　　　名为法云地</a><br><a name="0577a19" id="0577a19">　　大士住此地　　　供养诸佛具</a><br><a name="0577a20" id="0577a20">　　过诸天所有　　　普示大神力</a><br><a name="0577a21" id="0577a21">　　示众转胜力　　　过是数无量</a><br><a name="0577a22" id="0577a22">　　若人欲思量　　　迷闷不能解</a><br><a name="0577a23" id="0577a23">　　大智住此地　　　举足下足事</a><br><a name="0577a24" id="0577a24">　　一切诸菩萨　　　乃至于九地</a><br><a name="0577a25" id="0577a25">　　皆悉不能知　　　何况余众生</a><br><a name="0577a26" id="0577a26">　　三世诸声闻　　　及与辟支佛</a><br><a name="0577a27" id="0577a27">　　住此诸佛示　　　一切智慧事</a><br><a name="0577a28" id="0577a28">　　亦与令通达　　　三世无碍智</a><br><a name="0577a29" id="0577a29">　　示法性寂灭　　　亦示种种变<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090576c.htm'><img src='up.gif' border=0></a>
<a href='T090577b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>