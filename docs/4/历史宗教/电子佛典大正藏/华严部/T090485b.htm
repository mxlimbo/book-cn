<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0485b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷14)</font> 兜率天宫菩萨云集赞佛品第二十 <font face='Arial'>T09, p0485b</h2></font><hr>
<span class='old'>
</a><a name="0485a28" id="0485a28">游十方一切佛刹无所障碍神足法门。见净</a><a name="0485a29" id="0485a29">法身无著法门。住持慧身能为无数变化</span><a name="0485b01" id="0485b01">之身。往诣无量佛所法门。入无量无边不</a><a name="0485b02" id="0485b02">可思议如来自在法门。无量无边一切智法</a><a name="0485b03" id="0485b03">门。无量光明普照诸法无畏方便法门。尽未</a><a name="0485b04" id="0485b04">来劫分别演说诸功德藏无尽辩法门。一</a><a name="0485b05" id="0485b05">切陀罗尼慧光普照法门。成就清净慧眼普</a><a name="0485b06" id="0485b06">观法界法门。智慧境界无量无边无缚无著</a><a name="0485b07" id="0485b07">究竟如虚空法门。如此世界兜率天宫菩萨</a><a name="0485b08" id="0485b08">云集。一切世界诸四天下兜率天宫云集菩</a><a name="0485b09" id="0485b09">萨。所从来国诸佛名号亦复如是。尔时世</a><a name="0485b10" id="0485b10">尊。从两膝放百千亿那由他光明。普照十</a><a name="0485b11" id="0485b11">方虚空法界等一切世界诸四天下兜率天</a><a name="0485b12" id="0485b12">宫。一切如来神力自在皆悉显现。彼诸菩萨</a><a name="0485b13" id="0485b13">其有得见如来神力自在者。皆是卢舍那</a><a name="0485b14" id="0485b14">如来应供等正觉。行菩萨道。修习无量诸法</a><a name="0485b15" id="0485b15">门时善知识也。是诸菩萨。常乐诸佛甚深解</a><a name="0485b16" id="0485b16">脱自在神力。得不坏法界身。得无碍三昧。</a><a name="0485b17" id="0485b17">见不思议佛心无所著。以无碍心充满</a><a name="0485b18" id="0485b18">法界。离垢宝心。常为诸佛之所护念。得佛</a><a name="0485b19" id="0485b19">无量住持神力。决定究竟到于彼岸。清净正</a><a name="0485b20" id="0485b20">念速成等觉。得诸如来心之原底。入深智</a><a name="0485b21" id="0485b21">慧而得自在。于甚深智究竟彼岸。清净法</a><a name="0485b22" id="0485b22">身住佛所住。得一切智与如来等。从智</a><a name="0485b23" id="0485b23">宝起。皆于如来妙趣中生。开发清净智慧</a><a name="0485b24" id="0485b24">法门。究竟金刚大智彼岸。成就金刚方便三</a><a name="0485b25" id="0485b25">昧。永离一切愚痴闇冥。教化成熟无量无</a><a name="0485b26" id="0485b26">边无数众生。诸佛一切决定自在。究竟彼岸。</a><a name="0485b27" id="0485b27">不着一切数。善学一切数。究竟一切数智。</a><a name="0485b28" id="0485b28">善住真实法。成就如是等无量无边不可称</a><a name="0485b29" id="0485b29">数不可穷尽不可言说诸功德藏。尔时金刚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090485a.htm'><img src='up.gif' border=0></a>
<a href='T090485c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>