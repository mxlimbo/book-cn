<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0062c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷13)</font> 光明觉品第九 <font face='Arial'>T10, p0062c</h2></font><hr>
<span class='old'>
</a><a name="0062b28" id="0062b28">悉以佛神力故。十方各有一大菩萨。一一各</a><a name="0062b29" id="0062b29">与十佛刹。微尘数诸菩萨俱。来诣佛所。其</span><a name="0062c01" id="0062c01">名曰文殊师利菩萨。觉首菩萨。财首菩萨。</a><a name="0062c02" id="0062c02">宝首菩萨。功德首菩萨。目首菩萨。精进首菩</a><a name="0062c03" id="0062c03">萨。法首菩萨。智首菩萨。贤首菩萨。是诸菩</a><a name="0062c04" id="0062c04">萨。所从来国。所谓金色世界。妙色世界。莲华</a><a name="0062c05" id="0062c05">色世界。薝卜华色世界。优钵罗华色世界。</a><a name="0062c06" id="0062c06">金色世界。宝色世界。金刚色世界。玻璃色</a><a name="0062c07" id="0062c07">世界。平等色世界。此诸菩萨。各于佛所净修</a><a name="0062c08" id="0062c08">梵行。所谓。不动智佛。无碍智佛。解脱智佛。</a><a name="0062c09" id="0062c09">威仪智佛。明相智佛。究竟智佛。最胜智佛。自</a><a name="0062c10" id="0062c10">在智佛。梵智佛。观察智佛。尔时一切处。文殊</a><a name="0062c11" id="0062c11">师利菩萨。各于佛所。同时发声。说此颂言<p class='lg'></a><br><a name="0062c12" id="0062c12">　　若有见正觉　　　解脱离诸漏</a><br><a name="0062c13" id="0062c13">　　不着一切世　　　彼非证道眼</a><br><a name="0062c14" id="0062c14">　　若有知如来　　　体相无所有</a><br><a name="0062c15" id="0062c15">　　修习得明了　　　此人疾作佛</a><br><a name="0062c16" id="0062c16">　　能见此世界　　　其心不摇动</a><br><a name="0062c17" id="0062c17">　　于佛身亦然　　　当成胜智者</a><br><a name="0062c18" id="0062c18">　　若于佛及法　　　其心了平等</a><br><a name="0062c19" id="0062c19">　　二念不现前　　　当践难思位</a><br><a name="0062c20" id="0062c20">　　若见佛及身　　　平等而安住</a><br><a name="0062c21" id="0062c21">　　无住无所入　　　当成难遇者</a><br><a name="0062c22" id="0062c22">　　色受无有数　　　想行识亦然</a><br><a name="0062c23" id="0062c23">　　若能如是知　　　当作大牟尼</a><br><a name="0062c24" id="0062c24">　　世及出世见　　　一切皆超越</a><br><a name="0062c25" id="0062c25">　　而能善知法　　　当成大光耀</a><br><a name="0062c26" id="0062c26">　　若于一切智　　　发生回向心</a><br><a name="0062c27" id="0062c27">　　见心无所生　　　当获大名称</a><br><a name="0062c28" id="0062c28">　　众生无有生　　　亦复无有坏</a><br><a name="0062c29" id="0062c29">　　若得如是智　　　当成无上道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100062b.htm'><img src='up.gif' border=0></a>
<a href='T100063a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>