<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1023a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷7)</font> 乘无相品第二十一 <font face='Arial'>T10, p1023a</h2></font><hr>
<span class='old'>
</a><a name="1022c28" id="1022c28">有人截其手足。毁辱其形心不变易。不兴恚</a><a name="1022c29" id="1022c29">怒持心如地。观达此身四大合成。神离则散</span><a name="1023a01" id="1023a01">有何可贵。智者分别无一可贪。亦如屠牛之</a><a name="1023a02" id="1023a02">家分牛为四分。了知本末悉无所有。菩萨大</a><a name="1023a03" id="1023a03">士亦复如是解身无主亦无所有。何者是身</a><a name="1023a04" id="1023a04">身为谁有。名相号字悉不真实。或有菩萨因</a><a name="1023a05" id="1023a05">禅行忍。在于旷野无人之处。树下端坐一心</a><a name="1023a06" id="1023a06">思惟。行路之人及牧牛人。担薪负草迳过其</a><a name="1023a07" id="1023a07">边。或以草枝而刺其鼻或刺耳门。菩萨寻觉</a><a name="1023a08" id="1023a08">熟观彼已。还闭其目寂然心意意无乱念亦</a><a name="1023a09" id="1023a09">无他想。或值行人以瓦石打掷。破伤头目毁</a><a name="1023a10" id="1023a10">坏形体。菩萨心识亦不移变不兴乱想。是谓</a><a name="1023a11" id="1023a11">菩萨摩诃萨因禅行忍接度众生不可称记。</a><a name="1023a12" id="1023a12">复次菩萨摩诃萨以不思议力。游至十方恒</a><a name="1023a13" id="1023a13">沙刹土。见有众生常怀懈慢。菩萨于彼现身</a><a name="1023a14" id="1023a14">精进。摄取众生安处无为。是时菩萨为一众</a><a name="1023a15" id="1023a15">生经百千劫。心不懈惓亦不疲厌。何以故。达</a><a name="1023a16" id="1023a16">了法界空无所有。以如来之道而度脱之。虽</a><a name="1023a17" id="1023a17">度众生亦不见度。亦不见不度。是谓菩萨摩</a><a name="1023a18" id="1023a18">诃萨殷勤精进心不变移亦不他想。于其中</a><a name="1023a19" id="1023a19">间受诸苦恼。或值刹土劫烧火起焰至梵天。</a><a name="1023a20" id="1023a20">或值水出亦至梵天。或值风动吹诸刹土碎</a><a name="1023a21" id="1023a21">如尘雾。菩萨处彼尽取生类。安处无为令不</a><a name="1023a22" id="1023a22">扰乱。是谓菩萨摩诃萨游恒沙刹土精进不</a><a name="1023a23" id="1023a23">阙。复次菩萨摩诃萨复以善权方便。游至十</a><a name="1023a24" id="1023a24">方恒沙刹土。见彼众生心乱不定。菩萨于彼</a><a name="1023a25" id="1023a25">现乎坐禅。或坐村落或坐树间。或坐山林深</a><a name="1023a26" id="1023a26">窟之中。或经百千劫心无他想。引取众生令</a><a name="1023a27" id="1023a27">心不乱。是时菩萨在于路侧入定。其三昧名</a><a name="1023a28" id="1023a28">无形想定。入此定者。或经一劫至百千劫。天</a><a name="1023a29" id="1023a29">地融烂山河树木悉皆散落。海水泉源江河<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101022c.htm'><img src='up.gif' border=0></a>
<a href='T101023b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>