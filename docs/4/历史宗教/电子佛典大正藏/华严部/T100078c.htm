<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0078c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷15)</font> 贤首品第十二之一 <font face='Arial'>T10, p0078c</h2></font><hr>
<span class='old'>
</a><br><a name="0078b28" id="0078b28">　　声闻心住八解脱　　　所有变现皆自在</a><br><a name="0078b29" id="0078b29">　　能以一身现多身　　　复以多身为一身</span><br><a name="0078c01" id="0078c01">　　于虚空中入火定　　　行住坐卧悉在空</a><br><a name="0078c02" id="0078c02">　　身上出水身下火　　　身上出火身下水</a><br><a name="0078c03" id="0078c03">　　如是皆于一念中　　　种种自在无边量</a><br><a name="0078c04" id="0078c04">　　彼不具足大慈悲　　　不为众生求佛道</a><br><a name="0078c05" id="0078c05">　　尚能现此难思事　　　况大饶益自在力</a><br><a name="0078c06" id="0078c06">　　譬如日月游虚空　　　影像普遍于十方</a><br><a name="0078c07" id="0078c07">　　泉池陂泽器中水　　　众宝河海靡不现</a><br><a name="0078c08" id="0078c08">　　菩萨色像亦复然　　　十方普现不思议</a><br><a name="0078c09" id="0078c09">　　此皆三昧自在法　　　唯有如来能证了</a><br><a name="0078c10" id="0078c10">　　如净水中四兵像　　　各各别异无交杂</a><br><a name="0078c11" id="0078c11">　　剑戟弧矢类甚多　　　铠胄车舆非一种</a><br><a name="0078c12" id="0078c12">　　随其所有相差别　　　莫不皆于水中现</a><br><a name="0078c13" id="0078c13">　　而水本自无分别　　　菩萨三昧亦如是</a><br><a name="0078c14" id="0078c14">　　海中有神名善音　　　其音普顺海众生</a><br><a name="0078c15" id="0078c15">　　所有语言皆辩了　　　令彼一切悉欢悦</a><br><a name="0078c16" id="0078c16">　　彼神具有贪恚痴　　　犹能善解一切音</a><br><a name="0078c17" id="0078c17">　　况复总持自在力　　　而不能令众欢喜</a><br><a name="0078c18" id="0078c18">　　有一妇人名辩才　　　父母求天而得生</a><br><a name="0078c19" id="0078c19">　　若有离恶乐真实　　　入彼身中生妙辩</a><br><a name="0078c20" id="0078c20">　　彼有贪欲嗔恚痴　　　犹能随行与辩才</a><br><a name="0078c21" id="0078c21">　　何况菩萨具智慧　　　而不能与众生益</a><br><a name="0078c22" id="0078c22">　　譬如幻师知幻法　　　能现种种无量事</a><br><a name="0078c23" id="0078c23">　　须臾示作日月岁　　　城邑丰饶大安乐</a><br><a name="0078c24" id="0078c24">　　幻师具有贪恚痴　　　犹能幻力悦世间</a><br><a name="0078c25" id="0078c25">　　况复禅定解脱力　　　而不能令众欢喜</a><br><a name="0078c26" id="0078c26">　　天阿修罗斗战时　　　修罗败衄而退走</a><br><a name="0078c27" id="0078c27">　　兵仗车舆及徒旅　　　一时窜匿莫得见</a><br><a name="0078c28" id="0078c28">　　彼有贪欲嗔恚痴　　　尚能变化不思议</a><br><a name="0078c29" id="0078c29">　　况住神通无畏法　　　云何不能现自在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100078b.htm'><img src='up.gif' border=0></a>
<a href='T100079a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>