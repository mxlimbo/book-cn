<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0368a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷68)</font> 入法界品第三十九之一 <font face='Arial'>T10, p0368a</h2></font><hr>
<span class='old'>
</a><a name="0367c28" id="0367c28">萨云何学菩萨行。修菩萨道。时善财童子。顶</a><a name="0367c29" id="0367c29">礼其足。绕无数匝殷勤瞻仰。辞退而去</span><a name="0368a01" id="0368a01">尔时善财童子。入菩萨广大行。求菩萨智慧</a><a name="0368a02" id="0368a02">境。见菩萨神通事。念菩萨胜功德。生菩萨大</a><a name="0368a03" id="0368a03">欢喜。起菩萨坚精进。入菩萨不思议自在解</a><a name="0368a04" id="0368a04">脱。行菩萨功德地。观菩萨三昧地。住菩萨总</a><a name="0368a05" id="0368a05">持地。入菩萨大愿地。得菩萨辩才地。成菩萨</a><a name="0368a06" id="0368a06">诸力地。渐次游行。至于彼城。推问大天今在</a><a name="0368a07" id="0368a07">何所。人咸告言。在此城内。现广大身。为众说</a><a name="0368a08" id="0368a08">法。尔时善财。至大天所。顶礼其足。于前合</a><a name="0368a09" id="0368a09">掌。而作是言。圣者。我已先发阿耨多罗三藐</a><a name="0368a10" id="0368a10">三菩提心。而未知菩萨云何学菩萨行。云何</a><a name="0368a11" id="0368a11">修菩萨道。我闻圣者。善能教诲。愿为我说。尔</a><a name="0368a12" id="0368a12">时大天。长舒四手。取四大海水。自洗其面。持</a><a name="0368a13" id="0368a13">诸金华。以散善财。而告之言。善男子。一切菩</a><a name="0368a14" id="0368a14">萨。难可得见。难可得闻。希出世间。于众生</a><a name="0368a15" id="0368a15">中。最为第一。是诸人中芬陀利华。为众生</a><a name="0368a16" id="0368a16">归。为众生救。为诸世间作安隐处。为诸世</a><a name="0368a17" id="0368a17">间作大光明。示迷惑者安隐正道。为大导师。</a><a name="0368a18" id="0368a18">引诸众生入佛法门。为大法将。善能守护一</a><a name="0368a19" id="0368a19">切智城。菩萨如是难可值遇。唯身语意无过</a><a name="0368a20" id="0368a20">失者。然后乃得见其形像。闻其辩才。于一</a><a name="0368a21" id="0368a21">切时。常现在前。善男子。我已成就菩萨解</a><a name="0368a22" id="0368a22">脱。名为云网。善财言。圣者。云网解脱。境界</a><a name="0368a23" id="0368a23">云何。尔时大天。于善财前。示现金聚银聚。琉</a><a name="0368a24" id="0368a24">璃聚玻璃聚。砗磲聚码瑙聚。大焰宝聚。离垢</a><a name="0368a25" id="0368a25">藏宝聚。大光明宝聚。普现十方宝聚。宝冠聚</a><a name="0368a26" id="0368a26">宝印聚。宝璎珞聚。宝珰聚宝钏聚。宝锁聚珠</a><a name="0368a27" id="0368a27">网聚。种种摩尼宝聚。一切庄严具聚。如意摩</a><a name="0368a28" id="0368a28">尼聚。皆如大山。又复示现一切华。一切鬘。一</a><a name="0368a29" id="0368a29">切香。一切烧香。一切涂香。一切衣服。一切幢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100367c.htm'><img src='up.gif' border=0></a>
<a href='T100368b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>