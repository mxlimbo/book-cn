<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0488c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷14)</font> 金刚幢菩萨十回向品第二十一之一 <font face='Arial'>T09, p0488c</h2></font><hr>
<span class='old'>
</a><a name="0488b28" id="0488b28">佛回向。四者至一切处回向。五者无尽功德</a><a name="0488b29" id="0488b29">藏回向。六者随顺平等善根回向。七者随顺</span><a name="0488c01" id="0488c01">等观一切众生回向。八者如相回向。九者无</a><a name="0488c02" id="0488c02">缚无著解脱回向。十者法界无量回向。佛子。</a><a name="0488c03" id="0488c03">是为菩萨摩诃萨十种回向。三世诸佛所</a><a name="0488c04" id="0488c04">共演说。佛子。何等为救护一切众生离众生</a><a name="0488c05" id="0488c05">相回向。此菩萨摩诃萨。行檀波罗蜜。净尸</a><a name="0488c06" id="0488c06">波罗蜜。修羼提波罗蜜。行毗梨耶波罗蜜。</a><a name="0488c07" id="0488c07">入禅波罗蜜。分别般若波罗蜜。修行积集</a><a name="0488c08" id="0488c08">慈哀愍悲欢悦喜堪忍舍。修如是等无量</a><a name="0488c09" id="0488c09">善根。修善根已。作如是念。我所修习善</a><a name="0488c10" id="0488c10">根。悉以饶益一切众生究竟清净。以此所</a><a name="0488c11" id="0488c11">修善根。令一切众生皆悉除灭地狱饿鬼畜</a><a name="0488c12" id="0488c12">生阎罗王等无量苦恼。复作是念。我以此善</a><a name="0488c13" id="0488c13">根回向。为一切众生作舍。令灭苦阴故。</a><a name="0488c14" id="0488c14">为一切众生作护。令解脱烦恼故。为一</a><a name="0488c15" id="0488c15">切众生作归。令离恐怖故。为一切众生</a><a name="0488c16" id="0488c16">作趣。令至一切智地故。为一切众生作</a><a name="0488c17" id="0488c17">安隐。令得究竟安隐处故。为一切众生作</a><a name="0488c18" id="0488c18">大明。令灭痴冥得慧光故。为一切众生</a><a name="0488c19" id="0488c19">作炬。令灭无明闇故。为一切众生作灯。</a><a name="0488c20" id="0488c20">令得安住究竟明净故。为一切众生作导。</a><a name="0488c21" id="0488c21">令入方便法故。为一切众生作主宝臣。令</a><a name="0488c22" id="0488c22">得无碍净智身故。佛子。菩萨摩诃萨。以如</a><a name="0488c23" id="0488c23">是等无量善根回向。令一切众生究竟一</a><a name="0488c24" id="0488c24">切智。佛子。此菩萨摩诃萨为怨亲故。以诸</a><a name="0488c25" id="0488c25">善根回向等无差别。何以故。菩萨摩诃萨。</a><a name="0488c26" id="0488c26">入平等观无怨亲故。常以爱眼视诸众</a><a name="0488c27" id="0488c27">生。若众生怀恶。于菩萨所起怨逆心。菩萨</a><a name="0488c28" id="0488c28">摩诃萨。为一切众生作善知识。广为分别</a><a name="0488c29" id="0488c29">诸深妙法。譬如大海一切众毒所不能坏。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090488b.htm'><img src='up.gif' border=0></a>
<a href='T090489a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>