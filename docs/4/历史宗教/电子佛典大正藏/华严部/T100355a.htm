<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0355a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷66)</font> 入法界品第三十九之一 <font face='Arial'>T10, p0355a</h2></font><hr>
<span class='old'>
</a><a name="0354c28" id="0354c28">是施已。各令还去。善男子。我又善知和合一</a><a name="0354c29" id="0354c29">切诸香要法。所谓无等香。辛头波罗香。无胜</span><a name="0355a01" id="0355a01">香。觉悟香。阿卢那跋底香。坚黑栴檀香。乌洛</a><a name="0355a02" id="0355a02">迦栴檀香。沉水香。不动诸根香。如是等香。悉</a><a name="0355a03" id="0355a03">知调理和合之法。又善男子。我持此香。以为</a><a name="0355a04" id="0355a04">供养。普见诸佛。所愿皆满。所谓救护一切众</a><a name="0355a05" id="0355a05">生愿。严净一切佛刹愿。供养一切如来愿。又</a><a name="0355a06" id="0355a06">善男子。然此香时。一一香中。出无量香。遍至</a><a name="0355a07" id="0355a07">十方一切法界。一切诸佛众会道场。或为香</a><a name="0355a08" id="0355a08">宫。或为香殿。如是香栏槛。香垣墙。香却敌。</a><a name="0355a09" id="0355a09">香户牖。香重阁。香半月。香盖香幢。香幡香</a><a name="0355a10" id="0355a10">帐。香罗网。香形像。香庄严具。香光明。香云</a><a name="0355a11" id="0355a11">雨。处处充满。以为庄严。善男子。我唯知此令</a><a name="0355a12" id="0355a12">一切众生普见诸佛欢喜法门。如诸菩萨摩</a><a name="0355a13" id="0355a13">诃萨。如大药王。若见若闻。若忆念若同住。若</a><a name="0355a14" id="0355a14">随行往。若称名号。皆获利益。无空过者。若有</a><a name="0355a15" id="0355a15">众生。暂得值遇。必令销灭一切烦恼。入于</a><a name="0355a16" id="0355a16">佛法。离诸苦蕴。永息一切生死怖畏。到无所</a><a name="0355a17" id="0355a17">畏一切智处。摧坏一切老死大山。安住平等</a><a name="0355a18" id="0355a18">寂灭之乐。而我云何能知能说彼功德行。善</a><a name="0355a19" id="0355a19">男子。于此南方。有一大城。名多罗幢。彼中有</a><a name="0355a20" id="0355a20">王。名无厌足。汝诣彼问。菩萨云何。学菩萨</a><a name="0355a21" id="0355a21">行。修菩萨道。时善财童子。礼普眼足。绕无量</a><a name="0355a22" id="0355a22">匝。殷勤瞻仰。辞退而去。</a><a name="0355a23" id="0355a23">尔时善财童子。忆念思惟善知识教。念善知</a><a name="0355a24" id="0355a24">识。能摄受我。能守护我。令我于阿耨多罗三</a><a name="0355a25" id="0355a25">藐三菩提。无有退转。如是思惟。生欢喜心。净</a><a name="0355a26" id="0355a26">信心。广大心。怡畅心。踊跃心。欣庆心。胜妙</a><a name="0355a27" id="0355a27">心。寂静心。庄严心。无著心。无碍心。平等心。</a><a name="0355a28" id="0355a28">自在心。住法心。遍往佛刹心。见佛庄严心。不</a><a name="0355a29" id="0355a29">舍十力心。渐次游行。经历国土村邑聚落。至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100354c.htm'><img src='up.gif' border=0></a>
<a href='T100355b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>