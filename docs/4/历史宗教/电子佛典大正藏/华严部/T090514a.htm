<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0514a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷18)</font> 金刚幢菩萨十回向品第二十一之一 <font face='Arial'>T09, p0514a</h2></font><hr>
<span class='old'>
</a><a name="0513c28" id="0513c28">能持一切诸佛法藏。令一切众生。不离佛</a><a name="0513c29" id="0513c29">法。于无量劫修菩萨行。常闻正法。令一切</span><a name="0514a01" id="0514a01">众生。得不忘念。悉持一切诸如来智。令一</a><a name="0514a02" id="0514a02">切众生。不念异业。正念诸佛修习十力。令</a><a name="0514a03" id="0514a03">一切众生。随方见佛尽虚空界。一切如来悉</a><a name="0514a04" id="0514a04">得奉见。令一切众生。得佛身自在。于一切</a><a name="0514a05" id="0514a05">世界现成佛道。令一切众生。于善知识所。</a><a name="0514a06" id="0514a06">闻佛正法。于诸如来得不坏信。令一切众</a><a name="0514a07" id="0514a07">生。赞佛出世皆悉不虚。化度众生普令清</a><a name="0514a08" id="0514a08">净。是为菩萨摩诃萨叹佛出世善根回向。令</a><a name="0514a09" id="0514a09">一切众生。悉见诸佛如应受化。于无上道</a><a name="0514a10" id="0514a10">一切佛法究竟清净。复次菩萨摩诃萨。布施</a><a name="0514a11" id="0514a11">大地。或布施佛。起立殿堂。或施菩萨及善</a><a name="0514a12" id="0514a12">知识。随意所用。或施圣僧。造立坊舍。或奉</a><a name="0514a13" id="0514a13">父母。兴建屋宅。或施余人。声闻缘觉。一切</a><a name="0514a14" id="0514a14">福田诸乞求者。或施四众随意受用。令无</a><a name="0514a15" id="0514a15">所乏。或奉如来造立塔庙。如是等施随</a><a name="0514a16" id="0514a16">彼受用悉离怨敌一切恐怖。菩萨摩诃萨。</a><a name="0514a17" id="0514a17">以施大地善根回向。令一切众生。得萨婆</a><a name="0514a18" id="0514a18">若清净佛地。究竟得到普贤菩萨所行彼岸。</a><a name="0514a19" id="0514a19">令一切众生。得大地陀罗尼离痴正念。悉</a><a name="0514a20" id="0514a20">能受持诸佛妙法。令一切众生。持一切法</a><a name="0514a21" id="0514a21">守护佛法。令一切众生。得大地等心。于众</a><a name="0514a22" id="0514a22">生所。清净正直不生恶念。令一切众生。持</a><a name="0514a23" id="0514a23">佛族姓不断佛种。次第成立一切菩萨诸</a><a name="0514a24" id="0514a24">地善根。令一切众生。普为一切作安隐依。</a><a name="0514a25" id="0514a25">悉令调伏成就清净。令一切众生。与如来</a><a name="0514a26" id="0514a26">等饶益众生安立佛力。令一切众生。悉为</a><a name="0514a27" id="0514a27">一切之所爱乐。安住诸佛所爱乐处。令一</a><a name="0514a28" id="0514a28">切众生。坚固安住如来诸力无畏法中。令一</a><a name="0514a29" id="0514a29">切众生。得萨婆若地。于诸佛法自在究竟。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090513c.htm'><img src='up.gif' border=0></a>
<a href='T090514b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>