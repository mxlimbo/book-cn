<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0444c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷80)</font> 入法界品第三十九之一 <font face='Arial'>T10, p0444c</h2></font><hr>
<span class='old'>
</a><br><a name="0444b28" id="0444b28">　　悉以无边方便门　　　种种教化令成熟</a><br><a name="0444b29" id="0444b29">　　譬如幻师善幻术　　　现作种种诸幻事</span><br><a name="0444c01" id="0444c01">　　佛化众生亦如是　　　为其示现种种身</a><br><a name="0444c02" id="0444c02">　　譬如净月在虚空　　　令世众生见增减</a><br><a name="0444c03" id="0444c03">　　一切河池现影像　　　所有星宿夺光色</a><br><a name="0444c04" id="0444c04">　　如来智月出世间　　　亦以方便示增减</a><br><a name="0444c05" id="0444c05">　　菩萨心水现其影　　　声闻星宿无光色</a><br><a name="0444c06" id="0444c06">　　譬如大海宝充满　　　清净无浊无有量</a><br><a name="0444c07" id="0444c07">　　四洲所有诸众生　　　一切于中现其像</a><br><a name="0444c08" id="0444c08">　　佛身功德海亦尔　　　无垢无浊无边际</a><br><a name="0444c09" id="0444c09">　　乃至法界诸众生　　　靡不于中现其影</a><br><a name="0444c10" id="0444c10">　　譬如净日放千光　　　不动本处照十方</a><br><a name="0444c11" id="0444c11">　　佛日光明亦如是　　　无去无来除世暗</a><br><a name="0444c12" id="0444c12">　　譬如龙王降大雨　　　不从身出及心出</a><br><a name="0444c13" id="0444c13">　　而能沾洽悉周遍　　　涤除炎热使清凉</a><br><a name="0444c14" id="0444c14">　　如来法雨亦复然　　　不从于佛身心出</a><br><a name="0444c15" id="0444c15">　　而能开悟一切众　　　普使灭除三毒火</a><br><a name="0444c16" id="0444c16">　　如来清净妙法身　　　一切三界无伦匹</a><br><a name="0444c17" id="0444c17">　　以出世间言语道　　　其性非有非无故</a><br><a name="0444c18" id="0444c18">　　虽无所依无不住　　　虽无不至而不去</a><br><a name="0444c19" id="0444c19">　　如空中画梦所见　　　当于佛体如是观</a><br><a name="0444c20" id="0444c20">　　三界有无一切法　　　不能与佛为譬谕</a><br><a name="0444c21" id="0444c21">　　譬如山林鸟兽等　　　无有依空而住者</a><br><a name="0444c22" id="0444c22">　　大海摩尼无量色　　　佛身差别亦复然</a><br><a name="0444c23" id="0444c23">　　如来非色非非色　　　随应而现无所住</a><br><a name="0444c24" id="0444c24">　　虚空真如及实际　　　涅槃法性寂灭等</a><br><a name="0444c25" id="0444c25">　　唯有如是真实法　　　可以显示于如来</a><br><a name="0444c26" id="0444c26">　　刹尘心念可数知　　　大海中水可饮尽</a><br><a name="0444c27" id="0444c27">　　虚空可量风可系　　　无能尽说佛功德</a><br><a name="0444c28" id="0444c28">　　若有闻斯功德海　　　而生欢喜信解心</a><br><a name="0444c29" id="0444c29">　　如所称扬悉当获　　　慎勿于此怀疑念　</p></a><a name="0444c30" id="0444c30"><p class='juan'>
大方广佛华严经卷第八十</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100444b.htm'><img src='up.gif' border=0></a>
<a href='T100445a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>