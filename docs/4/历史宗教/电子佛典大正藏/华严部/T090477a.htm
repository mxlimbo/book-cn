<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0477a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷12)</font> 菩萨十无尽藏品第十八 <font face='Arial'>T09, p0477a</h2></font><hr>
<span class='old'>
</a><a name="0476c28" id="0476c28">内外而施与之。是为菩萨内外施法。何等</a><a name="0476c29" id="0476c29">为菩萨一切施法。此菩萨于少壮时形体端</span><a name="0477a01" id="0477a01">严。颜容殊特沐浴香汤。服上妙衣严身之具。</a><a name="0477a02" id="0477a02">受灌顶转轮王位。七宝具足王四天下。时</a><a name="0477a03" id="0477a03">有乞人来诣王所。作如是言。大王当知。</a><a name="0477a04" id="0477a04">大王名称普闻十方。我乃在彼国服承王</a><a name="0477a05" id="0477a05">问。自远而来欲有所请。善哉大王。愿随</a><a name="0477a06" id="0477a06">所欲充满我意。尔时乞者。或求国城妻子</a><a name="0477a07" id="0477a07">眷属肢节血肉头目髓脑。尔时菩萨作是思</a><a name="0477a08" id="0477a08">惟。一切恩爱会当别离。无所饶益不能果</a><a name="0477a09" id="0477a09">遂众生诸愿。我今应当离贪贫行。一切速</a><a name="0477a10" id="0477a10">舍饶益众生。作是念已倍大欢喜。悉舍一</a><a name="0477a11" id="0477a11">切惠施众生。是为菩萨一切施法。何等为</a><a name="0477a12" id="0477a12">菩萨修习过去施法。此菩萨闻过去诸佛菩</a><a name="0477a13" id="0477a13">萨所行具足功德。闻已不着了达非有。不</a><a name="0477a14" id="0477a14">起妄想不贪不味。观察诸法心无所猗。</a><a name="0477a15" id="0477a15">诸法如梦无有坚固。于诸善根不起有</a><a name="0477a16" id="0477a16">想。心无所著。但为化众生故。示现其身</a><a name="0477a17" id="0477a17">广说惯教。欲令众生成就佛法。又复观察</a><a name="0477a18" id="0477a18">过去诸法。十方推求都不可得。菩萨如是</a><a name="0477a19" id="0477a19">观已。复作是念。过去诸法皆悉舍离。是为</a><a name="0477a20" id="0477a20">菩萨修习过去施法。何等为菩萨修习未来</a><a name="0477a21" id="0477a21">施法。此菩萨闻未来世诸佛菩萨所行善根</a><a name="0477a22" id="0477a22">具足功德。闻已而不取相心无所有。不求</a><a name="0477a23" id="0477a23">往生彼方佛刹。无诸求想不生行愿。摄</a><a name="0477a24" id="0477a24">心不散不味不厌。不以善根回向于彼。不</a><a name="0477a25" id="0477a25">为生彼专修善根。亦不废舍。但因彼境界</a><a name="0477a26" id="0477a26">教化众生。欲令众生具足佛法。观察真实。</a><a name="0477a27" id="0477a27">此真实法。非有处所非无处所。非内非外</a><a name="0477a28" id="0477a28">非远非近。复作是念。若法非有不可不舍。</a><a name="0477a29" id="0477a29">是为菩萨修习未来施法。何等为菩萨修习<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090476c.htm'><img src='up.gif' border=0></a>
<a href='T090477b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>