<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0552a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷4)</font> 菩萨难胜地第五 <font face='Arial'>T10, p0552a</h2></font><hr>
<span class='old'>
</a><br><a name="0551c28" id="0551c28">　　志求佛法不退转　　　思念慈悲无厌倦</a><br><a name="0551c29" id="0551c29">　　积集福智胜功德　　　精勤方便观上地</span><br><a name="0552a01" id="0552a01">　　佛力所加具念慧　　　了知四谛皆如实</a><br><a name="0552a02" id="0552a02">　　善知世谛胜义谛　　　相谛差别成立谛</a><br><a name="0552a03" id="0552a03">　　事谛生尽及道谛　　　乃至无碍佛智谛</a><br><a name="0552a04" id="0552a04">　　如是观谛虽微妙　　　未得无碍胜解脱</a><br><a name="0552a05" id="0552a05">　　以此能生大功德　　　是故超过世间慧</a><br><a name="0552a06" id="0552a06">　　既观谛已知有为　　　体性虚伪无坚实</a><br><a name="0552a07" id="0552a07">　　得佛慈愍光明分　　　为利有情求佛智</a><br><a name="0552a08" id="0552a08">　　观诸有为前后际　　　无明昏闇爱缠缚</a><br><a name="0552a09" id="0552a09">　　流转迟回苦趣中　　　无我有情及寿者</a><br><a name="0552a10" id="0552a10">　　爱取为因受来苦　　　欲求边际不可得</a><br><a name="0552a11" id="0552a11">　　迷妄漂流无返期　　　此等可愍我应度</a><br><a name="0552a12" id="0552a12">　　蕴宅界蛇诸见箭　　　欲火猛炽无明闇</a><br><a name="0552a13" id="0552a13">　　爱河漂转不假观　　　苦海沦湑阙明导</a><br><a name="0552a14" id="0552a14">　　如是知已勤精进　　　所作皆为度有情</a><br><a name="0552a15" id="0552a15">　　名为具念具慧者　　　乃至觉解方便者</a><br><a name="0552a16" id="0552a16">　　习行福智无厌足　　　恭敬多闻不疲倦</a><br><a name="0552a17" id="0552a17">　　庄严刹土引相好　　　如是一切为有情</a><br><a name="0552a18" id="0552a18">　　为欲教化诸世间　　　善知书论数印等</a><br><a name="0552a19" id="0552a19">　　亦能善解诸方药　　　疗治众病悉令愈</a><br><a name="0552a20" id="0552a20">　　文词歌舞皆巧妙　　　布列宫宅园池等</a><br><a name="0552a21" id="0552a21">　　种种宝性咸示人　　　利益无量有情故</a><br><a name="0552a22" id="0552a22">　　日月星宿地震动　　　乃至身相亦观察</a><br><a name="0552a23" id="0552a23">　　静虑等至及神通　　　为益世间皆显示</a><br><a name="0552a24" id="0552a24">　　智者住此难胜地　　　供养诸佛及听法</a><br><a name="0552a25" id="0552a25">　　如以车磲莹真金　　　善根转净亦如是</a><br><a name="0552a26" id="0552a26">　　譬如星宿宫殿光　　　非为风轮所映夺</a><br><a name="0552a27" id="0552a27">　　如莲处泥无染污　　　菩萨于世行亦然</a><br><a name="0552a28" id="0552a28">　　多作睹史多天王　　　能摧异道诸邪见</a><br><a name="0552a29" id="0552a29">　　所修诸善为佛智　　　愿得十力济群生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100551c.htm'><img src='up.gif' border=0></a>
<a href='T100552b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>