<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0715b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷12)</font> 入不思议解脱境界普贤行愿品 <font face='Arial'>T10, p0715b</h2></font><hr>
<span class='old'>
</a><a name="0715a28" id="0715a28">从。王亦如是。正化流行。一切有情悉皆随顺。</a><a name="0715a29" id="0715a29">又如铁钩能制狂象。王治正化。能伏恶人。究</span><a name="0715b01" id="0715b01">竟令其同归解脱</a><a name="0715b02" id="0715b02"><p>复次我王建国体人。恒在三事。一念除五怖。</a><a name="0715b03" id="0715b03">二慎择三臣。三精修御膳。所以者何。树君养</a><a name="0715b04" id="0715b04">人。事先除怖。臣德允备足以弼谐。御膳精羞。</a><a name="0715b05" id="0715b05">爱身及物。教人忠孝亲长尊严。善财白言。云</a><a name="0715b06" id="0715b06">何五怖。此国独无。答言。仁者。一王德简俭。</a><a name="0715b07" id="0715b07">财赋均平。无国王贪夺怖。二王族贞贤。不贪</a><a name="0715b08" id="0715b08">为宝。无近臣侵抑怖。三宰官循职。惠恕充</a><a name="0715b09" id="0715b09">怀。无酷吏伤残怖。四人皆义让。国无欺枉。</a><a name="0715b10" id="0715b10">无盗贼偷劫怖。五邻境雍和。承风向化。无外</a><a name="0715b11" id="0715b11">境寇难怖。余国五怖。人必不安。是故我王圣</a><a name="0715b12" id="0715b12">化无外。善财白言。云何三臣王所慎择。答</a><a name="0715b13" id="0715b13">言。仁者。如日天王。高居日殿。去地四万二千</a><a name="0715b14" id="0715b14">由旬。四天下人。不睹形色。但蒙光照。瞻仰日</a><a name="0715b15" id="0715b15">轮。咸知所在。我王圣德。如彼日轮。大明御宇</a><a name="0715b16" id="0715b16">无幽不烛。开物成务。辩别除昏。十千大臣。</a><a name="0715b17" id="0715b17">一亿猛将。皆王照使。为国之光。慎择三臣。统</a><a name="0715b18" id="0715b18">兹百辟。何等为三。一者辅臣。二者将帅。三者</a><a name="0715b19" id="0715b19">使臣。言辅臣者。弼谐王化。代王理政。上佐王</a><a name="0715b20" id="0715b20">德。下恤王人。进贤任能。清心奉职。如日照</a><a name="0715b21" id="0715b21">曜。类辩群分。二将帅者。主兵大臣。必在</a><a name="0715b22" id="0715b22">忠淳。深仁厚义。德行兼茂。勇略无亏。为护众</a><a name="0715b23" id="0715b23">生。除恶务本。如日照曜。涤闇除昏。初自七</a><a name="0715b24" id="0715b24">月至十月终。严鼓戒兵。顺天肃励。乘便逐宜。</a><a name="0715b25" id="0715b25">安营相地。如是主将。受命临戎。攻守以时。战</a><a name="0715b26" id="0715b26">无不利。仁复应知。我国五城。云何为五。一</a><a name="0715b27" id="0715b27">者山城。凭高据崄。断岸周围。二者水城。堑</a><a name="0715b28" id="0715b28">以江河。沿流四绕。三者沙城。旷碛悬远。外无</a><a name="0715b29" id="0715b29">水草。四者土城。坚壁高垒。内实兵储。五者人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100715a.htm'><img src='up.gif' border=0></a>
<a href='T100715c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>