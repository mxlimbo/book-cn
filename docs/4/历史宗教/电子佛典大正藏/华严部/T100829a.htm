<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0829a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷36)</font> 入不思议解脱境界普贤行愿品 <font face='Arial'>T10, p0829a</h2></font><hr>
<span class='old'>
</a><a name="0828c28" id="0828c28">见随眠密甲。悉能穿彻。无有障碍善男子。譬</a><a name="0828c29" id="0828c29">如摩诃那伽大力勇士。若奋威怒。于其额上</span><a name="0829a01" id="0829a01">必生疮疱。疮若未合。阎浮提中。一切人众。无</a><a name="0829a02" id="0829a02">能制伏。菩萨摩诃萨。亦复如是。若起大悲。必</a><a name="0829a03" id="0829a03">定发于菩提之心一切智疮。心未舍来。一切</a><a name="0829a04" id="0829a04">世间。诸魔眷属。惑业恶人。不能为害。善男</a><a name="0829a05" id="0829a05">子。譬如射师有诸弟子。虽未惯习师之技</a><a name="0829a06" id="0829a06">艺。然其智慧方便善巧。余一切人所不能及。</a><a name="0829a07" id="0829a07">菩萨摩诃萨初始发心。亦复如是。虽未惯习</a><a name="0829a08" id="0829a08">一切智行菩提事业。然其所有愿智解欲。一</a><a name="0829a09" id="0829a09">切世间。凡夫二乘。悉不能及。善男子。如人</a><a name="0829a10" id="0829a10">学射。先安其足。后习其法。及诸剑术。一切武</a><a name="0829a11" id="0829a11">艺。斯为根本。菩萨摩诃萨。亦复如是。欲学如</a><a name="0829a12" id="0829a12">来一切智道。先当安住菩提之心。然后修行</a><a name="0829a13" id="0829a13">一切佛法。善男子。譬如幻师。将作幻事。先当</a><a name="0829a14" id="0829a14">起意。忆持幻法。然后一切悉得成就。菩萨摩</a><a name="0829a15" id="0829a15">诃萨。亦复如是。将起一切诸佛菩萨神通幻</a><a name="0829a16" id="0829a16">事。先当发起大菩提心。然后一切悉得成就。</a><a name="0829a17" id="0829a17">善男子。譬如幻术。无色现色。一切变化。皆能</a><a name="0829a18" id="0829a18">显示。菩萨摩诃萨菩提心相一切智幻。亦复</a><a name="0829a19" id="0829a19">如是。虽无有色不可睹见。然能普于十方法</a><a name="0829a20" id="0829a20">界。示现种种功德庄严。善男子。譬如猫狸。才</a><a name="0829a21" id="0829a21">见于鼠。鼠即入穴。不敢复出。菩萨摩诃萨。发</a><a name="0829a22" id="0829a22">菩提心。亦复如是。暂以慧眼。观诸惑业。皆即</a><a name="0829a23" id="0829a23">窜灭。不复出生。善男子。譬如有人。着阎浮金</a><a name="0829a24" id="0829a24">庄严之具。映蔽一切众宝光明。皆如聚墨。菩</a><a name="0829a25" id="0829a25">萨摩诃萨。亦复如是。着菩提心一切智智金</a><a name="0829a26" id="0829a26">庄严具。映蔽一切凡夫二乘功德庄严。悉无</a><a name="0829a27" id="0829a27">光色。善男子。如好磁石。少分之力。即能吸坏</a><a name="0829a28" id="0829a28">一切坚牢诸铁钩锁。菩萨摩诃萨。亦复如是</a><a name="0829a29" id="0829a29">若起一念菩提之心。悉能坏灭一切邪见贪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100828c.htm'><img src='up.gif' border=0></a>
<a href='T100829b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>