<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0406a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷75)</font> 入法界品第三十九之一 <font face='Arial'>T10, p0406a</h2></font><hr>
<span class='old'>
</a><a name="0405c28" id="0405c28">造诸恶业。堕诸恶趣。若身若心恒受楚毒。菩</a><a name="0405c29" id="0405c29">萨见已心生忧恼。圣者。譬如有人唯有一子。</span><a name="0406a01" id="0406a01">爱念情至。忽见被人割截肢体。其心痛切不</a><a name="0406a02" id="0406a02">能自安。菩萨摩诃萨。亦复如是。见诸众生以</a><a name="0406a03" id="0406a03">烦恼业。堕三恶趣受种种苦。心大忧恼。若见</a><a name="0406a04" id="0406a04">众生起身语意三种善业。生天人趣。受身心</a><a name="0406a05" id="0406a05">乐。菩萨尔时。生大欢喜。何以故。菩萨不自</a><a name="0406a06" id="0406a06">为故求一切智。不贪生死诸欲快乐。不随想</a><a name="0406a07" id="0406a07">倒见倒心倒诸结随眠爱见力转。不起众生</a><a name="0406a08" id="0406a08">种种乐想。亦不味着诸禅定乐。非有障碍。疲</a><a name="0406a09" id="0406a09">厌退转住于生死。但见众生。于诸有中。具</a><a name="0406a10" id="0406a10">受无量种种诸苦。起大悲心。以大愿力而普</a><a name="0406a11" id="0406a11">摄取。悲愿力故。修菩萨行。为断一切众生烦</a><a name="0406a12" id="0406a12">恼。为求如来一切智智。为供养一切诸佛如</a><a name="0406a13" id="0406a13">来。为严净一切广大国土。为净治一切众生</a><a name="0406a14" id="0406a14">乐欲。及其所有身心诸行。于生死中无有疲</a><a name="0406a15" id="0406a15">厌。圣者菩萨摩诃萨。于诸众生为庄严。令</a><a name="0406a16" id="0406a16">生人天富贵乐故。为父母。为其安立菩提心</a><a name="0406a17" id="0406a17">故。为养育令其成就菩萨道故。为卫护。令其</a><a name="0406a18" id="0406a18">远离三恶道故。为船师。令其得度生死海</a><a name="0406a19" id="0406a19">故。为归依。令舍诸魔烦恼怖故。为究竟。令其</a><a name="0406a20" id="0406a20">永得清凉乐故。为津济。令入一切诸佛海故。</a><a name="0406a21" id="0406a21">为导师。令至一切法宝洲故。为妙华。开敷诸</a><a name="0406a22" id="0406a22">佛功德心故。为严具。常放福德智慧光故。为</a><a name="0406a23" id="0406a23">可乐。凡有所作悉端严故。为可尊。远离一切</a><a name="0406a24" id="0406a24">诸恶业故。为普贤。具足一切端严身故。为大</a><a name="0406a25" id="0406a25">明。常放智慧净光明故。为大云。常雨一切</a><a name="0406a26" id="0406a26">甘露法故。圣者。菩萨如是修诸行时。令一切</a><a name="0406a27" id="0406a27">众生。皆生爱乐具足法乐。尔时善财童子。将</a><a name="0406a28" id="0406a28">升法堂。其无忧德及诸神众。以出过诸天上</a><a name="0406a29" id="0406a29">妙华鬘。涂香末香。及以种种宝庄严具。散善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100405c.htm'><img src='up.gif' border=0></a>
<a href='T100406b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>