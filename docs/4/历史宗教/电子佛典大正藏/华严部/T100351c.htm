<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0351c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷65)</font> 入法界品第三十九之一 <font face='Arial'>T10, p0351c</h2></font><hr>
<span class='old'>
</a><a name="0351b28" id="0351b28">服饮食及余一切资生之物。但于其前。置一</a><a name="0351b29" id="0351b29">小器。复有一万童女围绕。威仪色相。如天</span><a name="0351c01" id="0351c01">采女。妙宝严具。庄饰其身。言音美妙。闻者喜</a><a name="0351c02" id="0351c02">悦。常在左右。亲近瞻仰。思惟观察。曲躬低</a><a name="0351c03" id="0351c03">首。应其教命。彼诸童女。身出妙香。普熏一</a><a name="0351c04" id="0351c04">切。若有众生。<span class='corr'>遇</span>斯香者。皆不退转。无怒害</a><a name="0351c05" id="0351c05">心。无怨结心。无悭嫉心。无谄诳心。无险曲</a><a name="0351c06" id="0351c06">心。无憎爱心。无嗔恚心。无下劣心。无高慢</a><a name="0351c07" id="0351c07">心。生平等心。起大慈心。发利益心。住律仪</a><a name="0351c08" id="0351c08">心。离贪求心。闻其音者。欢喜踊跃。见其身</a><a name="0351c09" id="0351c09">者。悉离贪染。尔时善财。既见具足优婆夷已。</a><a name="0351c10" id="0351c10">顶礼其足。恭敬围绕。合掌而立。白言。圣者。</a><a name="0351c11" id="0351c11">我已先发阿耨多罗三藐三菩提心。而未知</a><a name="0351c12" id="0351c12">菩萨云何学菩萨行。云何修菩萨道。我闻圣</a><a name="0351c13" id="0351c13">者。善能诱诲。愿为我说。彼即告言。善男子。</a><a name="0351c14" id="0351c14">我得菩萨无尽福德藏解脱门。能于如是一</a><a name="0351c15" id="0351c15">小器中。随诸众生种种欲乐。出生种种美味</a><a name="0351c16" id="0351c16">饮食。悉令充满。假使百众生。千众生。百千众</a><a name="0351c17" id="0351c17">生。亿众生。百亿众生。千亿众生。百千亿那由</a><a name="0351c18" id="0351c18">他众生。乃至不可说不可说众生。假使阎浮</a><a name="0351c19" id="0351c19">提微尘数众生。一四天下微尘数众生。小千</a><a name="0351c20" id="0351c20">世界中千世界大千世界。乃至不可说不可</a><a name="0351c21" id="0351c21">说佛刹微尘数众生。假使十方世界一切众</a><a name="0351c22" id="0351c22">生。随其欲乐悉令充满。而其饮食无有穷尽。</a><a name="0351c23" id="0351c23">亦不减少。如饮食。如是种种上味。种种床</a><a name="0351c24" id="0351c24">座。种种衣服。种种卧具。种种车乘。种种华。</a><a name="0351c25" id="0351c25">种种鬘。种种香。种种涂香。种种烧香。种种末</a><a name="0351c26" id="0351c26">香。种种珍宝。种种璎珞。种种幢。种种幡。种</a><a name="0351c27" id="0351c27">种盖。种种上妙资生之具。随意所乐悉令充</a><a name="0351c28" id="0351c28">足。又善男子。假使东方一世界中。声闻独</a><a name="0351c29" id="0351c29">觉。食我食已。皆证声闻辟支佛果。住最后<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100351b.htm'><img src='up.gif' border=0></a>
<a href='T100352a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>