<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0717c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷50)</font> 入法界品第三十四之一 <font face='Arial'>T09, p0717c</h2></font><hr>
<span class='old'>
</a><a name="0717b28" id="0717b28"><p>尔时善财童子渐渐游行。至于彼城。诣长者</a><a name="0717b29" id="0717b29">所。乃至白言。大圣。我已先发阿耨多罗三藐</span><a name="0717c01" id="0717c01">三菩提心。而未知菩萨云何学菩萨行修</a><a name="0717c02" id="0717c02">菩萨道。答言。善男子。我已成就不灭度际</a><a name="0717c03" id="0717c03">菩萨法门。住此法门。普见十方一切世界。</a><a name="0717c04" id="0717c04">去来今佛无涅槃者。除化众生方便灭度。善</a><a name="0717c05" id="0717c05">男子。我开栴檀佛塔户时。念念正受无尽佛</a><a name="0717c06" id="0717c06">性三昧门。于念念中。得无量无边胜妙诸</a><a name="0717c07" id="0717c07">法。白言大圣。此三昧者境界云何。答言。善</a><a name="0717c08" id="0717c08">男子。我入此三昧时。见此世界迦叶佛拘</a><a name="0717c09" id="0717c09">那含牟尼佛。尸弃佛。毗婆尸佛。提舍佛。弗</a><a name="0717c10" id="0717c10">沙佛。无上胜佛。无上莲华佛。见如是等不</a><a name="0717c11" id="0717c11">可说不可说诸佛。阎浮提微尘等佛。乃至</a><a name="0717c12" id="0717c12">不可说不可说佛刹微尘等佛。见此诸佛。从</a><a name="0717c13" id="0717c13">初发心。神力自在。一切大愿清净妙行。诸</a><a name="0717c14" id="0717c14">波罗蜜。次第成就。菩萨诸地。得深法忍。降</a><a name="0717c15" id="0717c15">伏众魔。长养成就自在菩提。净诸佛刹。种</a><a name="0717c16" id="0717c16">种大众。教化众生。放大光明。转净法轮。神</a><a name="0717c17" id="0717c17">力变化。皆悉受持正念思惟。智慧分别。彼</a><a name="0717c18" id="0717c18">诸佛法显现众生。见知未来弥勒佛等一切</a><a name="0717c19" id="0717c19">诸佛。现在卢舍那佛等一切诸佛。亦复如是。</a><a name="0717c20" id="0717c20">如此世界见知十方三世一切诸佛声闻缘</a><a name="0717c21" id="0717c21">觉菩萨。亦复如是。善男子。我唯知此不灭</a><a name="0717c22" id="0717c22">度际菩萨法门。诸大菩萨一念悉知三世诸</a><a name="0717c23" id="0717c23">法念际平等而无有二。住佛所住。于一切</a><a name="0717c24" id="0717c24">劫而无劫想。随顺诸佛平等正法。如来及</a><a name="0717c25" id="0717c25">我一切众生等无有二。净庄严智照三世间。</a><a name="0717c26" id="0717c26">成就诸佛不转威仪。分别一切法界境界。</a><a name="0717c27" id="0717c27">我当云何能知能说彼功德行。善男子。于此</a><a name="0717c28" id="0717c28">南方有山。名曰光明。彼有菩萨。名观世</a><a name="0717c29" id="0717c29">音。汝诣彼问。云何菩萨学菩萨行修菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090717b.htm'><img src='up.gif' border=0></a>
<a href='T090718a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>