<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0791a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷28)</font> 入不思议解脱境界普贤行愿品 <font face='Arial'>T10, p0791a</h2></font><hr>
<span class='old'>
</a><br><a name="0790c28" id="0790c28">　　所往能令善法衰　　　毁宗灭族皆因此</a><br><a name="0790c29" id="0790c29">　　女人能张爱欲网　　　罗捕一切诸愚夫</span><br><a name="0791a01" id="0791a01">　　世间染欲诸众生　　　如鱼吞钩为所食</a><br><a name="0791a02" id="0791a02">　　智者观知本不净　　　九窍常流昼夜时</a><br><a name="0791a03" id="0791a03">　　如是厌离女人身　　　云何于此生贪着</a><br><a name="0791a04" id="0791a04">　　女身虚幻如浮泡　　　老病死苦所依处</a><br><a name="0791a05" id="0791a05">　　积集不净过山岳　　　云何于此生贪着</a><br><a name="0791a06" id="0791a06">　　一切忧恼及恐怖　　　皆从女色之所生</a><br><a name="0791a07" id="0791a07">　　若能观察无贪着　　　解脱无忧无恐惧</a><br><a name="0791a08" id="0791a08">　　是故智者不观女　　　或时观察以慈心</a><br><a name="0791a09" id="0791a09">　　想如母女及姊妹　　　随应为说无贪法</a><br><a name="0791a10" id="0791a10">　　能了女人身内外　　　种种不净之所生</a><br><a name="0791a11" id="0791a11">　　如何境动思欲火　　　焚烧累劫诸善根　</p><p></a><a name="0791a12" id="0791a12">尔时妙威德主太子。说此偈已。告具足艳吉</a><a name="0791a13" id="0791a13">祥童女言。汝是谁女。先系属谁。为谁守护。若</a><a name="0791a14" id="0791a14">已属人。我则不应重摄受汝。尔时太子。以偈</a><a name="0791a15" id="0791a15">问曰<p class='lg'></a><br><a name="0791a16" id="0791a16">　　汝具清净功德身　　　色相端严甚微妙</a><br><a name="0791a17" id="0791a17">　　我今问汝应实答　　　汝本从生及所居</a><br><a name="0791a18" id="0791a18">　　父母亲属为是谁　　　汝复今依谁所住</a><br><a name="0791a19" id="0791a19">　　若已系属于他人　　　我则不应重摄受</a><br><a name="0791a20" id="0791a20">　　汝不好盗他财物　　　汝不无慈害有情</a><br><a name="0791a21" id="0791a21">　　汝不邪行染其心　　　毕竟汝依何语住</a><br><a name="0791a22" id="0791a22">　　汝不离间他亲友　　　口出一切粗恶言</a><br><a name="0791a23" id="0791a23">　　虚诳无义恼群生　　　贪求境界怀嫉妒</a><br><a name="0791a24" id="0791a24">　　汝不于他生恚怒　　　以邪险见自缠心</a><br><a name="0791a25" id="0791a25">　　不行谄幻诳世间　　　作诸相违重业不</a><br><a name="0791a26" id="0791a26">　　尊重父母师长不　　　恭敬一切善友不</a><br><a name="0791a27" id="0791a27">　　见诸困厄贫穷人　　　能起慈心饶益不</a><br><a name="0791a28" id="0791a28">　　若有一切善知识　　　诲示于汝真实法</a><br><a name="0791a29" id="0791a29">　　能以坚固信乐心　　　恭敬勤修供养不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100790c.htm'><img src='up.gif' border=0></a>
<a href='T100791b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>