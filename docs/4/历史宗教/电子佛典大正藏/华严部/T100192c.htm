<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0192c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷36)</font> 第五地 <font face='Arial'>T10, p0192c</h2></font><hr>
<span class='old'>
</a><a name="0192b28" id="0192b28">既出家已。又更闻法。得陀罗尼。为闻持法师。</a><a name="0192b29" id="0192b29">住此地中。经于百劫。经于千劫。乃至无量百</span><a name="0192c01" id="0192c01">千亿那由他劫。所有善根。转更明净。佛子。譬</a><a name="0192c02" id="0192c02">如真金。以砗磲磨莹。转更明净。此地菩萨。所</a><a name="0192c03" id="0192c03">有善根。亦复如是。以方便慧。思惟观察。转更</a><a name="0192c04" id="0192c04">明净。佛子。菩萨住此难胜地。以方便智。成就</a><a name="0192c05" id="0192c05">功德。下地善根。所不能及。佛子。如日月星</a><a name="0192c06" id="0192c06">宿。宫殿光明。风力所持。不可沮坏。亦非余风</a><a name="0192c07" id="0192c07">所能倾动。此地菩萨。所有善根。亦复如是。以</a><a name="0192c08" id="0192c08">方便智。随逐观察。不可沮坏。亦非一切声闻</a><a name="0192c09" id="0192c09">独觉世间善根所能倾动。此菩萨。十波罗蜜</a><a name="0192c10" id="0192c10">中。禅波罗蜜偏多。余非不修。但随力随分。佛</a><a name="0192c11" id="0192c11">子。是名略说菩萨摩诃萨第五难胜地。菩萨</a><a name="0192c12" id="0192c12">住此地。多作兜率陀天王。于诸众生。所作自</a><a name="0192c13" id="0192c13">在。摧伏一切外道邪见。能令众生。住实谛中。</a><a name="0192c14" id="0192c14">布施爱语利行同事。如是一切诸所作业。皆</a><a name="0192c15" id="0192c15">不离念佛。不离念法。不离念僧。乃至不离念</a><a name="0192c16" id="0192c16">具足一切种。一切智智。复作是念。我当于众</a><a name="0192c17" id="0192c17">生中。为首。为胜为殊胜。为妙为微妙。为上为</a><a name="0192c18" id="0192c18">无上。乃至为一切智智依止者。此菩萨。若发</a><a name="0192c19" id="0192c19">勤精进。于一念顷。得千亿三昧。见千亿佛。知</a><a name="0192c20" id="0192c20">千亿佛神力。能动千亿佛世界。乃至示现千</a><a name="0192c21" id="0192c21">亿身。一一身。示千亿菩萨。以为眷属。若以菩</a><a name="0192c22" id="0192c22">萨殊胜愿力。自在示现。过于此数。百劫千劫。</a><a name="0192c23" id="0192c23">乃至百千亿那由他劫。不能数知。尔时金刚</a><a name="0192c24" id="0192c24">藏菩萨。欲重宣其义。式漏曰<p class='lg'></a><br><a name="0192c25" id="0192c25">　　菩萨四地已清净　　　思惟三世佛平等</a><br><a name="0192c26" id="0192c26">　　戒心除疑道非道　　　如是观察入五地</a><br><a name="0192c27" id="0192c27">　　念处为弓根利箭　　　正勤为马神足车</a><br><a name="0192c28" id="0192c28">　　五力坚铠破怨敌　　　勇健不退入五地</a><br><a name="0192c29" id="0192c29">　　惭愧为衣觉分鬘　　　净戒为香禅涂香<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100192b.htm'><img src='up.gif' border=0></a>
<a href='T100193a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>