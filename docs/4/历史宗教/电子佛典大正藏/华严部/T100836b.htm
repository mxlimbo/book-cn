<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0836b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷38)</font> 入不思议解脱境界普贤行愿品 <font face='Arial'>T10, p0836b</h2></font><hr>
<span class='old'>
</a><a name="0836a28" id="0836a28">生种种威仪随顺世间教化调伏等。能显示</a><a name="0836a29" id="0836a29">一切众生清净受生等。随顺入一切众生甚</span><a name="0836b01" id="0836b01">深胜解等。一切菩萨大愿变化于如是等。无</a><a name="0836b02" id="0836b02">量品类。而现其身。种种相貌。种种威德。充满</a><a name="0836b03" id="0836b03">法界。善男子。我为成熟与我往昔同修诸行</a><a name="0836b04" id="0836b04">今时退失菩提心者。示现生此阎浮提中。为</a><a name="0836b05" id="0836b05">欲调伏父母亲属。及婆罗门。令其离于种族</a><a name="0836b06" id="0836b06">憍慢。得生如来种性中故。生摩罗提国房舍</a><a name="0836b07" id="0836b07">聚落婆罗门家善男子。我于南方。及住于此</a><a name="0836b08" id="0836b08">毗卢遮那庄严藏大楼阁中。随诸众生心之</a><a name="0836b09" id="0836b09">所乐。种种方便。教化调伏。善男子。我为随顺</a><a name="0836b10" id="0836b10">诸众生故。为欲成熟兜率天中同行大故。为</a><a name="0836b11" id="0836b11">欲示现菩萨福智庄严变化超过一切诸欲界</a><a name="0836b12" id="0836b12">故。令舍渴爱诸欲乐故。令照诸行皆无常故。</a><a name="0836b13" id="0836b13">令知诸天盛必衰故。为欲示现降生瑞相。与</a><a name="0836b14" id="0836b14">一生菩萨。而共宣说大智法门故。为欲摄受</a><a name="0836b15" id="0836b15">一切生处诸众生故。为欲教化释迦如来所</a><a name="0836b16" id="0836b16">遣来者。令如莲华悉开悟故。而于此没。生兜</a><a name="0836b17" id="0836b17">率天。善男子。我愿满足。得菩提时。汝及文殊</a><a name="0836b18" id="0836b18">俱来见我。善男子。汝当往诣文殊师利大菩</a><a name="0836b19" id="0836b19">萨所。而问之言。菩萨云何学菩萨行。云何深</a><a name="0836b20" id="0836b20">入普贤行门。云何出生。云何成熟。云何广大。</a><a name="0836b21" id="0836b21">云何清净。云何随顺。云何圆满。善男子。彼当</a><a name="0836b22" id="0836b22">为汝分别显示。何以故。善男子。文殊师利。最</a><a name="0836b23" id="0836b23">胜大愿。非余无量百千亿那由他菩萨之所</a><a name="0836b24" id="0836b24">能有。善男子。文殊师利。其行广大。无量无</a><a name="0836b25" id="0836b25">边。其愿无际。相续不断。常能出生一切菩萨</a><a name="0836b26" id="0836b26">最胜功德。文殊师利菩萨。常为无量百千亿</a><a name="0836b27" id="0836b27">那由他诸佛母。令其证入甚深理故。常为无</a><a name="0836b28" id="0836b28">量百千亿那由他菩萨师。令其勤修深证入</a><a name="0836b29" id="0836b29">故。普于十方。常转法轮。教化成熟一切众生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100836a.htm'><img src='up.gif' border=0></a>
<a href='T100836c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>