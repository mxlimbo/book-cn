<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0805b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷31)</font> 入不思议解脱境界普贤行愿品 <font face='Arial'>T10, p0805b</h2></font><hr>
<span class='old'>
</a><a name="0805a28" id="0805a28">等。答言。善男子。即此语言。是名真实。善财</a><a name="0805a29" id="0805a29">复言。云何语言。名为真实。答言。善男子。不</span><a name="0805b01" id="0805b01">虚诳语。是名真实。复言云何不虚诳语。众艺</a><a name="0805b02" id="0805b02">答言。彼语真实。体常不变。恒一性故。复言</a><a name="0805b03" id="0805b03">云何不变异性。答言。善男子。自身证悟解法</a><a name="0805b04" id="0805b04">性故。复言。法性相貌云何能所解法。为一为</a><a name="0805b05" id="0805b05">二。答言。善男子。如是菩萨。自所证法。不一</a><a name="0805b06" id="0805b06">不二。由此力故。则能平等利益自他。犹如大</a><a name="0805b07" id="0805b07">地能生一切。而无彼此。能所利心然其法性。</a><a name="0805b08" id="0805b08">亦非有相。亦非无相。体如虚空。难知难解。善</a><a name="0805b09" id="0805b09">男子。此法微妙。难以文字语言宣说。何以故。</a><a name="0805b10" id="0805b10">超过一切文字境界故。超过一切语言境界</a><a name="0805b11" id="0805b11">故。超过一切语业所行诸境界故。超过一切</a><a name="0805b12" id="0805b12">戏论分别思量境界故。超过一切寻伺计度</a><a name="0805b13" id="0805b13">诸境界故。超过一切愚痴众生所知境界故。</a><a name="0805b14" id="0805b14">超过一切烦恼相应魔事境界故。超过一切</a><a name="0805b15" id="0805b15">心识境界故。无此无彼。无相离相。超过一切</a><a name="0805b16" id="0805b16">虚妄境界故。住无住处寂静圣者境界故。善</a><a name="0805b17" id="0805b17">男子。彼诸圣者。自证境界。无色相。无垢净。</a><a name="0805b18" id="0805b18">无取舍。无浊乱。清净最胜。性常不坏。诸佛出</a><a name="0805b19" id="0805b19">世。若不出世。于法界性。体常一故。善男子。菩</a><a name="0805b20" id="0805b20">萨为此法故。行于无数难行之行。得此法体。</a><a name="0805b21" id="0805b21">善能饶益一切众生。令诸众生于此法中究</a><a name="0805b22" id="0805b22">竟安住。善男子。此是真实此不异相。此是实</a><a name="0805b23" id="0805b23">际。此是一切智体。此是不思议法界。此是不</a><a name="0805b24" id="0805b24">二法界。此是善知众艺圆满具足菩萨解脱。</a><a name="0805b25" id="0805b25">善男子。我唯知此解脱。如诸菩萨摩诃萨。能</a><a name="0805b26" id="0805b26">于一切世出世间。善巧之法。殊能异艺文字</a><a name="0805b27" id="0805b27">算数。咸综无遗。又善了知医方咒术。有诸众</a><a name="0805b28" id="0805b28">生。鬼魅所持。怨憎咒诅。妖幻所迷。死尸奔逐。</a><a name="0805b29" id="0805b29">癫痫羸瘦。及诸蛊毒。种种异疾。咸能救之。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100805a.htm'><img src='up.gif' border=0></a>
<a href='T100805c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>