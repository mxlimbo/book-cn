<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0291 佛说如来兴显经 0617b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 291 佛说如来兴显经</font> <font face='Arial'>(卷4)</font> <font face='Arial'>T10, p0617b</h2></font><hr>
<span class='old'>
</a><a name="0617a28" id="0617a28">无众音响。察长见诸普随示现。寻开化之。</a><a name="0617a29" id="0617a29">具足成就。志固如空。无能沮败。其心坚强。悉</span><a name="0617b01" id="0617b01">得究竟。普等世界。亦如虚空。悉无所有。其坚</a><a name="0617b02" id="0617b02">固者。无趣诸世。除诸恩爱。能具大道。其劫</a><a name="0617b03" id="0617b03">悉烧天地然尽。不烧虚空。虚空总揽含受一</a><a name="0617b04" id="0617b04">切诸佛世界。菩萨如是。入于诸力。建立无</a><a name="0617b05" id="0617b05">上正真之慧。是为佛子。菩萨大士了诸法如</a><a name="0617b06" id="0617b06">空第十法忍。普贤菩萨。说是经时。诸菩萨众。</a><a name="0617b07" id="0617b07">诸天龙神。阿须伦世人。莫不欢喜<blockquote class='FuWen'></blockquote></a><a name="0617b08" id="0617b08"><p class='juan'>
佛说如来兴显经卷第四</p>
<p><p><p><a name="0617b09" id="0617b09"></a><a name="0617b10" id="0617b10"></a><a name="0617b11" id="0617b11"><p><b>　　<A NAME="n281"></A>No. 292 [Nos. 278(33), 279(38)]</b></a><a name="0617b12" id="0617b12"></a><a name="0617b13" id="0617b13"><p class='juan'>
度世品经卷第一</p>
</a><a name="0617b14" id="0617b14"><p><span class='byline'>　　　　西晋月氏三藏竺法护译</span><br></a><a name="0617b15" id="0617b15"><p>闻如是。一时佛游摩竭国法闲道场普光讲</a><a name="0617b16" id="0617b16">堂莲华藏师子座。觉了真谛。无有二行。度无</a><a name="0617b17" id="0617b17">想法。如佛游居。以致平等。一切诸佛。进退游</a><a name="0617b18" id="0617b18">行。无所挂碍。亦无荫蔽。法无退还。行无等</a><a name="0617b19" id="0617b19">伦。所见奉敬。不可思议。现等三世。其身所</a><a name="0617b20" id="0617b20">显。普周世界。分别诸法。慧无犹豫。具足诸</a><a name="0617b21" id="0617b21">法。坐佛树下。究畅经典。不疑正觉。不想计</a><a name="0617b22" id="0617b22">身。一切菩萨。志愿道慧。佛行无二。所济第</a><a name="0617b23" id="0617b23">一。度于彼岸。不坏如来建立脱门。诸佛土</a><a name="0617b24" id="0617b24">地。不可限量。所游平等。所修法境。旷若虚</a><a name="0617b25" id="0617b25">空。十方国土。不可计会。亿百那术一切尘限</a><a name="0617b26" id="0617b26">诸菩萨数其亦如此。菩萨大士。皆生补处。当</a><a name="0617b27" id="0617b27">成无上正真之道。各各他异。十方佛国。来会</a><a name="0617b28" id="0617b28">此土。皆成开士。皆发慧目。德门无极。开化一</a><a name="0617b29" id="0617b29">切众生诸界。顺律唱道。权方便门。晓了随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100617a.htm'><img src='up.gif' border=0></a>
<a href='T100617c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>