<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0566a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷26)</font> 第七地 <font face='Arial'>T09, p0566a</h2></font><hr>
<span class='old'>
</a><a name="0565c28" id="0565c28">测知故。名威德地。无色欲故。名童真地。</a><a name="0565c29" id="0565c29">随意受生故。名自在地。更不作故。名为成</span><a name="0566a01" id="0566a01">地。决定知故。名为究竟地。善发大愿故。名</a><a name="0566a02" id="0566a02">为变化地。不可坏故。名为住持地。先修善</a><a name="0566a03" id="0566a03">根故。名为无功力地。菩萨得如是智慧。名</a><a name="0566a04" id="0566a04">为入佛境界。名为佛功德所照明。名为随</a><a name="0566a05" id="0566a05">佛威仪行趣向佛法。常为诸佛神力所护。</a><a name="0566a06" id="0566a06">常为四天王。释提桓因诸梵王等之所奉</a><a name="0566a07" id="0566a07">迎。密迹金刚神。常随侍卫。善能出生诸禅三</a><a name="0566a08" id="0566a08">昧。能作无量诸身差别。于诸身中。皆有势</a><a name="0566a09" id="0566a09">力。得大果报神通力。于无边三昧中得自</a><a name="0566a10" id="0566a10">在。能受无量记。随众生成就处。示成阿耨</a><a name="0566a11" id="0566a11">多罗三藐三菩提。是菩萨入如是大智慧。善</a><a name="0566a12" id="0566a12">通达诸法。常放大智光明。度无碍法界道。</a><a name="0566a13" id="0566a13">善知世界道差别。能示一切诸功德。随意</a><a name="0566a14" id="0566a14">自在。善解先际后际。能入转魔道智。入如</a><a name="0566a15" id="0566a15">来行境界。能于无边世界。行菩萨道。以不</a><a name="0566a16" id="0566a16">转相故。此地名为不动。佛子。菩萨在不动</a><a name="0566a17" id="0566a17">地。善生禅定力故。常见无边诸佛。不舍供</a><a name="0566a18" id="0566a18">养供给诸佛。是菩萨于一一劫。一一世界</a><a name="0566a19" id="0566a19">中。数百千万亿那由他。无量无边阿僧祇佛。</a><a name="0566a20" id="0566a20">恭敬供养。尊重赞叹。亲近诸佛。从诸佛受</a><a name="0566a21" id="0566a21">世界差别等诸法明。是菩萨转深入如来法</a><a name="0566a22" id="0566a22">藏。问世界差别事。无能尽者。乃至百千万</a><a name="0566a23" id="0566a23">亿劫。说不可尽。又诸善根。转胜明净。譬如</a><a name="0566a24" id="0566a24">真金。众宝间错。为转轮王。所佩璎珞。一切</a><a name="0566a25" id="0566a25">人民。无能夺者。菩萨摩诃萨亦如是。住无</a><a name="0566a26" id="0566a26">动地。善根转净。一切声闻辟支佛。乃至七地</a><a name="0566a27" id="0566a27">菩萨所不能坏。菩萨住是地。以善分别智</a><a name="0566a28" id="0566a28">门故。智慧光明。灭除一切众生恼热。譬如</a><a name="0566a29" id="0566a29">千世界主大梵天王。能于一时。流布慈心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090565c.htm'><img src='up.gif' border=0></a>
<a href='T090566b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>