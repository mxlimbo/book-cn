<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0504a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷16)</font> 金刚幢菩萨十回向品第二十一之一 <font face='Arial'>T09, p0504a</h2></font><hr>
<span class='old'>
</a><a name="0503c28" id="0503c28">为性。令一切众生具足长养无量功德。常</a><a name="0503c29" id="0503c29">遇最胜第一福田。令一切众生示现无量自</span><a name="0504a01" id="0504a01">在神力。随顺摄取清净福田。令一切众生</a><a name="0504a02" id="0504a02">成就无尽功德福田。能与一切十力乘果。令</a><a name="0504a03" id="0504a03">一切众生成真实福田。具足无尽功德之藏。</a><a name="0504a04" id="0504a04">究竟一切智。令一切众生灭诸恶法闻佛</a><a name="0504a05" id="0504a05">正法。句身味身悉能受持。令一切众生普闻</a><a name="0504a06" id="0504a06">佛法。随所闻解其德不虚。令一切众生闻</a><a name="0504a07" id="0504a07">佛说法得到彼岸。所闻佛法能为众生随</a><a name="0504a08" id="0504a08">顺演说。令一切众生常乐如来正教之法。除</a><a name="0504a09" id="0504a09">灭一切九十六种外道邪见。令一切众生常</a><a name="0504a10" id="0504a10">见贤圣。长养一切最胜善根。令一切众生</a><a name="0504a11" id="0504a11">乐明行足者常得瞻对。与共同止永处安</a><a name="0504a12" id="0504a12">乐。令一切众生所闻不虚。解声如响见佛</a><a name="0504a13" id="0504a13">出生。令一切众生善分别知诸佛正教。悉能</a><a name="0504a14" id="0504a14">守护持佛法者。令一切众生心常乐向闻持</a><a name="0504a15" id="0504a15">佛法。能照显现如来法教。令一切众生深心</a><a name="0504a16" id="0504a16">信解如来正教一切功德。令佛欢喜善解</a><a name="0504a17" id="0504a17">真谛。悉舍内外究竟大施。是为菩萨摩诃</a><a name="0504a18" id="0504a18">萨施声闻缘觉种种乘时善根回向。令一切</a><a name="0504a19" id="0504a19">众生得无上智净诸神通。精勤修习无有</a><a name="0504a20" id="0504a20">懈怠。究竟佛智力无所畏。菩萨摩诃萨。若</a><a name="0504a21" id="0504a21">诸方来一切福田。或承菩萨名闻故来。或</a><a name="0504a22" id="0504a22">与菩萨因缘故来。或闻菩萨本愿故来。或</a><a name="0504a23" id="0504a23">复菩萨心愿请来。菩萨于彼悉乐惠施而无</a><a name="0504a24" id="0504a24">厌倦。尔时菩萨。于来求者发悔过心。作如</a><a name="0504a25" id="0504a25">是言。诸人当知。我应诣彼礼拜供养种种</a><a name="0504a26" id="0504a26">惠施。而今为我故从远来。菩萨即时敬礼悔</a><a name="0504a27" id="0504a27">过。爱言慰谕。屈辱远来得无疲倦。处令</a><a name="0504a28" id="0504a28">安隐供给所须。或施摩尼宝车。载以阎浮</a><a name="0504a29" id="0504a29">提内第一女宝。或施金车。载以己国最胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090503c.htm'><img src='up.gif' border=0></a>
<a href='T090504b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>