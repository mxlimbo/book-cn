<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0520a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷19)</font> 金刚幢菩萨十回向品第二十一之一 <font face='Arial'>T09, p0520a</h2></font><hr>
<span class='old'>
</a><br><a name="0519c28" id="0519c28">　　其意清净大欢喜　　　布施尊胜及世间</a><br><a name="0519c29" id="0519c29">　　菩萨悉能舍无量　　　内外所有一切物</span><br><a name="0520a01" id="0520a01">　　所行布施常欢喜　　　未曾暂有中悔心</a><br><a name="0520a02" id="0520a02">　　菩萨悉能施头目　　　手足肌肉及骨髓</a><br><a name="0520a03" id="0520a03">　　一切身分尽惠施　　　其心未曾生中悔</a><br><a name="0520a04" id="0520a04">　　菩萨处在大王位　　　清净豪贵人中尊</a><br><a name="0520a05" id="0520a05">　　大悲以舌施群生　　　楚毒无量不中悔</a><br><a name="0520a06" id="0520a06">　　菩萨施舌净善根　　　回向一切诸群生</a><br><a name="0520a07" id="0520a07">　　悉令此等众生类　　　具足成就广长舌</a><br><a name="0520a08" id="0520a08">　　菩萨欢喜施妻子　　　其心未曾生忧悔</a><br><a name="0520a09" id="0520a09">　　又复欣悦施国土　　　亦能舍身无所吝</a><br><a name="0520a10" id="0520a10">　　随所乐求尽施与　　　应时惠施无嫌恨</a><br><a name="0520a11" id="0520a11">　　一切所有能悉舍　　　诸来求者皆满足</a><br><a name="0520a12" id="0520a12">　　为法舍身无央数　　　修诸苦行求菩提</a><br><a name="0520a13" id="0520a13">　　又为众生受诸苦　　　求无上智不退转</a><br><a name="0520a14" id="0520a14">　　听受如来正法故　　　以身布施无疲厌</a><br><a name="0520a15" id="0520a15">　　内心欢喜无有量　　　救护一切众生故</a><br><a name="0520a16" id="0520a16">　　菩萨得见诸佛已　　　慈心恭敬设供养</a><br><a name="0520a17" id="0520a17">　　饶益欢喜悉具足　　　皆能闻持诸佛法</a><br><a name="0520a18" id="0520a18">　　回向一切众生类　　　悉令世间得安乐</a><br><a name="0520a19" id="0520a19">　　普能救护一切众　　　永使究竟得解脱</a><br><a name="0520a20" id="0520a20">　　菩萨具足诸眷属　　　色身端严顺教命</a><br><a name="0520a21" id="0520a21">　　妙庄严具为校饰　　　聪睿仁贤巧智慧</a><br><a name="0520a22" id="0520a22">　　以饶益故悉布施　　　而未曾有微吝心</a><br><a name="0520a23" id="0520a23">　　不为世间资生利　　　饶益众生求菩提</a><br><a name="0520a24" id="0520a24">　　具足修习净功德　　　履行无量诸胜业</a><br><a name="0520a25" id="0520a25">　　回向一切众生类　　　亦不取业坚固相</a><br><a name="0520a26" id="0520a26">　　菩萨能舍大王位　　　严饰京都诸城邑</a><br><a name="0520a27" id="0520a27">　　宫殿内外一切物　　　游观园林诸池流</a><br><a name="0520a28" id="0520a28">　　无量无数百千劫　　　以无上心行布施</a><br><a name="0520a29" id="0520a29">　　开悟世间示彼岸　　　随顺化导群生类<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090519c.htm'><img src='up.gif' border=0></a>
<a href='T090520b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>