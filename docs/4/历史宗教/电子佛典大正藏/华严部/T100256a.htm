<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0256a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷48)</font> 如来随好光明功德品第三十五 <font face='Arial'>T10, p0256a</h2></font><hr>
<span class='old'>
</a><a name="0255c28" id="0255c28">成熟。阿鼻地狱。极苦众生。遇斯光者。皆悉命</a><a name="0255c29" id="0255c29">终。生兜率天。既生天已。闻天鼓音。而告之</span><a name="0256a01" id="0256a01">言。善哉善哉。诸天子。毗卢遮那菩萨。入离垢</a><a name="0256a02" id="0256a02">三昧。汝当敬礼。尔时诸天子。闻天鼓音。如是</a><a name="0256a03" id="0256a03">劝诲。咸生是念。奇哉希有。何因发此微妙之</a><a name="0256a04" id="0256a04">音。是时天鼓。告诸天子言。我所发声。诸善根</a><a name="0256a05" id="0256a05">力之所成就。诸天子。如我说我。而不着我。不</a><a name="0256a06" id="0256a06">着我所。一切诸佛。亦复如是。自说是佛。不着</a><a name="0256a07" id="0256a07">于我。不着我所。诸天子。如我音声。不从东方</a><a name="0256a08" id="0256a08">来。不从南西北方四维上下来。业报成佛。亦</a><a name="0256a09" id="0256a09">复如是。非十方来。诸天子。譬如汝等。昔在地</a><a name="0256a10" id="0256a10">狱。地狱及身。非十方来。但由于汝颠倒恶业。</a><a name="0256a11" id="0256a11">愚痴缠缚。生地狱身。此无根本。无有来处。诸</a><a name="0256a12" id="0256a12">天子。毗卢遮那菩萨。威德力故。放大光明。而</a><a name="0256a13" id="0256a13">此光明。非十方来。诸天子。我天鼓音。亦复如</a><a name="0256a14" id="0256a14">是。非十方来。但以三昧善根力故。般若波罗</a><a name="0256a15" id="0256a15">蜜威德力故。出生如是清净音声。示现如是</a><a name="0256a16" id="0256a16">种种自在。诸天子。譬如须弥山王。有三十三</a><a name="0256a17" id="0256a17">天。上妙宫殿。种种乐具。而此乐具。非十方</a><a name="0256a18" id="0256a18">来。我天鼓音。亦复如是。非十方来。诸天子。</a><a name="0256a19" id="0256a19">譬如亿那由他佛刹微尘数世界。尽末为尘。</a><a name="0256a20" id="0256a20">我为如是尘数众生。随其所乐。而演说法。令</a><a name="0256a21" id="0256a21">大欢喜。然我于彼。不生疲厌。不生退怯。不生</a><a name="0256a22" id="0256a22">憍慢。不生放逸。诸天子。毗卢遮那菩萨。住离</a><a name="0256a23" id="0256a23">垢三昧。亦复如是。于右手掌。一随好中。放一</a><a name="0256a24" id="0256a24">光明。出现无量。自在神力。一切声闻。辟支</a><a name="0256a25" id="0256a25">佛。尚不能知。况诸众生。诸天子。汝当往诣彼</a><a name="0256a26" id="0256a26">菩萨所。亲近供养。勿复贪着五欲乐具。着五</a><a name="0256a27" id="0256a27">欲乐。障诸善根。诸天子。譬如劫火。烧须弥</a><a name="0256a28" id="0256a28">山。悉令除尽。无余可得。贪欲缠心。亦复如</a><a name="0256a29" id="0256a29">是。终不能生念佛之意。诸天子。汝等应当知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100255c.htm'><img src='up.gif' border=0></a>
<a href='T100256b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>