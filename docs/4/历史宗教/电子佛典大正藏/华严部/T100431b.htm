<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0431b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷78)</font> 入法界品第三十九之一 <font face='Arial'>T10, p0431b</h2></font><hr>
<span class='old'>
</a><a name="0431a28" id="0431a28">药。凡所闻事忆持不忘。菩萨摩诃萨。得菩提</a><a name="0431a29" id="0431a29">心念力妙药。悉能闻持一切佛法。皆无忘失。</span><a name="0431b01" id="0431b01">善男子。譬如有药名大莲华。其有服者住寿</a><a name="0431b02" id="0431b02">一劫。菩萨摩诃萨。服菩提心大莲华药。亦复</a><a name="0431b03" id="0431b03">如是。于无数劫寿命自在。善男子。譬如有人</a><a name="0431b04" id="0431b04">执翳形药。人与非人悉不能见。菩萨摩诃萨。</a><a name="0431b05" id="0431b05">执菩提心翳形妙药。一切诸魔不能得见。善</a><a name="0431b06" id="0431b06">男子。如海有珠名普集众宝。此珠若在。假</a><a name="0431b07" id="0431b07">使劫火焚烧世间。能令此海减于一滴。无有</a><a name="0431b08" id="0431b08">是处。菩萨摩诃萨菩提心珠。亦复如是。住</a><a name="0431b09" id="0431b09">于菩萨大愿海中。若常忆持不令退失。能坏</a><a name="0431b10" id="0431b10">菩萨一善根者。终无是处。若退其心。一切善</a><a name="0431b11" id="0431b11">法即皆散灭。善男子。如有摩尼名大光明。有</a><a name="0431b12" id="0431b12">以此珠璎珞身者。映蔽一切宝庄严具。所有</a><a name="0431b13" id="0431b13">光明悉皆不现。菩萨摩诃萨菩提心宝。亦复</a><a name="0431b14" id="0431b14">如是。璎珞其身。映蔽一切二乘心宝。诸庄</a><a name="0431b15" id="0431b15">严具悉无光彩。善男子。如水清珠能清浊</a><a name="0431b16" id="0431b16">水。菩萨摩诃萨菩提心珠。亦复如是。能清一</a><a name="0431b17" id="0431b17">切烦恼垢浊。善男子。譬如有人得住水宝。系</a><a name="0431b18" id="0431b18">其身上入大海中不为水害。菩萨摩诃萨亦</a><a name="0431b19" id="0431b19">复如是。得菩提心住水妙宝。入于一切生死</a><a name="0431b20" id="0431b20">海中。终不沉没。善男子。譬如有人得龙宝珠</a><a name="0431b21" id="0431b21">持入龙宫。一切龙蛇不能为害。菩萨摩诃萨</a><a name="0431b22" id="0431b22">亦复如是。得菩提心大龙宝珠。入欲界中。烦</a><a name="0431b23" id="0431b23">恼龙蛇不能为害。善男子。譬如帝释着摩尼</a><a name="0431b24" id="0431b24">冠。映蔽一切诸余天众。菩萨摩诃萨亦复如</a><a name="0431b25" id="0431b25">是。着菩提心大愿宝冠。超过一切三界众生。</a><a name="0431b26" id="0431b26">善男子。譬如有人得如意珠。除灭一切贫穷</a><a name="0431b27" id="0431b27">之苦。菩萨摩诃萨亦复如是。得菩提心如意</a><a name="0431b28" id="0431b28">宝珠。远离一切邪命怖畏。善男子。譬如有</a><a name="0431b29" id="0431b29">人得日精珠。持向日光而生于火。菩萨摩诃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100431a.htm'><img src='up.gif' border=0></a>
<a href='T100431c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>