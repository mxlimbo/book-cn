<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0314c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷59)</font> 离世间品第三十八之一 <font face='Arial'>T10, p0314c</h2></font><hr>
<span class='old'>
</a><br><a name="0314b28" id="0314b28">　　菩萨大慈悲　　　譬如重密云</a><br><a name="0314b29" id="0314b29">　　三明发电光　　　神足震雷音</span><br><a name="0314c01" id="0314c01">　　普以四辩才　　　雨八功德水</a><br><a name="0314c02" id="0314c02">　　润洽于一切　　　令除烦恼热</a><br><a name="0314c03" id="0314c03">　　菩萨正法城　　　般若以为墙</a><br><a name="0314c04" id="0314c04">　　惭愧为深堑　　　智慧为却敌</a><br><a name="0314c05" id="0314c05">　　广开解脱门　　　正念恒防守</a><br><a name="0314c06" id="0314c06">　　四谛坦王道　　　六通集兵仗</a><br><a name="0314c07" id="0314c07">　　复建大法幢　　　周回遍其下</a><br><a name="0314c08" id="0314c08">　　三有诸魔众　　　一切无能入</a><br><a name="0314c09" id="0314c09">　　菩萨迦楼罗　　　如意为坚足</a><br><a name="0314c10" id="0314c10">　　方便勇猛翅　　　慈悲明净眼</a><br><a name="0314c11" id="0314c11">　　住一切智树　　　观三有大海</a><br><a name="0314c12" id="0314c12">　　搏撮天人龙　　　安置涅槃岸</a><br><a name="0314c13" id="0314c13">　　菩萨正法日　　　出现于世间</a><br><a name="0314c14" id="0314c14">　　戒品圆满轮　　　神足速疾行</a><br><a name="0314c15" id="0314c15">　　照以智慧光　　　长诸根力药</a><br><a name="0314c16" id="0314c16">　　灭除烦恼闇　　　消竭爱欲海</a><br><a name="0314c17" id="0314c17">　　菩萨智光月　　　法界以为轮</a><br><a name="0314c18" id="0314c18">　　游于毕竟空　　　世间无不见</a><br><a name="0314c19" id="0314c19">　　三界识心内　　　随时有增减</a><br><a name="0314c20" id="0314c20">　　二乘星宿中　　　一切无俦匹</a><br><a name="0314c21" id="0314c21">　　菩萨大法王　　　功德庄严身</a><br><a name="0314c22" id="0314c22">　　相好皆具足　　　人天悉瞻仰</a><br><a name="0314c23" id="0314c23">　　方便清净目　　　智慧金刚杵</a><br><a name="0314c24" id="0314c24">　　于法得自在　　　以道化群生</a><br><a name="0314c25" id="0314c25">　　菩萨大梵王　　　自在超三有</a><br><a name="0314c26" id="0314c26">　　业惑悉皆断　　　慈舍靡不具</a><br><a name="0314c27" id="0314c27">　　处处示现身　　　开悟以法音</a><br><a name="0314c28" id="0314c28">　　于彼三界中　　　拔诸邪见根</a><br><a name="0314c29" id="0314c29">　　菩萨自在天　　　超过生死地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100314b.htm'><img src='up.gif' border=0></a>
<a href='T100315a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>