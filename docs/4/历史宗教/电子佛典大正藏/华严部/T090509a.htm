<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0509a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷17)</font> 金刚幢菩萨十回向品第二十一之一 <font face='Arial'>T09, p0509a</h2></font><hr>
<span class='old'>
</a><a name="0508c28" id="0508c28">菩萨摩诃萨布施鼻时善根回向</a><a name="0508c29" id="0508c29"><p>菩萨摩诃萨。安住自在大王地时。能以</span><a name="0509a01" id="0509a01">牙齿布施众生。如华齿王菩萨六牙白象王</a><a name="0509a02" id="0509a02">菩萨。布施齿时。获难得心。如优昙华。清净</a><a name="0509a03" id="0509a03">施心。无尽施心。不浊施心。无著施心。无量</a><a name="0509a04" id="0509a04">施心。调伏舍诸根心。一切施心。一切智愿心。</a><a name="0509a05" id="0509a05">安隐众生心。成就施心。大施心。胜施心。身之</a><a name="0509a06" id="0509a06">要用牙齿为最。己所宝重。众所叹惜。而能</a><a name="0509a07" id="0509a07">惠施诸乞求者。菩萨摩诃萨。安住此法。舍</a><a name="0509a08" id="0509a08">牙齿时。如是回向。以此善根。令一切众生。</a><a name="0509a09" id="0509a09">得白净利牙。成最胜塔受天人供。令一切</a><a name="0509a10" id="0509a10">众生。得佛齐密无间齿相。令一切众生。行</a><a name="0509a11" id="0509a11">调伏心。进趣菩萨诸波罗蜜。令一切众生。</a><a name="0509a12" id="0509a12">口齿清净显现明白。令一切众生。念庄严口。</a><a name="0509a13" id="0509a13">牙相成就开现鲜洁。令一切众生。含齿四十。</a><a name="0509a14" id="0509a14">常出无量清净妙香。令一切众生。得安住</a><a name="0509a15" id="0509a15">旋牙。华色庄严。能调伏心。令一切众生。得</a><a name="0509a16" id="0509a16">清净牙。能放无量亿千光明。鲜洁圆满普照</a><a name="0509a17" id="0509a17">十方。令一切众生。得徐嚼牙。饭入口回。粒</a><a name="0509a18" id="0509a18">粒皆碎。无所味着。为上福田。令一切众生。</a><a name="0509a19" id="0509a19">得胜妙牙。放无量色光。授菩提记。是为菩</a><a name="0509a20" id="0509a20">萨摩诃萨施牙齿时善根回向。令一切众生。</a><a name="0509a21" id="0509a21">得无碍严净诸法智慧。菩萨摩诃萨。若有人</a><a name="0509a22" id="0509a22">来从乞舌时。于乞求者柔软语。爱语。慈愍</a><a name="0509a23" id="0509a23">心语。生抚慰心。如善口王菩萨不退转菩萨。</a><a name="0509a24" id="0509a24">及余无量菩萨摩诃萨等。于诸趣中受无量</a><a name="0509a25" id="0509a25">生时。有乞舌者。先安乞人处师子座舍</a><a name="0509a26" id="0509a26">己舌时。以欢喜心。不坏心。无嫌恨心。大心。</a><a name="0509a27" id="0509a27">生佛家心。建立菩萨家心。不浊心。勇猛精进</a><a name="0509a28" id="0509a28">心。不着自身心。无怨敌心。以右膝着地。出</a><a name="0509a29" id="0509a29">舌示已。作柔软语。爱语。慈愍心语。谓乞者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090508c.htm'><img src='up.gif' border=0></a>
<a href='T090509b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>