<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0524c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷4)</font> 妙善地第九 <font face='Arial'>T10, p0524c</h2></font><hr>
<span class='old'>
</a><a name="0524b28" id="0524b28">是无量智善观佛道。欲更求转胜深寂灭解</a><a name="0524b29" id="0524b29">脱。欲转胜思惟如来智慧。欲入如来深密法</span><a name="0524c01" id="0524c01">中。欲选择取不可思议大智慧。欲选择诸陀</a><a name="0524c02" id="0524c02">罗尼三昧重令清净。欲令诸神通广大。欲随</a><a name="0524c03" id="0524c03">顺世间差别行。欲修诸力无畏佛不共法。无</a><a name="0524c04" id="0524c04">能坏者。欲顺行诸佛转法轮力。欲不舍所</a><a name="0524c05" id="0524c05">受大悲大愿。得入第九地。诸菩萨。住此地中。</a><a name="0524c06" id="0524c06">如实知起善不善无记法行。知有漏无漏法</a><a name="0524c07" id="0524c07">行。世间出世间法行。思议不可思议法行。定</a><a name="0524c08" id="0524c08">不定法行。声闻辟支佛法行。菩萨道法行。</a><a name="0524c09" id="0524c09">如来地法行。有为法无为法行。随顺如是</a><a name="0524c10" id="0524c10">智慧。如实知菩提心所行难。知诸烦恼难。业</a><a name="0524c11" id="0524c11">难诸根难。愿乐难性难。志心难深心难。生</a><a name="0524c12" id="0524c12">难残气难。三聚差别难。知众生诸心差别相。</a><a name="0524c13" id="0524c13">心杂相。心轻转相。心坏不坏相。心无形相。心</a><a name="0524c14" id="0524c14">无边遍自在相。心清净差别相。心垢相。心无</a><a name="0524c15" id="0524c15">垢相。心缚相。心解相。心谄曲相。心质直相。</a><a name="0524c16" id="0524c16">心随道相。皆如实知。是菩萨。知烦恼深相。知</a><a name="0524c17" id="0524c17">浅相。知烦恼心伴相不离相。知使缠差别相。</a><a name="0524c18" id="0524c18">知是心相应不相应相。知是生时得果报相。</a><a name="0524c19" id="0524c19">知是三界中差别相。知爱痴见深入如箭相。</a><a name="0524c20" id="0524c20">知憍慢痴重罪相。知是三业因缘不断相。略</a><a name="0524c21" id="0524c21">说乃至如实知入八万四千烦恼行差别相。</a><a name="0524c22" id="0524c22">是菩萨。知诸业善不善无记相。分别未分别</a><a name="0524c23" id="0524c23">相。心伴相不离相自然尽相。行道尽相。种相</a><a name="0524c24" id="0524c24">集相。不失果报相。次第相。有报相无报相。黑</a><a name="0524c25" id="0524c25">黑报相。白白报相。黑白黑白报相。非黑非白</a><a name="0524c26" id="0524c26">能尽业相。知业起处相。受业法别异相。知无</a><a name="0524c27" id="0524c27">量因缘起业相。知世间业出世间业差别相。</a><a name="0524c28" id="0524c28">现报相生报相后报相。随诸业定相不定相。</a><a name="0524c29" id="0524c29">略说。乃至如实知八万四千诸业差别相。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100524b.htm'><img src='up.gif' border=0></a>
<a href='T100525a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>