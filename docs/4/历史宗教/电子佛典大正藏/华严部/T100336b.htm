<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0336b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷62)</font> 入法界品第三十九之一 <font face='Arial'>T10, p0336b</h2></font><hr>
<span class='old'>
</a><a name="0336a28" id="0336a28">切菩萨行海。随其愿力。而修行故。入大愿海。</a><a name="0336a29" id="0336a29">于无量劫住世间故。入一切众生海。随其心</span><a name="0336b01" id="0336b01">乐广利益故。入一切众生心海。出生十力无</a><a name="0336b02" id="0336b02">碍智光故。入一切众生根海。应时教化悉令</a><a name="0336b03" id="0336b03">调伏故。入一切刹海。成满本愿严净佛刹故。</a><a name="0336b04" id="0336b04">入一切佛海。愿常供养诸如来故。入一切法</a><a name="0336b05" id="0336b05">海。能以智慧咸悟入故。入一切功德海。一</a><a name="0336b06" id="0336b06">一修行令具足故。入一切众生言辞海。于一</a><a name="0336b07" id="0336b07">切刹转正法轮故。而我云何。能知能说彼功</a><a name="0336b08" id="0336b08">德行。善男子。从此南行。六十由旬。楞伽道</a><a name="0336b09" id="0336b09">边。有一聚落。名为海岸。彼有比丘。名曰善</a><a name="0336b10" id="0336b10">住。汝诣彼问。菩萨云何净菩萨行。时善财童</a><a name="0336b11" id="0336b11">子。礼海云足。右绕瞻仰。辞退而去<p></a><a name="0336b12" id="0336b12">尔时善财童子。专念善知识教。专念普眼法</a><a name="0336b13" id="0336b13">门。专念佛神力。专持法句云。专入法海门。专</a><a name="0336b14" id="0336b14">思法差别。深入法漩澓。普入法虚空。净治</a><a name="0336b15" id="0336b15">法翳障。观察法宝处。渐次南行。至楞伽道</a><a name="0336b16" id="0336b16">海岸聚落。观察十方。求觅善住。见此比丘于</a><a name="0336b17" id="0336b17">虚空中来往经行。无数诸天。恭敬围绕。散诸</a><a name="0336b18" id="0336b18">天华。作天妓乐。幡幢缯绮。悉各无数。遍满虚</a><a name="0336b19" id="0336b19">空。以为供养。诸大龙王。于虚空中。兴不思</a><a name="0336b20" id="0336b20">议。沉水香云。震雷激电。以为供养。紧那罗</a><a name="0336b21" id="0336b21">王。奏众乐音。如法赞美。以为供养。摩[<a href='javascript:showpic("images/023523.gif")'>目*侯</a>]罗伽</a><a name="0336b22" id="0336b22">王。以不思议极微细衣。于虚空中。周回布设。</a><a name="0336b23" id="0336b23">心生欢喜。以为供养。阿修罗王。兴不思议摩</a><a name="0336b24" id="0336b24">尼宝云。无量光明。种种庄严。遍满虚空。以为</a><a name="0336b25" id="0336b25">供养。迦楼罗王。作童子形无量采女之所围</a><a name="0336b26" id="0336b26">绕。究竟成就无杀害心。于虚空中。合掌供养。</a><a name="0336b27" id="0336b27">不思议数诸罗刹王。无量罗刹之所围绕。其</a><a name="0336b28" id="0336b28">形长大甚可怖畏。见善住比丘。慈心自在。曲</a><a name="0336b29" id="0336b29">躬合掌。瞻仰供养。不思议数诸夜叉王。各各<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100336a.htm'><img src='up.gif' border=0></a>
<a href='T100336c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>