<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0969c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷1)</font> 空观品第三 <font face='Arial'>T10, p0969c</h2></font><hr>
<span class='old'>
</a><a name="0969b28" id="0969b28">知亦无处所。用清净故平正无邪。柔软其心</a><a name="0969b29" id="0969b29">不怀粗穬。笃信真要未曾变改。志常坚强</span><a name="0969c01" id="0969c01">而无动转。无能憎嫉而娆害者。何以故。尔以</a><a name="0969c02" id="0969c02">其行际不可逮。及有所建立无能诽谤。何敢</a><a name="0969c03" id="0969c03">兴造无根无罪心垢为消。愿令法轮常转于</a><a name="0969c04" id="0969c04">世。使一切人疾得妙慧。光照幽冥如日贯云。</a><a name="0969c05" id="0969c05">立道善本自观无我。生无处所于内外法俱</a><a name="0969c06" id="0969c06">亦如是。亦复不见生死所趣起灭之处。乃</a><a name="0969c07" id="0969c07">至罗汉缘觉及佛皆无见闻。有想见者为非</a><a name="0969c08" id="0969c08">见也。无所想见一切清净。不止净想乃为非</a><a name="0969c09" id="0969c09">想。是为空见为无所见。复次最胜。心不在内</a><a name="0969c10" id="0969c10">亦不处外。不于道法不住于俗。亦不住有亦</a><a name="0969c11" id="0969c11">不住无。不见起灭动摇之处。心无崖畔广普</a><a name="0969c12" id="0969c12">无底。亦无音响本末悉尽。如是最胜当作是</a><a name="0969c13" id="0969c13">观观无所观。当作是见见无所见。习行菩萨</a><a name="0969c14" id="0969c14">为空为灭为无所有。三住菩萨以诸法定。使</a><a name="0969c15" id="0969c15">意专精计念成净。作是计者为应泥洹应无</a><a name="0969c16" id="0969c16">所生。是法无法无亦无无。强为生名字为法</a><a name="0969c17" id="0969c17">性。晓了法性无来往缘。习意断法哀世现</a><a name="0969c18" id="0969c18">名。恶法未生精进御止摄使不起。以兴恶者</a><a name="0969c19" id="0969c19">御意令断。未生善法精勤使生。已生增多不</a><a name="0969c20" id="0969c20">使漏失。三住菩萨行神足定。得乐喜定止所</a><a name="0969c21" id="0969c21">作行。总其神足持身心意。以精勤定除所作</a><a name="0969c22" id="0969c22">恶。复总神足摄持身心。复以意定除其所作。</a><a name="0969c23" id="0969c23">统摄神足持于身心。以智慧定除诸所作。统</a><a name="0969c24" id="0969c24">其神足亦持身心。渐进修根信精进根。意定</a><a name="0969c25" id="0969c25">慧根便得入要。佛法空尽无彼无我。亦无因</a><a name="0969c26" id="0969c26">缘复无缠缚。贪有计常生死苦断。一切无迹</a><a name="0969c27" id="0969c27">人多相猗。见着性名于无数世。当复精行</a><a name="0969c28" id="0969c28">忧恼相随。如影随形往来不停。如轮在辙莫</a><a name="0969c29" id="0969c29">知端绪。行定无猗正观不着。贪尽想灭结解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100969b.htm'><img src='up.gif' border=0></a>
<a href='T100970a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>