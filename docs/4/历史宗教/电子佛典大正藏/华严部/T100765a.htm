<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0765a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷22)</font> 入不思议解脱境界普贤行愿品 <font face='Arial'>T10, p0765a</h2></font><hr>
<span class='old'>
</a><a name="0764c28" id="0764c28">诸世界种种分布。诸世界或有世界。秽而兼</a><a name="0764c29" id="0764c29">净。或有世界。净而兼秽。或有世界。一向杂</span><a name="0765a01" id="0765a01">秽。或有世界。一向清净。或有广大。或有狭</a><a name="0765a02" id="0765a02">小。或高或下。或粗或妙。或正或侧。或覆或</a><a name="0765a03" id="0765a03">仰。或圆或方。或非圆方。如是一切种种名字</a><a name="0765a04" id="0765a04">形像庄严。诸世界中。念念修行诸菩萨行。入</a><a name="0765a05" id="0765a05">菩萨住。现菩萨力。亦现三世一切佛身。随众</a><a name="0765a06" id="0765a06">生心。普使知见。速疾增长一切智智福德海</a><a name="0765a07" id="0765a07">门。善男子。毗卢遮那如来。于过去世。如是修</a><a name="0765a08" id="0765a08">行菩萨行时。见诸众生不修福德。无有智慧。</a><a name="0765a09" id="0765a09">远离惭愧。着我我所。无明翳障。出生种种</a><a name="0765a10" id="0765a10">不正思惟。入诸邪网恶见稠林。不识因果。顺</a><a name="0765a11" id="0765a11">烦恼业。迷惑其心。不得自在。堕于生死险难</a><a name="0765a12" id="0765a12">深坑。具受种种无量诸苦。起大悲心。修集</a><a name="0765a13" id="0765a13">一切波罗蜜行。为诸众生。称扬赞叹坚固善</a><a name="0765a14" id="0765a14">根。令其安住远离生死贫穷困苦。勤修福智</a><a name="0765a15" id="0765a15">助道之法。为说种种诸因果门。为说业报不</a><a name="0765a16" id="0765a16">相违返。为说于法证入之处。为说一切众生</a><a name="0765a17" id="0765a17">欲解。及说一切受生国土。令其不断一切佛</a><a name="0765a18" id="0765a18">种。令其守护一切佛教。令其舍离一切诸恶。</a><a name="0765a19" id="0765a19">又为称叹趣一切智助道之法。令诸众生心</a><a name="0765a20" id="0765a20">生欢喜。令行法施普摄一切。令其发起一切</a><a name="0765a21" id="0765a21">智行。令其修学诸大菩萨波罗蜜道。令其增</a><a name="0765a22" id="0765a22">长成一切智诸善根海。令其满足一切圣财。</a><a name="0765a23" id="0765a23">令其得入佛自在门。令其摄取无量方便。令</a><a name="0765a24" id="0765a24">其观察如来威德。令其亲近随顺如来寂静</a><a name="0765a25" id="0765a25">安乐。令其安住成就菩萨种种智慧</a><a name="0765a26" id="0765a26"><p class='juan'>
大方广佛华严经卷第二十二</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100764c.htm'><img src='up.gif' border=0></a>
<a href='T100765b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>