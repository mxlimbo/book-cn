<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0282a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷53)</font> 离世间品第三十八之一 <font face='Arial'>T10, p0282a</h2></font><hr>
<span class='old'>
</a><a name="0281c28" id="0281c28">辩才陀罗尼。演说无边诸佛法故。出生无碍</a><a name="0281c29" id="0281c29">耳陀罗尼。不可说佛所说之法。悉能闻故。一</span><a name="0282a01" id="0282a01">切佛法陀罗尼。安住如来力无畏故。是为十。</a><a name="0282a02" id="0282a02">若诸菩萨。欲得此法当勤修学。佛子。菩萨摩</a><a name="0282a03" id="0282a03">诃萨。说十种佛。何等为十。所谓成正觉佛。</a><a name="0282a04" id="0282a04">愿佛。业报佛。住持佛。涅槃佛。法界佛。心佛。</a><a name="0282a05" id="0282a05">三昧佛。本性佛。随乐佛。是为十<p></a><a name="0282a06" id="0282a06">佛子。菩萨摩诃萨。发十种普贤心。何等为十。</a><a name="0282a07" id="0282a07">所谓发大慈心。救护一切众生故。发大悲心。</a><a name="0282a08" id="0282a08">代一切众生受苦故。发一切施心。悉舍所有</a><a name="0282a09" id="0282a09">故。发念一切智为首心。乐求一切佛法故。发</a><a name="0282a10" id="0282a10">功德庄严心。学一切菩萨行故。发如金刚心。</a><a name="0282a11" id="0282a11">一切处受生。不忘失故。发如海心。一切白净</a><a name="0282a12" id="0282a12">法。悉流入故。发如大山王心。一切恶言。皆忍</a><a name="0282a13" id="0282a13">受故。发安隐心。施一切众生。无怖畏故。发般</a><a name="0282a14" id="0282a14">若波罗蜜究竟心。巧观一切法。无所有故。是</a><a name="0282a15" id="0282a15">为十。若诸菩萨。安住此心。疾得成就普贤善</a><a name="0282a16" id="0282a16">巧智。佛子。菩萨摩诃萨。有十种普贤行法。何</a><a name="0282a17" id="0282a17">等为十。所谓愿住未来一切劫普贤行法。愿</a><a name="0282a18" id="0282a18">供养恭敬本来一切佛普贤行法。愿安置一</a><a name="0282a19" id="0282a19">切众生。于普贤菩萨行普贤行法。愿积集一</a><a name="0282a20" id="0282a20">切善根普贤行法。愿入一切波罗蜜普贤行</a><a name="0282a21" id="0282a21">法。愿满足一切菩萨行普贤行法。愿庄严一</a><a name="0282a22" id="0282a22">切世界普贤行法。愿生一切佛刹普贤行法。</a><a name="0282a23" id="0282a23">愿善观察一切法普贤行法。愿于一切佛国</a><a name="0282a24" id="0282a24">土。成无上菩提普贤行法。是为十。若诸菩萨。</a><a name="0282a25" id="0282a25">勤修此法。疾得满足普贤行愿。佛子。菩萨摩</a><a name="0282a26" id="0282a26">诃萨。以十种观众生。而起大悲。何等为十。所</a><a name="0282a27" id="0282a27">谓观察众生。无依无怙。而起大悲。观察众生。</a><a name="0282a28" id="0282a28">性不调顺。而起大悲。观察众生。贫无善根。而</a><a name="0282a29" id="0282a29">起大悲。观察众生。长夜睡眠。而起大悲。观察<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100281c.htm'><img src='up.gif' border=0></a>
<a href='T100282b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>