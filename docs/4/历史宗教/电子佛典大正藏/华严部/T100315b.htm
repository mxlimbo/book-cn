<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0315b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷59)</font> 离世间品第三十八之一 <font face='Arial'>T10, p0315b</h2></font><hr>
<span class='old'>
</a><br><a name="0315a28" id="0315a28">　　菩萨优昙华　　　世间难值遇</a><br><a name="0315a29" id="0315a29">　　菩萨大勇将　　　众魔悉降伏</span><br><a name="0315b01" id="0315b01">　　菩萨转法轮　　　如佛之所转</a><br><a name="0315b02" id="0315b02">　　菩萨灯破闇　　　众生见正道</a><br><a name="0315b03" id="0315b03">　　菩萨功德河　　　恒顺正道流</a><br><a name="0315b04" id="0315b04">　　菩萨精进桥　　　广度诸群品</a><br><a name="0315b05" id="0315b05">　　大智与弘誓　　　共作坚牢船</a><br><a name="0315b06" id="0315b06">　　引接诸众生　　　安置菩提岸</a><br><a name="0315b07" id="0315b07">　　菩萨游戏园　　　真实乐众生</a><br><a name="0315b08" id="0315b08">　　菩萨解脱华　　　庄严智宫殿</a><br><a name="0315b09" id="0315b09">　　菩萨如妙药　　　灭除烦恼病</a><br><a name="0315b10" id="0315b10">　　菩萨如雪山　　　出生智慧药</a><br><a name="0315b11" id="0315b11">　　菩萨等于佛　　　觉悟诸群生</a><br><a name="0315b12" id="0315b12">　　佛心岂有他　　　正觉觉世间</a><br><a name="0315b13" id="0315b13">　　如佛之所来　　　菩萨如是来</a><br><a name="0315b14" id="0315b14">　　亦如一切智　　　以智入普门</a><br><a name="0315b15" id="0315b15">　　菩萨善开导　　　一切诸群生</a><br><a name="0315b16" id="0315b16">　　菩萨自然觉　　　一切智境界</a><br><a name="0315b17" id="0315b17">　　菩萨无量力　　　世间莫能坏</a><br><a name="0315b18" id="0315b18">　　菩萨无畏智　　　知众生及法</a><br><a name="0315b19" id="0315b19">　　一切诸世间　　　色相各差别</a><br><a name="0315b20" id="0315b20">　　音声及名字　　　悉能分别知</a><br><a name="0315b21" id="0315b21">　　虽离于名色　　　而现种种相</a><br><a name="0315b22" id="0315b22">　　一切诸众生　　　莫能测其道</a><br><a name="0315b23" id="0315b23">　　如是等功德　　　菩萨悉成就</a><br><a name="0315b24" id="0315b24">　　了性皆无性　　　有无无所著</a><br><a name="0315b25" id="0315b25">　　如是一切智　　　无尽无所依</a><br><a name="0315b26" id="0315b26">　　我今当演说　　　令众生欢喜</a><br><a name="0315b27" id="0315b27">　　虽知诸法相　　　如幻悉空寂</a><br><a name="0315b28" id="0315b28">　　而以悲愿心　　　及佛威神力</a><br><a name="0315b29" id="0315b29">　　现神通变化　　　种种无量事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100315a.htm'><img src='up.gif' border=0></a>
<a href='T100315c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>