<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0341b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷63)</font> 入法界品第三十九之一 <font face='Arial'>T10, p0341b</h2></font><hr>
<span class='old'>
</a><a name="0341a28" id="0341a28">断生命。令其究竟常真实语。不作虚诳无益</a><a name="0341a29" id="0341a29">谈说。令摄他语。不行离间。令柔软语。无有粗</span><a name="0341b01" id="0341b01">恶。令常演说甚深决定明了之义。不作无义</a><a name="0341b02" id="0341b02">绮饰言辞。为说少欲。令除贪爱。心无瑕垢。为</a><a name="0341b03" id="0341b03">说大悲。令除忿怒意得清净。活粽义。令其</a><a name="0341b04" id="0341b04">观察一切诸法。深入因缘。善明谛理。拔邪见</a><a name="0341b05" id="0341b05">刺。破疑惑山。一切障碍。悉皆除灭。如是所</a><a name="0341b06" id="0341b06">作。充满法界。从其两目。出无数百千亿日轮。</a><a name="0341b07" id="0341b07">普照一切诸大地狱及诸恶趣。皆令离苦。又</a><a name="0341b08" id="0341b08">照一切世界中间。令除黑暗。又照一切十方</a><a name="0341b09" id="0341b09">众生。皆令舍离愚痴翳障。于垢浊国土放清</a><a name="0341b10" id="0341b10">净光。白银国土。放黄金色光。黄金国土。放白</a><a name="0341b11" id="0341b11">银色光。琉璃国土。放玻璃色光。玻璃国土。</a><a name="0341b12" id="0341b12">放琉璃色光。砗磲国土。放码瑙色光。码瑙</a><a name="0341b13" id="0341b13">国土。放砗磲色光。帝青国土。放日藏摩尼王</a><a name="0341b14" id="0341b14">色光。日藏摩尼王国土。放帝青色光。赤真珠</a><a name="0341b15" id="0341b15">国土。放月光网藏摩尼王色光。月光网藏摩</a><a name="0341b16" id="0341b16">尼王国土。放赤真珠色光。一宝所成国土。放</a><a name="0341b17" id="0341b17">种种宝色光。种种宝所成国土。放一宝色光。</a><a name="0341b18" id="0341b18">照诸众生心之稠林。辨诸众生无量事业。严</a><a name="0341b19" id="0341b19">饰一切世间碳界。令诸众生。心得清凉。生</a><a name="0341b20" id="0341b20">大欢喜。如是所作。充满法界。从其眉间白毫</a><a name="0341b21" id="0341b21">相中。出无数百千亿帝释。皆于境界。而得自</a><a name="0341b22" id="0341b22">在。摩尼宝珠。系其顶上。光照一切诸天宫殿。</a><a name="0341b23" id="0341b23">震动一切须弥山王。觉悟一切诸天大众。叹</a><a name="0341b24" id="0341b24">福德力。说智慧力。生其乐力。持其志力。净其</a><a name="0341b25" id="0341b25">念力。坚其所发菩提心力。赞乐见佛。令除世</a><a name="0341b26" id="0341b26">欲。赞乐闻法。令厌世境。赞乐观智。令绝世</a><a name="0341b27" id="0341b27">染。止修罗战。断烦恼诤。灭怖死心。发降魔</a><a name="0341b28" id="0341b28">愿。兴立正法须弥山王。成辨众生一切事</a><a name="0341b29" id="0341b29">业。如是所作。周遍法界。从其额上。出无数百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100341a.htm'><img src='up.gif' border=0></a>
<a href='T100341c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>