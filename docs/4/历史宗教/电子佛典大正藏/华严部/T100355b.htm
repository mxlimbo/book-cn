<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0355b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷66)</font> 入法界品第三十九之一 <font face='Arial'>T10, p0355b</h2></font><hr>
<span class='old'>
</a><a name="0355a28" id="0355a28">自在心。住法心。遍往佛刹心。见佛庄严心。不</a><a name="0355a29" id="0355a29">舍十力心。渐次游行。经历国土村邑聚落。至</span><a name="0355b01" id="0355b01">多罗幢城。问无厌足王所在之处。诸人答言。</a><a name="0355b02" id="0355b02">此王今者在于正殿。坐师子座。宣布法化。调</a><a name="0355b03" id="0355b03">御众生。可治者治。可摄者摄。罚其罪恶。决其</a><a name="0355b04" id="0355b04">诤讼。抚其孤弱。皆令永断杀盗邪淫。亦令禁</a><a name="0355b05" id="0355b05">止妄言两舌恶口绮语。又使远离贪嗔邪见。</a><a name="0355b06" id="0355b06">时善财童子。依众人语。寻即往诣遥见彼王</a><a name="0355b07" id="0355b07">坐那罗延金刚之座。阿僧祇宝。以为其足。无</a><a name="0355b08" id="0355b08">量宝像。以为庄严。金绳为网弥覆其上。如</a><a name="0355b09" id="0355b09">意摩尼以为宝冠。庄严其首。阎浮檀金以为</a><a name="0355b10" id="0355b10">半月。庄严其额。帝青摩尼以为耳珰。相对垂</a><a name="0355b11" id="0355b11">下。无价摩尼以为璎珞。庄严其颈。天妙摩</a><a name="0355b12" id="0355b12">尼以为印钏。庄严其臂。阎浮檀金以为其盖。</a><a name="0355b13" id="0355b13">众宝间错以为轮辐。大琉璃宝以为其竿。光</a><a name="0355b14" id="0355b14">味摩尼以为其脐。杂宝为铃。恒出妙音。放</a><a name="0355b15" id="0355b15">大光明。周遍十方。如是宝盖。而覆其上。阿那</a><a name="0355b16" id="0355b16">罗王。有大力势。能伏他众。无能与敌。以离垢</a><a name="0355b17" id="0355b17">缯。而系其顶。十千大臣。前后围绕。共理王</a><a name="0355b18" id="0355b18">事。其前复有十万猛卒。形貌丑恶。衣服褊陋。</a><a name="0355b19" id="0355b19">执持器仗。攘臂嗔目。众生见者。无不恐怖。无</a><a name="0355b20" id="0355b20">量众生。犯王教敕。或盗他物。或害他命。或侵</a><a name="0355b21" id="0355b21">他妻。或生邪见。或起嗔恨。或怀贪嫉。作如是</a><a name="0355b22" id="0355b22">等种种恶业。身被五缚。将诣王所。随其所犯。</a><a name="0355b23" id="0355b23">而治罚之。或断手足。或截耳鼻。或挑其目。或</a><a name="0355b24" id="0355b24">斩其首。或剥其皮。或解其体。或以汤煮。或以</a><a name="0355b25" id="0355b25">火焚。或驱上高山推令堕落。有如是等无量</a><a name="0355b26" id="0355b26">楚毒。发声号叫。譬如众合大地狱中。善财</a><a name="0355b27" id="0355b27">见已。作如是念。我为利益一切众生。求菩</a><a name="0355b28" id="0355b28">萨行。修菩萨道。今者此王灭诸善法。作大罪</a><a name="0355b29" id="0355b29">业。逼恼众生。乃至断命。曾不顾惧未来恶道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100355a.htm'><img src='up.gif' border=0></a>
<a href='T100355c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>