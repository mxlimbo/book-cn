<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0079b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷15)</font> 贤首品第十二之一 <font face='Arial'>T10, p0079b</h2></font><hr>
<span class='old'>
</a><br><a name="0079a28" id="0079a28">　　若有作诸放逸行　　　入于死灭大鱼口</a><br><a name="0079a29" id="0079a29">　　世间所有众苦本　　　一切圣人皆厌患</span><br><a name="0079b01" id="0079b01">　　五欲功德灭坏性　　　汝应爱乐真实法</a><br><a name="0079b02" id="0079b02">　　三十三天闻此音　　　悉共来升善法堂</a><br><a name="0079b03" id="0079b03">　　帝释为说微妙法　　　咸令顺寂除贪爱</a><br><a name="0079b04" id="0079b04">　　彼音无形不可见　　　犹能利益诸天众</a><br><a name="0079b05" id="0079b05">　　况随心乐现色身　　　而不济度诸群生</a><br><a name="0079b06" id="0079b06">　　天阿修罗共斗时　　　诸天福德殊胜力</a><br><a name="0079b07" id="0079b07">　　天鼓出音告其众　　　汝等宜应勿忧怖</a><br><a name="0079b08" id="0079b08">　　诸天闻此所告音　　　悉除忧畏增益力</a><br><a name="0079b09" id="0079b09">　　时阿修罗心震惧　　　所将兵众咸退走</a><br><a name="0079b10" id="0079b10">　　甘露妙定如天鼓　　　恒出降魔寂静音</a><br><a name="0079b11" id="0079b11">　　大悲哀愍救一切　　　普使众生灭烦恼</a><br><a name="0079b12" id="0079b12">　　帝释普应诸天女　　　九十有二那由他</a><br><a name="0079b13" id="0079b13">　　令彼各各心自谓　　　天王独与我娱乐</a><br><a name="0079b14" id="0079b14">　　如天女中身普应　　　善法堂内亦如是</a><br><a name="0079b15" id="0079b15">　　能于一念现神通　　　悉至其前为说法</a><br><a name="0079b16" id="0079b16">　　帝释具有贪恚痴　　　能令眷属悉欢喜</a><br><a name="0079b17" id="0079b17">　　况大方便神通力　　　而不能令一切悦</a><br><a name="0079b18" id="0079b18">　　他化自在六天王　　　于欲界中得自在</a><br><a name="0079b19" id="0079b19">　　以业惑苦为罥网　　　系缚一切诸凡夫</a><br><a name="0079b20" id="0079b20">　　彼有贪欲嗔恚痴　　　犹于众生得自在</a><br><a name="0079b21" id="0079b21">　　况具十种自在力　　　而不能令众同行</a><br><a name="0079b22" id="0079b22">　　三千世界大梵王　　　一切梵天所住处</a><br><a name="0079b23" id="0079b23">　　悉能现身于彼坐　　　演畅微妙梵音声</a><br><a name="0079b24" id="0079b24">　　彼住世间梵道中　　　禅定神通尚如意</a><br><a name="0079b25" id="0079b25">　　况出世间无有上　　　于禅解脱不自在</a><br><a name="0079b26" id="0079b26">　　摩醯首罗智自在　　　大海龙王降雨时</a><br><a name="0079b27" id="0079b27">　　悉能分别数其滴　　　于一念中皆辨了</a><br><a name="0079b28" id="0079b28">　　无量亿劫勤修学　　　得是无上菩提智</a><br><a name="0079b29" id="0079b29">　　云何不于一念中　　　普知一切众生心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100079a.htm'><img src='up.gif' border=0></a>
<a href='T100079c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>