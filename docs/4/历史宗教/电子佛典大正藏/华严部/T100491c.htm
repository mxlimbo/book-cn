<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0491c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷5)</font> 金刚藏问菩萨住品第十 <font face='Arial'>T10, p0491c</h2></font><hr>
<span class='old'>
</a><a name="0491b28" id="0491b28">是为菩萨造十脱门。不可称计。至阿僧祇百</a><a name="0491b29" id="0491b29">千脱门。若有菩萨。住十道地。寻即逮得如是</span><a name="0491c01" id="0491c01">三昧。至亿百千。总持神通无限。彼以是慧。</a><a name="0491c02" id="0491c02">意了所入。游遍无量。所思方便。众德备悉。彼</a><a name="0491c03" id="0491c03">已一时。受于十方无量诸佛所宣道义。演</a><a name="0491c04" id="0491c04">不可限圣法光明。法典晖曜。而雨法泽。寻即</a><a name="0491c05" id="0491c05">受持。犹如佛子。海中诸龙欲雨之时余不能</a><a name="0491c06" id="0491c06">任唯大海受。如是佛子。若入如来诸佛</a><a name="0491c07" id="0491c07">秘藏</a><a name="0491c08" id="0491c08"><p>尔时辄能雨大法泽。其余众生。不能任受有。</a><a name="0491c09" id="0491c09">报应缘。执持众行。至第九住。菩萨之业。无能</a><a name="0491c10" id="0491c10">执任。十住菩萨。住此道地。雨法润泽。执持一</a><a name="0491c11" id="0491c11">切众生心意。犹如佛子。大海之中。有大雨云。</a><a name="0491c12" id="0491c12">名胜谛无极。怀抱二乘。一时须臾。咸放甘</a><a name="0491c13" id="0491c13">雨。周遍国土。悉润天下无际普地。及诸大城</a><a name="0491c14" id="0491c14">州域大国。所以者何。其大海者。不可限量</a><a name="0491c15" id="0491c15">如是佛子。菩萨大士。住是法雨。如来一身。怀</a><a name="0491c16" id="0491c16">抱法雨。劝化二乘。乃至无限诸如来慧。而无</a><a name="0491c17" id="0491c17">央数。不可思议。不可称不可量。无边无际。超</a><a name="0491c18" id="0491c18">出无表。不可引喻。诸如来身。一时之间。振</a><a name="0491c19" id="0491c19">大光明圣法之雨。遍润十方。谁能计知彼法</a><a name="0491c20" id="0491c20">雨数。又问宁有能计此菩萨行。在几佛所。论</a><a name="0491c21" id="0491c21">其法雨多少数乎。须臾了耶。报曰不能称限</a><a name="0491c22" id="0491c22">合集引喻节限。犹如佛子。十方佛国。不可称</a><a name="0491c23" id="0491c23">计百千亿垓。诸佛世界。满中众尘。众生之类。</a><a name="0491c24" id="0491c24">其数如是。如此尘限。令不减少。一一众生。皆</a><a name="0491c25" id="0491c25">使博闻。逮得总持。悉为如来元首侍者也。</a><a name="0491c26" id="0491c26">为大弟子。极尊博闻。犹金刚上莲华如来至</a><a name="0491c27" id="0491c27">真。有一比丘。名曰大明。建如是像。博闻方</a><a name="0491c28" id="0491c28">便。势力坚强。一一之人智各如斯。普十方界</a><a name="0491c29" id="0491c29">众生之类。尽使如此。功勋智慧。巍巍无量。各<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100491b.htm'><img src='up.gif' border=0></a>
<a href='T100492a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>