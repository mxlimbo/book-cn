<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0778a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷26)</font> 入不思议解脱境界普贤行愿品 <font face='Arial'>T10, p0778a</h2></font><hr>
<span class='old'>
</a><a name="0777c28" id="0777c28">普门示现。如是等身。随诸众生心之所应。以</a><a name="0777c29" id="0777c29">种种方便教化成熟。令其开悟。增长善根。随</span><a name="0778a01" id="0778a01">顺修行。证入甚深菩萨解脱。善财。如是以正</a><a name="0778a02" id="0778a02">念力。忆持分别。彼主夜神所得解脱。所有教</a><a name="0778a03" id="0778a03">法。一一字句。名相体性。以总持力。忆念摄</a><a name="0778a04" id="0778a04">持。以慧解力。分明显示。以行愿力。发起广</a><a name="0778a05" id="0778a05">大。如是随顺。获得无量殊胜功德。渐次而</a><a name="0778a06" id="0778a06">行。度恒河北入憍萨罗国。向迦毗罗城。诣</a><a name="0778a07" id="0778a07">岚毗尼林。到已右绕周旋。求觅妙德圆满爱</a><a name="0778a08" id="0778a08">敬林神。见在林中大宝树下。庄严圆满宝楼</a><a name="0778a09" id="0778a09">阁中。坐摩尼藏师子之座。二十亿那由他诸</a><a name="0778a10" id="0778a10">林神女。前后围绕。广为演说一切菩萨受生</a><a name="0778a11" id="0778a11">海经。令其皆得生如来家。疾入菩萨大功德</a><a name="0778a12" id="0778a12">海。善财见已。顶礼双足。合掌前立。作如是言</a><a name="0778a13" id="0778a13">大圣。我已先发阿耨多罗三藐三菩提心。而</a><a name="0778a14" id="0778a14">未知菩萨云何生如来家。云何行菩萨行。云</a><a name="0778a15" id="0778a15">何能作一切众生种种照世大光明灯。时彼</a><a name="0778a16" id="0778a16">林神。告善财言。善男子。菩萨有十种受生藏。</a><a name="0778a17" id="0778a17">若诸菩萨。成就此法。则能速疾生如来家。念</a><a name="0778a18" id="0778a18">念增长菩萨善根。不休不懈。不退不断。无厌</a><a name="0778a19" id="0778a19">倦无系缚。无疑惑。无迷乱。无怯弱。无恼悔。</a><a name="0778a20" id="0778a20">无遗失。一切智体。等十方界。随顺佛境。入法</a><a name="0778a21" id="0778a21">界门。不退广大菩提之心。增长一切波罗蜜</a><a name="0778a22" id="0778a22">行。舍离一切世间趣类。疾入一切如来智地。</a><a name="0778a23" id="0778a23">神通智力常现在前。种种佛法。皆能顺入。究</a><a name="0778a24" id="0778a24">竟获得真实义境。何等为十。所谓愿常供事</a><a name="0778a25" id="0778a25">一切诸佛菩萨受生藏。普遍成就菩提心菩</a><a name="0778a26" id="0778a26">萨受生藏。观诸法门方便修行菩萨受生藏。</a><a name="0778a27" id="0778a27">以深净心普照三世菩萨受生藏。平等光明</a><a name="0778a28" id="0778a28">普照一切菩萨受生藏。生三世一切诸如来</a><a name="0778a29" id="0778a29">家菩萨受生藏。佛力光明普遍庄严菩萨受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100777c.htm'><img src='up.gif' border=0></a>
<a href='T100778b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>