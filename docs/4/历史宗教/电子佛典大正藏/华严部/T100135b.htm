<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0135b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷25)</font> 十回向品第二十五之一 <font face='Arial'>T10, p0135b</h2></font><hr>
<span class='old'>
</a><br><a name="0135a28" id="0135a28">　　一切诸法因缘生　　　体性非有亦非无</a><br><a name="0135a29" id="0135a29">　　而于因缘及所起　　　毕竟于中无取着</span><br><a name="0135b01" id="0135b01">　　一切众生语言处　　　于中毕竟无所得</a><br><a name="0135b02" id="0135b02">　　了知名相皆分别　　　明解诸法悉无我</a><br><a name="0135b03" id="0135b03">　　如众生性本寂灭　　　如是了知一切法</a><br><a name="0135b04" id="0135b04">　　三世所摄无有余　　　刹及诸业皆平等</a><br><a name="0135b05" id="0135b05">　　以如是智而回向　　　随其悟解福业生</a><br><a name="0135b06" id="0135b06">　　此诸福相亦如解　　　岂复于中有可得</a><br><a name="0135b07" id="0135b07">　　如是回向心无垢　　　永不称量诸法性</a><br><a name="0135b08" id="0135b08">　　了达其性皆非性　　　不住世间亦不出</a><br><a name="0135b09" id="0135b09">　　一切所行众善业　　　悉以回向诸群生</a><br><a name="0135b10" id="0135b10">　　莫不了达其真性　　　所有分别皆除遣</a><br><a name="0135b11" id="0135b11">　　所有一切虚妄见　　　悉皆弃舍无有余</a><br><a name="0135b12" id="0135b12">　　离诸热恼恒清凉　　　住于解脱无碍地</a><br><a name="0135b13" id="0135b13">　　菩萨不坏一切法　　　亦不灭坏诸法性</a><br><a name="0135b14" id="0135b14">　　解了诸法犹如响　　　悉于一切无所著</a><br><a name="0135b15" id="0135b15">　　了知三世诸众生　　　悉从因缘和合起</a><br><a name="0135b16" id="0135b16">　　亦知心乐及习气　　　未曾灭坏一切法</a><br><a name="0135b17" id="0135b17">　　了达业性非是业　　　而亦不违诸法相</a><br><a name="0135b18" id="0135b18">　　又亦不坏业果报　　　说诸法性从缘起</a><br><a name="0135b19" id="0135b19">　　了知众生无有生　　　亦无众生可流转</a><br><a name="0135b20" id="0135b20">　　无实众生而可说　　　但依世俗假宣示　</p><p></a><a name="0135b21" id="0135b21">佛子。云何为菩萨摩诃萨随顺坚固一切善</a><a name="0135b22" id="0135b22">根回向。佛子。此菩萨摩诃萨。或为帝王。临御</a><a name="0135b23" id="0135b23">大国。威德广被。名震天下。凡诸怨敌。靡不归</a><a name="0135b24" id="0135b24">顺。发号施令。悉依正法。执持一盖。溥荫万</a><a name="0135b25" id="0135b25">方。周行率土。所向无碍。以离垢缯。而系其</a><a name="0135b26" id="0135b26">顶。于法自在。见者咸伏。不刑不罚。感德从</a><a name="0135b27" id="0135b27">化。以四摄法。摄诸众生。为转轮王。一切周</a><a name="0135b28" id="0135b28">给。菩萨摩诃萨。安住如是自在功德。有大眷</a><a name="0135b29" id="0135b29">属。不可沮坏。离众过失。见者无厌。福德庄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100135a.htm'><img src='up.gif' border=0></a>
<a href='T100135c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>