<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0311b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷59)</font> 离世间品第三十八之一 <font face='Arial'>T10, p0311b</h2></font><hr>
<span class='old'>
</a><a name="0311a28" id="0311a28">事。佛子。是为菩萨摩诃萨。示现处胎十种事。</a><a name="0311a29" id="0311a29">若诸菩萨了达此法则能示现甚微细趣。佛</span><a name="0311b01" id="0311b01">子。菩萨摩诃萨。有十种甚微细趣。何等为十。</a><a name="0311b02" id="0311b02">所谓在母胎中。示现初发菩提心。乃至灌顶</a><a name="0311b03" id="0311b03">地。在母胎中。示现住兜率天。在母胎中。示现</a><a name="0311b04" id="0311b04">初生。在母胎中。示现童子地。在母胎中。示现</a><a name="0311b05" id="0311b05">处王宫。在母胎中。示现出家。在母胎中。示现</a><a name="0311b06" id="0311b06">苦行。往诣道场。成等正觉。在母胎中。示现转</a><a name="0311b07" id="0311b07">法轮。在母胎中。示现般涅槃。在母胎中。示现</a><a name="0311b08" id="0311b08">大微细。谓一切菩萨行。一切如来。自在神力。</a><a name="0311b09" id="0311b09">无量差别门。佛子。是为菩萨摩诃萨。在母胎</a><a name="0311b10" id="0311b10">中。十种微细趣。若诸菩萨。安住此法。则得如</a><a name="0311b11" id="0311b11">来无上大智慧微细趣。佛子。菩萨摩诃萨。有</a><a name="0311b12" id="0311b12">十种生。何等为十。所谓远离愚痴正念正知</a><a name="0311b13" id="0311b13">生。放大光明网普照三千大千世界生。住最</a><a name="0311b14" id="0311b14">后有更不受后身生。不生不起生。知三界如</a><a name="0311b15" id="0311b15">幻生。于十方世界普现身生。证一切智智身</a><a name="0311b16" id="0311b16">生。放一切佛光明普觉悟一切众生身生。入</a><a name="0311b17" id="0311b17">大智观察三昧身生。佛子。菩萨生时。震动一</a><a name="0311b18" id="0311b18">切佛刹。解脱一切众生。除灭一切恶道。映蔽</a><a name="0311b19" id="0311b19">一切诸魔。无量菩萨。皆来集会。佛子。是为菩</a><a name="0311b20" id="0311b20">萨摩诃萨十种生。为调伏众生故。如是示现。</a><a name="0311b21" id="0311b21">佛子。菩萨摩诃萨。以十事故。示现微笑心自</a><a name="0311b22" id="0311b22">誓。何等为十。所谓菩萨摩诃萨念言。一切世</a><a name="0311b23" id="0311b23">间。殁在欲泥。除我一人。无能免济。如是知</a><a name="0311b24" id="0311b24">已。熙怡微笑心自誓。复念言。一切世间。烦恼</a><a name="0311b25" id="0311b25">所盲。唯我今者。具足智慧。如是知已。熙怡微</a><a name="0311b26" id="0311b26">笑心自誓。又念言。我今因此假名身故。当得</a><a name="0311b27" id="0311b27">如来充满三世无上法身。如是知已。熙怡微</a><a name="0311b28" id="0311b28">笑心自誓。菩萨尔时。以无障碍眼。遍观十方</a><a name="0311b29" id="0311b29">所有梵天。乃至一切大自在天。作是念言。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100311a.htm'><img src='up.gif' border=0></a>
<a href='T100311c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>