<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0266b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷50)</font> 如来出现品第三十七之一 <font face='Arial'>T10, p0266b</h2></font><hr>
<span class='old'>
</a><a name="0266a28" id="0266a28">果。令得天眼。见殁生处。令心无碍。不坏善</a><a name="0266a29" id="0266a29">根。令智修明。开敷觉华。令其发心。成就本</span><a name="0266b01" id="0266b01">行。何以故。如来广大。智慧日身。放无量光。</a><a name="0266b02" id="0266b02">普照耀故。佛子。是为如来身第三相。诸菩</a><a name="0266b03" id="0266b03">萨摩诃萨。应如是见。复次佛子。譬如日出于</a><a name="0266b04" id="0266b04">阎浮提。先照一切须弥山等诸大山王。次照</a><a name="0266b05" id="0266b05">黑山。次照高原。然后普照一切大地。日不作</a><a name="0266b06" id="0266b06">念。我先照此。后照于彼。但以山地有高下故。</a><a name="0266b07" id="0266b07">照有先后。如来应正等觉。亦复如是。成就无</a><a name="0266b08" id="0266b08">边法界智轮。常放无碍智慧光明。先照菩萨</a><a name="0266b09" id="0266b09">摩诃萨等诸大山王。次照缘觉。次照声闻。次</a><a name="0266b10" id="0266b10">照决定善根众生。随其心器。示广大智。然后</a><a name="0266b11" id="0266b11">普照一切众生。乃至邪定。亦皆普及。为作未</a><a name="0266b12" id="0266b12">来利益因缘。令成熟故。而彼如来大智日光。</a><a name="0266b13" id="0266b13">不作是念。我当先照菩萨大行。乃至后照邪</a><a name="0266b14" id="0266b14">定众生。但放光明。平等普照。无碍无障。无所</a><a name="0266b15" id="0266b15">分别。佛子。譬如日月。随时出现。大山幽谷。</a><a name="0266b16" id="0266b16">普照无私。如来智慧。复亦如是。普照一切。无</a><a name="0266b17" id="0266b17">有分别。随诸众生根欲不同。智慧光明。种种</a><a name="0266b18" id="0266b18">有异。佛子。是为如来身第四相。诸菩萨摩诃</a><a name="0266b19" id="0266b19">萨。应如是见。复次佛子。譬如日出。生盲众</a><a name="0266b20" id="0266b20">生。无眼根故。未曾得见。虽未曾见。然为日光</a><a name="0266b21" id="0266b21">之所饶益。何以故。因此得知昼夜时节。受用</a><a name="0266b22" id="0266b22">种种衣服饮食。令身调适。离众患故。如来智</a><a name="0266b23" id="0266b23">日。亦复如是。无信无解。毁戒毁见。邪命自</a><a name="0266b24" id="0266b24">活。生盲之类。无信眼故。不见诸佛。智慧日</a><a name="0266b25" id="0266b25">轮。虽不见佛智慧日轮。亦为智日之所饶益。</a><a name="0266b26" id="0266b26">何以故。以佛威力。令彼众生。所有身苦。及诸</a><a name="0266b27" id="0266b27">烦恼。未来苦因。皆消灭故。佛子。如来有光</a><a name="0266b28" id="0266b28">明。名积集一切功德。有光明名普照一切。有</a><a name="0266b29" id="0266b29">光明。名清净自在照。有光明。名出大妙音。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100266a.htm'><img src='up.gif' border=0></a>
<a href='T100266c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>