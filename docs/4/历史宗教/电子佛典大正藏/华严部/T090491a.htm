<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0491a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷14)</font> 金刚幢菩萨十回向品第二十一之一 <font face='Arial'>T09, p0491a</h2></font><hr>
<span class='old'>
</a><br><a name="0490c28" id="0490c28">　　普为一切众生故　　　不思议劫住地狱</a><br><a name="0490c29" id="0490c29">　　菩萨心常无懈怠　　　决定功德常回向</span><br><a name="0491a01" id="0491a01">　　不求色声诸香味　　　亦不希望一切触</a><br><a name="0491a02" id="0491a02">　　常求无上最胜智　　　度脱一切诸群生</a><br><a name="0491a03" id="0491a03">　　菩萨智净如虚空　　　普行无量大士行</a><br><a name="0491a04" id="0491a04">　　最胜所行净业道　　　无量名称常修行</a><br><a name="0491a05" id="0491a05">　　菩萨游行诸世界　　　常能安隐群生类</a><br><a name="0491a06" id="0491a06">　　悉令一切皆欢喜　　　修菩萨行无厌足</a><br><a name="0491a07" id="0491a07">　　除灭一切心垢秽　　　思惟修习无上智</a><br><a name="0491a08" id="0491a08">　　不自为己求安乐　　　常欲利益诸群生</a><br><a name="0491a09" id="0491a09">　　菩萨回向到彼岸　　　除灭无量心秽毒</a><br><a name="0491a10" id="0491a10">　　具足修习三世佛　　　无量清净诸功德</a><br><a name="0491a11" id="0491a11">　　菩萨未曾染着色　　　受想行识亦如是</a><br><a name="0491a12" id="0491a12">　　不住一切诸三界　　　所有功德悉回向</a><br><a name="0491a13" id="0491a13">　　诸佛所知众生类　　　皆悉摄取无有余</a><br><a name="0491a14" id="0491a14">　　究竟度脱诸群萌　　　是名菩萨殊胜行</a><br><a name="0491a15" id="0491a15">　　菩萨一切心安住　　　开悟弥广不可称</a><br><a name="0491a16" id="0491a16">　　离痴正念伏诸根　　　身口意业常寂然</a><br><a name="0491a17" id="0491a17">　　一切内外所有法　　　皆悉虚妄无真实</a><br><a name="0491a18" id="0491a18">　　如风行空无所碍　　　菩萨心行亦如是</a><br><a name="0491a19" id="0491a19">　　所起身业常清净　　　能令诸佛悉欢喜</a><br><a name="0491a20" id="0491a20">　　于最胜所言不虚　　　意常专向诸如来</a><br><a name="0491a21" id="0491a21">　　十方无量诸世界　　　所有最胜悉往诣</a><br><a name="0491a22" id="0491a22">　　于彼睹见大悲尊　　　悉能恭敬供养之</a><br><a name="0491a23" id="0491a23">　　心常远离一切恶　　　处大众中无所畏</a><br><a name="0491a24" id="0491a24">　　心常安住如来道　　　彼为三有清凉池</a><br><a name="0491a25" id="0491a25">　　善修分析一切法　　　具足了达诸有无</a><br><a name="0491a26" id="0491a26">　　善能趣向真法性　　　深入无诤胜三昧</a><br><a name="0491a27" id="0491a27">　　修习菩萨坚固行　　　一切众生莫能坏</a><br><a name="0491a28" id="0491a28">　　明学了达甚深义　　　于三世法无所著</a><br><a name="0491a29" id="0491a29">　　究竟回向到彼岸　　　普令众生悉清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090490c.htm'><img src='up.gif' border=0></a>
<a href='T090491b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>