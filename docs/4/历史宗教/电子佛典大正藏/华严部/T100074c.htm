<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0074c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷14)</font> 贤首品第十二之一 <font face='Arial'>T10, p0074c</h2></font><hr>
<span class='old'>
</a><br><a name="0074b28" id="0074b28">　　或以根力正道门　　　或以声闻解脱门</a><br><a name="0074b29" id="0074b29">　　或以独觉清净门　　　或以大乘自在门</span><br><a name="0074c01" id="0074c01">　　或以无常众苦门　　　或以无我寿者门</a><br><a name="0074c02" id="0074c02">　　或以不净离欲门　　　或以灭尽三昧门</a><br><a name="0074c03" id="0074c03">　　随诸众生病不同　　　悉以法药而对治</a><br><a name="0074c04" id="0074c04">　　随诸众生心所乐　　　悉以方便而满足</a><br><a name="0074c05" id="0074c05">　　随诸众生行差别　　　悉以善巧而成就</a><br><a name="0074c06" id="0074c06">　　如是三昧神通相　　　一切天人莫能测</a><br><a name="0074c07" id="0074c07">　　有妙三昧名随乐　　　菩萨住此普观察</a><br><a name="0074c08" id="0074c08">　　随宜示现度众生　　　悉使欢心从法化</a><br><a name="0074c09" id="0074c09">　　劫中饥馑灾难时　　　悉与世间诸乐具</a><br><a name="0074c10" id="0074c10">　　随其所欲皆令满　　　普为众生作饶益</a><br><a name="0074c11" id="0074c11">　　或以饮食上好味　　　宝衣严具众妙物</a><br><a name="0074c12" id="0074c12">　　乃至王位皆能舍　　　令好施者悉从化</a><br><a name="0074c13" id="0074c13">　　或以相好庄严身　　　上妙衣服宝璎珞</a><br><a name="0074c14" id="0074c14">　　华鬘为饰香涂体　　　威仪具足度众生</a><br><a name="0074c15" id="0074c15">　　一切世间所好尚　　　色相颜容及衣服</a><br><a name="0074c16" id="0074c16">　　随应普现惬其心　　　俾乐色者皆从道</a><br><a name="0074c17" id="0074c17">　　迦陵频伽美妙音　　　俱枳罗等妙音声</a><br><a name="0074c18" id="0074c18">　　种种梵音皆具足　　　随其心乐为说法</a><br><a name="0074c19" id="0074c19">　　八万四千诸法门　　　诸佛以此度众生</a><br><a name="0074c20" id="0074c20">　　彼亦如其差别法　　　随世所宜而化度</a><br><a name="0074c21" id="0074c21">　　众生苦乐利衰等　　　一切世间所作法</a><br><a name="0074c22" id="0074c22">　　悉能应现同其事　　　以此普度诸众生</a><br><a name="0074c23" id="0074c23">　　一切世间众苦患　　　深广无涯如大海</a><br><a name="0074c24" id="0074c24">　　与彼同事悉能忍　　　令其利益得安乐</a><br><a name="0074c25" id="0074c25">　　若有不识出离法　　　不求解脱离諠愦</a><br><a name="0074c26" id="0074c26">　　菩萨为现舍国财　　　常乐出家心寂静</a><br><a name="0074c27" id="0074c27">　　家是贪爱系缚所　　　欲使众生悉免离</a><br><a name="0074c28" id="0074c28">　　故示出家得解脱　　　于诸欲乐无所受</a><br><a name="0074c29" id="0074c29">　　菩萨示行十种行　　　亦行一切大人法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100074b.htm'><img src='up.gif' border=0></a>
<a href='T100075a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>