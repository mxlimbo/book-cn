<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0461b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷10)</font> 明法品第十四 <font face='Arial'>T09, p0461b</h2></font><hr>
<span class='old'>
</a><a name="0461a28" id="0461a28">切众生。陀罗尼力。能持一切诸方便义。妙辩</a><a name="0461a29" id="0461a29">才力。令诸众生皆悉欢喜。诸波罗蜜力。庄</span><a name="0461b01" id="0461b01">严大乘。弘誓愿力。未曾断绝。诸神通力。出</a><a name="0461b02" id="0461b02">生无量具佛神力覆护一切。是名清净力</a><a name="0461b03" id="0461b03">波罗蜜。知贪欲增。知嗔恚增。知愚痴增。又</a><a name="0461b04" id="0461b04">知等分分别学地。于一念中。悉知众生心</a><a name="0461b05" id="0461b05">心所行。能知众生诸所希望。能知一切诸</a><a name="0461b06" id="0461b06">法真实。解达诸佛深智慧力。普知一切诸法</a><a name="0461b07" id="0461b07">界门。是名清净智波罗蜜。佛子。菩萨摩诃</a><a name="0461b08" id="0461b08">萨。如是清净诸波罗蜜。满足诸波罗蜜。不</a><a name="0461b09" id="0461b09">舍诸波罗蜜。乘大庄严悉能度脱所请众</a><a name="0461b10" id="0461b10">生。教化一切修习善行。悉令一切永离恶</a><a name="0461b11" id="0461b11">道。勤修精进超出众难。贪欲多者教离欲</a><a name="0461b12" id="0461b12">观。嗔恚多者教平等观。邪见多者教因缘</a><a name="0461b13" id="0461b13">观。欲界众生。教离欲恚恶不善法。色界众</a><a name="0461b14" id="0461b14">生。教增上观。无色界众生。教细微智慧。乐</a><a name="0461b15" id="0461b15">声闻缘觉教寂静行。乐大乘者教以十力</a><a name="0461b16" id="0461b16">庄严大乘。如初发心时。见有众生堕诸恶</a><a name="0461b17" id="0461b17">道。大师子吼。我当知其心病。以诸法门而</a><a name="0461b18" id="0461b18">济度之。菩萨具足如此智慧。皆能度脱一</a><a name="0461b19" id="0461b19">切众生。佛子。菩萨摩诃萨。能如是行者。则</a><a name="0461b20" id="0461b20">能兴隆三宝永使不绝。所以者何。菩萨摩</a><a name="0461b21" id="0461b21">诃萨。教化众生发菩提心。是故能令佛宝</a><a name="0461b22" id="0461b22">不断。开示甚深诸妙法藏。是故能令法宝</a><a name="0461b23" id="0461b23">不断。具足受持威仪教法。是故能令僧宝</a><a name="0461b24" id="0461b24">不断。复次悉能赞叹一切大愿。是故能令</a><a name="0461b25" id="0461b25">佛宝不断。分别解说十二缘起。是故能令</a><a name="0461b26" id="0461b26">法宝不断。行六和敬。是故能令僧宝不断。</a><a name="0461b27" id="0461b27">复次下佛种子于众生田。生正觉芽。是故</a><a name="0461b28" id="0461b28">能令佛宝不断。不惜身命护持正法。是故</a><a name="0461b29" id="0461b29">能令法宝不断。善御大众心无忧恼。是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090461a.htm'><img src='up.gif' border=0></a>
<a href='T090461c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>