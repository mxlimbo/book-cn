<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0567a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷7)</font> 菩萨善慧地第九 <font face='Arial'>T10, p0567a</h2></font><hr>
<span class='old'>
</a><br><a name="0566c28" id="0566c28">　　见佛等事亦复然　　　愿力所作犹过是</a><br><a name="0566c29" id="0566c29">　　此是第九善慧地　　　大智菩萨所行处</span><br><a name="0567a01" id="0567a01">　　甚深微妙难可见　　　我为佛子已略说　</p><p></a><a name="0567a02" id="0567a02"><p><b>　　<A NAME="n249"></A>菩萨善慧地</b>第九竟</a><a name="0567a03" id="0567a03"><p class='juan'>
佛说十地经卷第七</p>
</a><a name="0567a04" id="0567a04"></a><a name="0567a05" id="0567a05"></a><a name="0567a06" id="0567a06"><p class='juan'>
佛说十地经卷第八</p>
</a><a name="0567a07" id="0567a07"></a><a name="0567a08" id="0567a08"><p><span class='byline'>　　　　大唐于阗三藏沙门尸罗达摩</a><a name="0567a09" id="0567a09">于北庭龙兴寺译</span><br></a><a name="0567a10" id="0567a10"><p><b>　　<A NAME="n251"></A>菩萨法云地第十之一</b><p class='lg'></a><br><a name="0567a11" id="0567a11">　　净居天众那庾多　　　闻此地中之胜行</a><br><a name="0567a12" id="0567a12">　　空中踊跃心欢喜　　　悉共虔诚供养佛</a><br><a name="0567a13" id="0567a13">　　不可思议菩萨众　　　亦在空中大欢喜</a><br><a name="0567a14" id="0567a14">　　俱燃最上悦意香　　　普熏众会令清净</a><br><a name="0567a15" id="0567a15">　　自在天王与天众　　　无量亿数在虚空</a><br><a name="0567a16" id="0567a16">　　普散天衣供养佛　　　百千万种缤纷下</a><br><a name="0567a17" id="0567a17">　　天诸婇女无有量　　　靡不欢喜供养佛</a><br><a name="0567a18" id="0567a18">　　各奏种种妙乐音　　　悉以此言而赞叹</a><br><a name="0567a19" id="0567a19">　　如来安坐一刹土　　　一切世界悉现身</a><br><a name="0567a20" id="0567a20">　　身相端严无量亿　　　法界广大悉充满</a><br><a name="0567a21" id="0567a21">　　于一毛孔放光明　　　普灭世间烦恼闇</a><br><a name="0567a22" id="0567a22">　　国土微尘可知数　　　此光明数不可识</a><br><a name="0567a23" id="0567a23">　　或现如来具众相　　　转于无上正法轮</a><br><a name="0567a24" id="0567a24">　　或现游行诸佛刹　　　或现寂然安不动</a><br><a name="0567a25" id="0567a25">　　或现住于喜足宫　　　或现下生入母胎</a><br><a name="0567a26" id="0567a26">　　或示住胎或出胎　　　悉令无量国中见</a><br><a name="0567a27" id="0567a27">　　或现出家修圣道　　　或现道场成正觉</a><br><a name="0567a28" id="0567a28">　　或现说法或涅槃　　　普使十方无不睹</a><br><a name="0567a29" id="0567a29">　　譬如幻师知幻术　　　在于大众多所作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100566c.htm'><img src='up.gif' border=0></a>
<a href='T100567b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>