<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0551c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷4)</font> 菩萨难胜地第五 <font face='Arial'>T10, p0551c</h2></font><hr>
<span class='old'>
</a><a name="0551b28" id="0551b28">萨作意。菩萨行作意到彼岸作意。诸地作意</a><a name="0551b29" id="0551b29">佛力作意。无所畏作意。佛不共法作意。乃至</span><a name="0551c01" id="0551c01">不离一切行相胜妙。相应一切智智作意。常</a><a name="0551c02" id="0551c02">作愿言。我当一切诸有情中。为首为胜为殊</a><a name="0551c03" id="0551c03">胜。为妙为微妙为上为无上为导为将为帅。</a><a name="0551c04" id="0551c04">乃至愿得一切智智所依止处。若乐发起如</a><a name="0551c05" id="0551c05">是精进。由是精进一刹那顷瞬息须臾。证百</a><a name="0551c06" id="0551c06">俱胝诸三摩地。能见百俱胝佛彼佛加持皆</a><a name="0551c07" id="0551c07">能解了。能动百俱胝世界。能往百俱胝诸佛</a><a name="0551c08" id="0551c08">刹土。能照百俱胝世界成熟百俱胝所化有</a><a name="0551c09" id="0551c09">情能住寿量百俱胝劫。于前后际各皆能入</a><a name="0551c10" id="0551c10">百俱胝劫。能正思择百俱胝法门。能示现百</a><a name="0551c11" id="0551c11">俱胝身。身身皆能现百俱胝菩萨眷属围绕。</a><a name="0551c12" id="0551c12">从此以上是诸菩萨。有愿力者由胜愿故。所</a><a name="0551c13" id="0551c13">有游戏或身或光明或神通。或眼或境界或</a><a name="0551c14" id="0551c14">音声或行。或庄严或胜解或所作。此等乃至</a><a name="0551c15" id="0551c15">尔所百千俱胝那庾多劫不易可数。尔时金</a><a name="0551c16" id="0551c16">刚藏菩萨欲重宣此义式漏言<p class='lg'></a><br><a name="0551c17" id="0551c17">　　菩萨第四焰慧地　　　所修正行已清净</a><br><a name="0551c18" id="0551c18">　　便悟三世佛平等　　　谓由戒定除见疑</a><br><a name="0551c19" id="0551c19">　　于道非道并正行　　　观察后后觉分智</a><br><a name="0551c20" id="0551c20">　　成熟有情平等故　　　通达此入第五地</a><br><a name="0551c21" id="0551c21">　　念处为弓根利箭　　　正勤为马神足车</a><br><a name="0551c22" id="0551c22">　　五力坚铠破怨敌　　　勇健得入第五地</a><br><a name="0551c23" id="0551c23">　　惭愧为衣觉分鬘　　　净戒芬馥定涂香</a><br><a name="0551c24" id="0551c24">　　善巧方便妙庄严　　　游总持林等持苑</a><br><a name="0551c25" id="0551c25">　　神足为足正念颈　　　慈悲为眼智慧牙</a><br><a name="0551c26" id="0551c26">　　人中师子无我吼　　　殄灭惑兽入五地</a><br><a name="0551c27" id="0551c27">　　菩萨住此第五地　　　转修胜上清净道</a><br><a name="0551c28" id="0551c28">　　志求佛法不退转　　　思念慈悲无厌倦</a><br><a name="0551c29" id="0551c29">　　积集福智胜功德　　　精勤方便观上地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100551b.htm'><img src='up.gif' border=0></a>
<a href='T100552a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>