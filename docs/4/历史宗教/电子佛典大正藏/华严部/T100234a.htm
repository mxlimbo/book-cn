<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0234a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷44)</font> 十忍品第二十九 <font face='Arial'>T10, p0234a</h2></font><hr>
<span class='old'>
</a><a name="0233c28" id="0233c28">能满足一切诸佛菩提之道。利益众生。是名</a><a name="0233c29" id="0233c29">菩萨摩诃萨第九如化忍。菩萨摩诃萨。成就</span><a name="0234a01" id="0234a01">此忍。凡有所作。悉同于化。譬如化士。于一</a><a name="0234a02" id="0234a02">切佛刹。无所依住。于一切世间。无所取着。于</a><a name="0234a03" id="0234a03">一切佛法。不生分别。而趣佛菩提。无有懈倦。</a><a name="0234a04" id="0234a04">修菩萨行。离诸颠倒。虽无有身。而现一切身。</a><a name="0234a05" id="0234a05">虽无所住。而住众国土。虽无有色。而普现众</a><a name="0234a06" id="0234a06">色。虽不着实际。而明照法性。平等圆满。佛</a><a name="0234a07" id="0234a07">子。此菩萨摩诃萨。于一切法。无所依止。名解</a><a name="0234a08" id="0234a08">脱者。一切过失。悉皆舍离。名调伏者。不动不</a><a name="0234a09" id="0234a09">转。普入一切如来众会。名神通者。于无生法。</a><a name="0234a10" id="0234a10">已得善巧。名无退者。具一切力。须弥铁围。不</a><a name="0234a11" id="0234a11">能为障。名无碍者<p></a><a name="0234a12" id="0234a12">佛子。云何为菩萨摩诃萨如空忍。佛子。此菩</a><a name="0234a13" id="0234a13">萨摩诃萨。了一切法界犹如虚空。以无相故。</a><a name="0234a14" id="0234a14">一切世界犹如虚空。以无起故。一切法犹如</a><a name="0234a15" id="0234a15">虚空。以无二故。一切众生行犹如虚空。无所</a><a name="0234a16" id="0234a16">行故。一切佛犹如虚空。无分别故。一切佛力</a><a name="0234a17" id="0234a17">犹如虚空。无差别故。一切禅定犹如虚空。三</a><a name="0234a18" id="0234a18">际平等故。所说一切法犹如虚空。不可言说</a><a name="0234a19" id="0234a19">故。一切佛身犹如虚空。无著无碍故。菩萨如</a><a name="0234a20" id="0234a20">是。以如虚空方便。了一切法皆无所有。佛子。</a><a name="0234a21" id="0234a21">菩萨摩诃萨。以如虚空忍智。了一切法时。得</a><a name="0234a22" id="0234a22">如虚空身。身业。得如虚空语。语业。得如虚空</a><a name="0234a23" id="0234a23">意。意业。譬如虚空一切法依。不生不殁。菩</a><a name="0234a24" id="0234a24">萨摩诃萨。亦复如是。一切法身。不生不殁。譬</a><a name="0234a25" id="0234a25">如虚空。不可破坏。菩萨摩诃萨。亦复如是。智</a><a name="0234a26" id="0234a26">慧诸力。不可破坏。譬如虚空一切世间之所</a><a name="0234a27" id="0234a27">依止。而无所依。菩萨摩诃萨。亦复如是。一切</a><a name="0234a28" id="0234a28">诸法之所依止。而无所依。譬如虚空。无生无</a><a name="0234a29" id="0234a29">灭。能持一切世间生灭。菩萨摩诃萨。亦复如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100233c.htm'><img src='up.gif' border=0></a>
<a href='T100234b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>