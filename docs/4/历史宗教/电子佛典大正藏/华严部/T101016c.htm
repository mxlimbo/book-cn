<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1016c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷7)</font> 化众生品第十九 <font face='Arial'>T10, p1016c</h2></font><hr>
<span class='old'>
</a><a name="1016b28" id="1016b28">虚空去地十仞。珠光明彻靡不照曜。复有奇</a><a name="1016b29" id="1016b29">异摩尼之宝以为庄严。一一宝上十亿江河</span><a name="1016c01" id="1016c01">沙刹诸佛国土。十亿百千楼观台阁。一一楼</a><a name="1016c02" id="1016c02">观有十亿百千佛土宝莲华师子之座。一一</a><a name="1016c03" id="1016c03">宝师子座有十亿百千国土神宝莲华。一一</a><a name="1016c04" id="1016c04">花上有十亿百千如来坐师子座。一一如来</a><a name="1016c05" id="1016c05">放大光明。覆十亿百千佛土。一一佛刹土有</a><a name="1016c06" id="1016c06">十亿百千如来师子无畏之德。一一无畏之</a><a name="1016c07" id="1016c07">德有十亿百千众生居处。一一众生有十亿</a><a name="1016c08" id="1016c08">百千现诸佛国。一一佛国有十亿百千法句</a><a name="1016c09" id="1016c09">义味及诸佛法。一一法句义味之法。有十亿</a><a name="1016c10" id="1016c10">百千生诸经法炽然尘劳。乃至诸法定门亦</a><a name="1016c11" id="1016c11">复如是。一一诸法门中演出无量众智相貌</a><a name="1016c12" id="1016c12">不退转法。若干种智义味不同。一一所转法</a><a name="1016c13" id="1016c13">轮之中。度十亿百千众生得纯熟行。一一众</a><a name="1016c14" id="1016c14">生刹土复有十亿百千佛国。各化己界使趣</a><a name="1016c15" id="1016c15">善处。令众生类咸至佛道。菩萨大士入此三</a><a name="1016c16" id="1016c16">昧。自现无量威神之变。三昧境界未曾所有</a><a name="1016c17" id="1016c17">未曾所见。所化穷异非心所度非意所图。内</a><a name="1016c18" id="1016c18">外中间睹无处所。亦不见来时亦不见去时。</a><a name="1016c19" id="1016c19">所以者何。斯由诸法体自然故。百劫修行欲</a><a name="1016c20" id="1016c20">尽其垢。行如来誓加于众生。复于无量无限</a><a name="1016c21" id="1016c21">数劫。无著无住亦无所染。亦复无能为立名</a><a name="1016c22" id="1016c22">字。寻其根本永无处所。若使有人欲设权诈</a><a name="1016c23" id="1016c23">寻究此定造化形相。义极甚深不可思议。乃</a><a name="1016c24" id="1016c24">是诸佛所应行法。非是罗汉辟支所修。最胜。</a><a name="1016c25" id="1016c25">复当思惟此理。菩萨谦苦游于八难。观众生</a><a name="1016c26" id="1016c26">意有爱欲心无爱欲心。有多有少亦悉知之。</a><a name="1016c27" id="1016c27">有嗔恚心无嗔恚心。有多有少亦悉知之。有</a><a name="1016c28" id="1016c28">愚痴心无愚痴心。有多有少亦悉知之。若彼</a><a name="1016c29" id="1016c29">众生有爱欲心。偏着女色计好肥白。心玩不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101016b.htm'><img src='up.gif' border=0></a>
<a href='T101017a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>