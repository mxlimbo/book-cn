<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0422a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷77)</font> 入法界品第三十九之一 <font face='Arial'>T10, p0422a</h2></font><hr>
<span class='old'>
</a><a name="0421c28" id="0421c28">又应于自身生贫穷想。于善知识生毗沙门</a><a name="0421c29" id="0421c29">王想。于所说法生财宝想。于所修行生富饶</span><a name="0422a01" id="0422a01">想。又应于自身生弟子想。于善知识生良工</a><a name="0422a02" id="0422a02">想。于所说法生技艺想。于所修行生了知想。</a><a name="0422a03" id="0422a03">又应于自身生恐怖想。于善知识生勇健想。</a><a name="0422a04" id="0422a04">于所说法生器仗想。于所修行生破怨想。又</a><a name="0422a05" id="0422a05">应于自身生商人想。于善知识生导师想。于</a><a name="0422a06" id="0422a06">所说法生珍宝想。于所修行生捃拾想。又应</a><a name="0422a07" id="0422a07">于自身生儿子想。于善知识生父母想。于所</a><a name="0422a08" id="0422a08">说法生家业想。于所修行生绍继想。又应</a><a name="0422a09" id="0422a09">于自身生王子想。于善知识生大臣想。于所</a><a name="0422a10" id="0422a10">说法生王教想。于所修行生冠王冠想。服王</a><a name="0422a11" id="0422a11">服想。系王缯想。坐王殿想。善男子。汝应发如</a><a name="0422a12" id="0422a12">是心作如是意近善知识。何以故。以如是心</a><a name="0422a13" id="0422a13">近善知识。令其志愿永得清净。复次善男子。</a><a name="0422a14" id="0422a14">善知识者长诸善根。譬如雪山长诸药草。善</a><a name="0422a15" id="0422a15">知识者是佛法器。譬如大海吞纳众流。善</a><a name="0422a16" id="0422a16">知识者是功德处。譬如大海出生众宝。善知</a><a name="0422a17" id="0422a17">识者净菩提心。譬如猛火能炼真金。善知</a><a name="0422a18" id="0422a18">识者出过世法。如须弥山出于大海。善知识</a><a name="0422a19" id="0422a19">者不染世法。譬如莲华不着于水。善知识者</a><a name="0422a20" id="0422a20">不受诸恶。譬如大海不宿死尸。善知识者增</a><a name="0422a21" id="0422a21">长白法。譬如白月光色圆满。善知识者照明</a><a name="0422a22" id="0422a22">法界。譬如盛日照四天下。善知识者长菩萨</a><a name="0422a23" id="0422a23">身。譬如父母养育儿子。善男子。以要言之。菩</a><a name="0422a24" id="0422a24">萨摩诃萨。若能随顺善知识教。得十不可说</a><a name="0422a25" id="0422a25">百千亿那由他功德。净十不可说百千亿那</a><a name="0422a26" id="0422a26">由他深心。长十不可说百千亿那由他菩萨</a><a name="0422a27" id="0422a27">根。净十不可说百千亿那由他菩萨力。断十</a><a name="0422a28" id="0422a28">不可说百千亿阿僧祇障。超十不可说百千</a><a name="0422a29" id="0422a29">亿阿僧祇魔境。入十不可说百千亿阿僧祇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100421c.htm'><img src='up.gif' border=0></a>
<a href='T100422b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>