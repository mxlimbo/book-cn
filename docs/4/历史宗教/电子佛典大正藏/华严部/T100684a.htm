<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0684a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷5)</font> 入不思议解脱境界普贤行愿品 <font face='Arial'>T10, p0684a</h2></font><hr>
<span class='old'>
</a><a name="0683c28" id="0683c28">所依戒。不缺漏戒。不浊乱戒。无遗失戒。不</a><a name="0683c29" id="0683c29">杂染戒。不追悔戒。无厌怠戒。清净戒。离尘</span><a name="0684a01" id="0684a01">戒。无垢戒。如是菩萨。戒行功德无量无边。而</a><a name="0684a02" id="0684a02">我云何能知能说。善男子。从此南方。有一</a><a name="0684a03" id="0684a03">国土。名达逻比叱。其国有城。名金刚层。</a><a name="0684a04" id="0684a04">中有大士。名曰弥伽。汝往彼问。菩萨云何。</a><a name="0684a05" id="0684a05">学菩萨行云何修菩萨道。时善财童子。礼</a><a name="0684a06" id="0684a06">妙住足。右绕瞻仰。辞退而去。尔时善财童子。</a><a name="0684a07" id="0684a07">一心随顺善知识教。正念观彼法光明门。以</a><a name="0684a08" id="0684a08">清净心深信趣入。念法威力顺佛所行。专心</a><a name="0684a09" id="0684a09">忆持。绍三宝种。叹离欲性。念善知识。普遍</a><a name="0684a10" id="0684a10">观察。照明三世。忆本大愿。随顺修行。以无碍</a><a name="0684a11" id="0684a11">心。入众生界。常勤作意。救护世间。于诸有</a><a name="0684a12" id="0684a12">为。心无倚着。观一切法根本自性。念念流入</a><a name="0684a13" id="0684a13">一切智海。普遍严净一切佛刹。于诸如来道</a><a name="0684a14" id="0684a14">场众会。心无依住。如是观察。渐次南行。至达</a><a name="0684a15" id="0684a15">逻比吒国。入金刚层城。周遍求觅。弥伽大</a><a name="0684a16" id="0684a16">士。乃见其人于市肆中处高台上坐师子座。</a><a name="0684a17" id="0684a17">十千人众所共围绕。广说轮字庄严法门。善</a><a name="0684a18" id="0684a18">财往诣。顶礼其足。绕无数匝。恭敬合掌。白言</a><a name="0684a19" id="0684a19">圣者。我已先发阿耨多罗三藐三菩提心。而</a><a name="0684a20" id="0684a20">未知菩萨云何学菩萨行。云何修菩萨道。云</a><a name="0684a21" id="0684a21">何流转诸趣。常不忘失菩提之心。云何心得</a><a name="0684a22" id="0684a22">坚固。勤求佛法。无有厌倦。云何获得清净谦</a><a name="0684a23" id="0684a23">下之心。无能坏者。云何得大悲心力。恒处</a><a name="0684a24" id="0684a24">生死。不惮劬劳。云何得陀罗尼力。自在摄持</a><a name="0684a25" id="0684a25">普门清净。云何发生广大智光。离诸翳障。云</a><a name="0684a26" id="0684a26">何得妙辩才。善巧决择甚深法藏。云何得正</a><a name="0684a27" id="0684a27">念力。忆持诸佛一切法轮。云何得净趣力。演</a><a name="0684a28" id="0684a28">一切法。普净诸趣。云何得成菩萨普遍智力。</a><a name="0684a29" id="0684a29">于一切法。种种分别。悉能决定。了真实义。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100683c.htm'><img src='up.gif' border=0></a>
<a href='T100684b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>