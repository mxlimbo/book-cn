<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0584a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷28)</font> 十忍品第二十四 <font face='Arial'>T09, p0584a</h2></font><hr>
<span class='old'>
</a><br><a name="0583c28" id="0583c28">　　众生见欢喜　　　而实无所有</a><br><a name="0583c29" id="0583c29">　　世间亦如是　　　一切皆如幻</span><br><a name="0584a01" id="0584a01">　　有无等诸法　　　了知悉虚妄</a><br><a name="0584a02" id="0584a02">　　度脱一切众　　　解了悉如幻</a><br><a name="0584a03" id="0584a03">　　善能平等知　　　众生幻无异</a><br><a name="0584a04" id="0584a04">　　众生诸佛刹　　　三世一切法</a><br><a name="0584a05" id="0584a05">　　无量诸世间　　　悉了义如幻</a><br><a name="0584a06" id="0584a06">　　譬如工幻师　　　示现种种形</a><br><a name="0584a07" id="0584a07">　　男女象马牛　　　园林华果等</a><br><a name="0584a08" id="0584a08">　　幻无所染着　　　亦无有住处</a><br><a name="0584a09" id="0584a09">　　幻法无真实　　　所现悉虚妄</a><br><a name="0584a10" id="0584a10">　　佛子亦如是　　　观察诸世间</a><br><a name="0584a11" id="0584a11">　　有无一切法　　　了达悉如幻</a><br><a name="0584a12" id="0584a12">　　众生诸佛刹　　　种种业所造</a><br><a name="0584a13" id="0584a13">　　觉悟如幻际　　　于彼无所著</a><br><a name="0584a14" id="0584a14">　　菩萨摩诃萨　　　常乐寂静法</a><br><a name="0584a15" id="0584a15">　　深入真实地　　　究竟住法界</a><br><a name="0584a16" id="0584a16">　　随顺向正法　　　最胜法化生</a><br><a name="0584a17" id="0584a17">　　善解一切想　　　缠网群生类</a><br><a name="0584a18" id="0584a18">　　想如热时焰　　　令众生颠倒</a><br><a name="0584a19" id="0584a19">　　菩萨善知想　　　能离一切倒</a><br><a name="0584a20" id="0584a20">　　世间各别异　　　形类悉不同</a><br><a name="0584a21" id="0584a21">　　佛子善明达　　　了相非真相</a><br><a name="0584a22" id="0584a22">　　十方诸群生　　　悉为想网覆</a><br><a name="0584a23" id="0584a23">　　菩萨慧眼净　　　善见世间想</a><br><a name="0584a24" id="0584a24">　　世间犹如焰　　　妄想取世间</a><br><a name="0584a25" id="0584a25">　　能断世间想　　　则离三种倒</a><br><a name="0584a26" id="0584a26">　　譬如热时焰　　　众生于远见</a><br><a name="0584a27" id="0584a27">　　妄想谓为水　　　其实非真水</a><br><a name="0584a28" id="0584a28">　　众生亦如是　　　虚妄取世间</a><br><a name="0584a29" id="0584a29">　　想如热时焰　　　无碍心境界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090583c.htm'><img src='up.gif' border=0></a>
<a href='T090584b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>