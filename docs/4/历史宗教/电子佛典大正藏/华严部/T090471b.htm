<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0471b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷11)</font> 功德华聚菩萨十行品第十七之一 <font face='Arial'>T09, p0471b</h2></font><hr>
<span class='old'>
</a><a name="0471a28" id="0471a28">知无量报。如是等无量无数阿僧祇众生。</a><a name="0471a29" id="0471a29">充满无量无边阿僧祇世界。与菩萨为眷</span><a name="0471b01" id="0471b01">属。菩萨处此会中。出一法言。悉令此等众</a><a name="0471b02" id="0471b02">生皆得开解。有如是等无量无边阿僧祇诸</a><a name="0471b03" id="0471b03">大众。与菩萨为眷属。亦复如是。尔时菩萨</a><a name="0471b04" id="0471b04">复作是念。设一毛端处于一念中。有无量</a><a name="0471b05" id="0471b05">无边阿僧祇大众来会。如是念念次第。尽过</a><a name="0471b06" id="0471b06">去未来一切诸劫。大众来会犹故不尽。彼</a><a name="0471b07" id="0471b07">诸大众。言声不同所问各异。菩萨闻如是</a><a name="0471b08" id="0471b08">等一切问难心无所畏。而作是念。设令一</a><a name="0471b09" id="0471b09">切众生悉来问难。犹以一言决其疑网皆</a><a name="0471b10" id="0471b10">令欢喜。菩萨说法言不虚妄。于一一言。有</a><a name="0471b11" id="0471b11">无量无边智慧庄严。成就无边诸功德藏。慧</a><a name="0471b12" id="0471b12">光普照一切诸法。具足成就一切种智。此</a><a name="0471b13" id="0471b13">菩萨安住善法行已。能自清净。亦能饶益</a><a name="0471b14" id="0471b14">一切众生。如此三千大千世界。乃至无量无</a><a name="0471b15" id="0471b15">边不可称数诸世界中。自化其身为真金</a><a name="0471b16" id="0471b16">色。妙音具足。于一切法无所障碍而作佛</a><a name="0471b17" id="0471b17">事。以无量无边清净法门化度众生。佛子。</a><a name="0471b18" id="0471b18">此菩萨摩诃萨。有十种身。入无量无边法界</a><a name="0471b19" id="0471b19">身。除灭一切世间故。未来身。一切趣生故。</a><a name="0471b20" id="0471b20">不生身。深乐不生平等法故。不灭身。一切</a><a name="0471b21" id="0471b21">诸法言语断故。不实身。如如真实故。离痴妄</a><a name="0471b22" id="0471b22">身。随应化故。无来去身。离死此生彼故。不</a><a name="0471b23" id="0471b23">坏身。法界性无坏故。一相身。三世语言道断</a><a name="0471b24" id="0471b24">故。无相身。善分别诸法相故。菩萨摩诃萨。</a><a name="0471b25" id="0471b25">成就如是十种身。能为一切众生作舍。长</a><a name="0471b26" id="0471b26">养善根故。为一切众生救护。与大无畏故。</a><a name="0471b27" id="0471b27">为一切众生归依。令大安隐住故。为一切</a><a name="0471b28" id="0471b28">众生尊导。开示无上道门故。为一切众生</a><a name="0471b29" id="0471b29">师方便。令入真实法故。为一切众生灯。令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090471a.htm'><img src='up.gif' border=0></a>
<a href='T090471c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>