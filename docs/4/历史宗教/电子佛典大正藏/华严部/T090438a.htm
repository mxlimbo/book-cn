<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0438a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷7)</font> 贤首菩萨品第八之一 <font face='Arial'>T09, p0438a</h2></font><hr>
<span class='old'>
</a><br><a name="0437c28" id="0437c28">　　又放光名声清净　　　解声非声悉空寂</a><br><a name="0437c29" id="0437c29">　　化众令知声如响　　　因是得成声净光</span><br><a name="0438a01" id="0438a01">　　又放光名香清净　　　令诸臭秽成妙香</a><br><a name="0438a02" id="0438a02">　　香水洗塔菩提树　　　因是得成净香光</a><br><a name="0438a03" id="0438a03">　　又放光名味清净　　　悉除一切味中毒</a><br><a name="0438a04" id="0438a04">　　供养佛僧及父母　　　因是得成味净光</a><br><a name="0438a05" id="0438a05">　　又放光名触清净　　　坚强粗涩皆柔软</a><br><a name="0438a06" id="0438a06">　　雨刀轮戟诸锋刃　　　皆悉变成宝华鬘</a><br><a name="0438a07" id="0438a07">　　柔软妙衣布道巷　　　最胜行时足蹈上</a><br><a name="0438a08" id="0438a08">　　香华上服用布施　　　因是得成触净光</a><br><a name="0438a09" id="0438a09">　　又放光名法清净　　　一一毛孔无量佛</a><br><a name="0438a10" id="0438a10">　　各说妙法难思议　　　悉令众生得欢喜</a><br><a name="0438a11" id="0438a11">　　因缘所生非生性　　　如来法身非是身</a><br><a name="0438a12" id="0438a12">　　湛然常住如虚空　　　因此化导成法光</a><br><a name="0438a13" id="0438a13">　　如是等比光明门　　　无量无边恒沙数</a><br><a name="0438a14" id="0438a14">　　悉从大仙毛孔出　　　一切业果皆悉现</a><br><a name="0438a15" id="0438a15">　　如一毛孔所放光　　　无量无边恒沙数</a><br><a name="0438a16" id="0438a16">　　一切毛孔亦如是　　　是大仙定自在力</a><br><a name="0438a17" id="0438a17">　　随其本行得光明　　　宿世同行有缘者</a><br><a name="0438a18" id="0438a18">　　如其所应放光明　　　是名大仙智自在</a><br><a name="0438a19" id="0438a19">　　所修行业有同者　　　及行随喜功德分</a><br><a name="0438a20" id="0438a20">　　闻见菩萨清净行　　　彼人得见此光明</a><br><a name="0438a21" id="0438a21">　　若修无量诸功德　　　恭敬供养无数佛</a><br><a name="0438a22" id="0438a22">　　心常乐求无上道　　　彼人觉悟是光明</a><br><a name="0438a23" id="0438a23">　　譬如生盲不见日　　　非为无日出世间</a><br><a name="0438a24" id="0438a24">　　诸有目者悉睹见　　　各随所务修其业</a><br><a name="0438a25" id="0438a25">　　大圣光明亦如是　　　或有众生见不见</a><br><a name="0438a26" id="0438a26">　　邪见恶害所不睹　　　胜智慧者乃能见</a><br><a name="0438a27" id="0438a27">　　摩尼宝殿上辇<span class='corr'>乘</span>　　　众宝香味庄严具</a><br><a name="0438a28" id="0438a28">　　有功德者自然备　　　非无德者所能获</a><br><a name="0438a29" id="0438a29">　　大圣光明亦如是　　　随其行业见不见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090437c.htm'><img src='up.gif' border=0></a>
<a href='T090438b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>