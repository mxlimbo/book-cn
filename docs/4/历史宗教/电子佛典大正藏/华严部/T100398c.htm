<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0398c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷73)</font> 入法界品第三十九之一 <font face='Arial'>T10, p0398c</h2></font><hr>
<span class='old'>
</a><a name="0398b28" id="0398b28">净。离一切分别网。超一切障碍山。随所应</a><a name="0398b29" id="0398b29">化而普照故。善男子。譬如日轮无有昼夜。但</span><a name="0398c01" id="0398c01">出时名昼没时名夜。菩萨智轮亦复如是。无</a><a name="0398c02" id="0398c02">有分别。亦无三世。但随心现。教化众生。言</a><a name="0398c03" id="0398c03">其止住前劫后劫。善男子。譬如日轮住阎浮</a><a name="0398c04" id="0398c04">空。其影悉现一切宝物及以河海诸净水中。</a><a name="0398c05" id="0398c05">一切众生。莫不目见。而彼净日。不来至此。菩</a><a name="0398c06" id="0398c06">萨智轮。亦复如是。出诸有海。住佛实法寂静</a><a name="0398c07" id="0398c07">空中。无有所依。为欲化度诸众生故。而于</a><a name="0398c08" id="0398c08">诸趣随类受生。实不生死。无所染着。无长</a><a name="0398c09" id="0398c09">短劫诸想分别。何以故。菩萨究竟。离心想</a><a name="0398c10" id="0398c10">见一切颠倒。得真实见。见法实性。知一切世</a><a name="0398c11" id="0398c11">间。如梦如幻。无有众生。但以大悲大愿力故。</a><a name="0398c12" id="0398c12">现众生前。教化调伏。佛子。譬如船师常以大</a><a name="0398c13" id="0398c13">船。于河流中。不依此岸。不着彼岸。不住中</a><a name="0398c14" id="0398c14">流。而度众生。无有休息。菩萨摩诃萨。亦复如</a><a name="0398c15" id="0398c15">是。以波罗蜜船。于生死流中。不依此岸。不着</a><a name="0398c16" id="0398c16">彼岸。不住中流。而度众生。无有休息。虽无量</a><a name="0398c17" id="0398c17">劫修菩萨行。未曾分别劫数长短。佛子。如</a><a name="0398c18" id="0398c18">大虚空。一切世界于中成坏。而无分别。本</a><a name="0398c19" id="0398c19">性清净。无染无乱。无碍无厌。非长非短。尽未</a><a name="0398c20" id="0398c20">来劫。持一切刹。菩萨摩诃萨。亦复如是。以等</a><a name="0398c21" id="0398c21">虚空界。广大深心。起大愿风轮。摄诸众生。令</a><a name="0398c22" id="0398c22">离恶道。生诸善趣。悉令安住一切智地。灭诸</a><a name="0398c23" id="0398c23">烦恼生死苦缚。而无忧喜疲厌之心。善男</a><a name="0398c24" id="0398c24">子。如幻化人。肢体虽具。而无入息及以出</a><a name="0398c25" id="0398c25">息。寒热饥渴忧喜生死十种之事。菩萨摩诃</a><a name="0398c26" id="0398c26">萨。亦复如是。以如幻智平等法身。现众色</a><a name="0398c27" id="0398c27">相。于诸有趣。住无量劫。教化众生。于生死中</a><a name="0398c28" id="0398c28">一切境界。无欣无厌。无爱无恚。无苦无乐。无</a><a name="0398c29" id="0398c29">取无舍。无安无怖。佛子。菩萨智慧。虽复如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100398b.htm'><img src='up.gif' border=0></a>
<a href='T100399a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>