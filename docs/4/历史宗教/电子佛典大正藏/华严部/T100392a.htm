<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0392a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷72)</font> 入法界品第三十九之一 <font face='Arial'>T10, p0392a</h2></font><hr>
<span class='old'>
</a><a name="0391c28" id="0391c28">道之法。为说种种诸因果门。为说业报不相</a><a name="0391c29" id="0391c29">违反。为说于法证入之处。为说一切众生欲</span><a name="0392a01" id="0392a01">解。及说一切受生国土。令其不断一切佛种。</a><a name="0392a02" id="0392a02">令其守护一切佛教。令其舍离一切诸恶。又</a><a name="0392a03" id="0392a03">为称赞趣一切智助道之法。令诸众生。心生</a><a name="0392a04" id="0392a04">欢喜。令行法施。普摄一切。令其发起一切智</a><a name="0392a05" id="0392a05">行。令其修学诸大菩萨波罗蜜道。令其增</a><a name="0392a06" id="0392a06">长成一切智诸善根海。令其满足一切圣财。</a><a name="0392a07" id="0392a07">令其得入佛自在门。令其摄取无量方便。令</a><a name="0392a08" id="0392a08">其观见如来威德。令其安住菩萨智慧。善财</a><a name="0392a09" id="0392a09">童子言。圣者。发阿耨多罗三藐三菩提心。其</a><a name="0392a10" id="0392a10">已久如。夜神言。善男子。此处难信。难知难</a><a name="0392a11" id="0392a11">解。难入难说。一切世间。及以二乘。皆不能</a><a name="0392a12" id="0392a12">知。唯除诸佛神力所护。善友所摄。集胜功德。</a><a name="0392a13" id="0392a13">欲乐清净。无下劣心。无杂染心。无谄曲心。</a><a name="0392a14" id="0392a14">得普照耀智光明心。发普饶益诸众生心。一</a><a name="0392a15" id="0392a15">切烦恼。及以众魔。无能坏心。起必成就一切</a><a name="0392a16" id="0392a16">智心。不乐一切生死乐心。能求一切诸佛妙</a><a name="0392a17" id="0392a17">乐。能灭一切众生苦恼。能修一切佛功德海。</a><a name="0392a18" id="0392a18">能观一切诸法实性。能具一切清净信解。能</a><a name="0392a19" id="0392a19">超一切生死暴流。能入一切如来智海。能决</a><a name="0392a20" id="0392a20">定到无上法城。能勇猛入如来境界。能速疾</a><a name="0392a21" id="0392a21">趣诸佛地位。能即成就一切智力。能于十力。</a><a name="0392a22" id="0392a22">已得究竟。如是之人。于此能持。能入能了。何</a><a name="0392a23" id="0392a23">以故。此是如来智慧境界。一切菩萨。尚不</a><a name="0392a24" id="0392a24">能知。况余众生。然我今者。以佛威力。欲令调</a><a name="0392a25" id="0392a25">顺可化众生意速清净。欲令修习善根众生。</a><a name="0392a26" id="0392a26">心得自在。随汝所问。为汝宣说。尔时开敷一</a><a name="0392a27" id="0392a27">切树华夜神。欲重明其义。观察三世如来境</a><a name="0392a28" id="0392a28">界。式漏言<p class='lg'></a><br><a name="0392a29" id="0392a29">　　佛子汝所问　　　甚深佛境界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100391c.htm'><img src='up.gif' border=0></a>
<a href='T100392b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>