<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0736c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷17)</font> 入不思议解脱境界普贤行愿品 <font face='Arial'>T10, p0736c</h2></font><hr>
<span class='old'>
</a><a name="0736b28" id="0736b28">一切鬘。一切盖。一切幢。一切幡。一切涂香。</a><a name="0736b29" id="0736b29">一切末香。一切衣服。一切音乐。一切五欲娱</span><a name="0736c01" id="0736c01">乐之具。亦如山积。及现无数百千万亿诸童</a><a name="0736c02" id="0736c02">女众。而彼大天。告善财言。善男子。今恣汝</a><a name="0736c03" id="0736c03">意。可取此物。供养如来。修诸福德。并施一</a><a name="0736c04" id="0736c04">切。摄取众生。显示难舍而能舍故。令其修学</a><a name="0736c05" id="0736c05">檀波罗蜜。善男子。如我为汝示现此物。教</a><a name="0736c06" id="0736c06">汝行施。乃至普为一切众生。悉亦如是。皆令</a><a name="0736c07" id="0736c07">以此布施善根熏习力故。令其息灭不欲行</a><a name="0736c08" id="0736c08">施障胜行心。于佛法僧最胜福田善知识所。</a><a name="0736c09" id="0736c09">恭敬供养。种诸善根。增长善法。发阿耨多罗</a><a name="0736c10" id="0736c10">三藐三菩提心</a><a name="0736c11" id="0736c11"><p>复次善男子。若有众生贪着五欲自放逸者。</a><a name="0736c12" id="0736c12">为其示现不净境界。何以故。由彼众生愚痴</a><a name="0736c13" id="0736c13">迷惑。被诸女色昏醉其心。犹如婴孩无有自</a><a name="0736c14" id="0736c14">性。亦如素衣易受染色。为欲所溺。不能得</a><a name="0736c15" id="0736c15">出。如粪中虫乐着粪处。如秽弊猪不净严身。</a><a name="0736c16" id="0736c16">如犯罪人种种系缚。如世劫贼恒夺法财。如</a><a name="0736c17" id="0736c17">犯极刑将付魁脍。如瞽导盲俱堕坑险。如</a><a name="0736c18" id="0736c18">船泛海遭遇恶风。损害善根。丧诸法宝。如</a><a name="0736c19" id="0736c19">近恶龙毒气熏染永离戒香。夭伤慧命。以</a><a name="0736c20" id="0736c20">要言之。愚痴婴孩。为欲所盲。为欲所系。为欲</a><a name="0736c21" id="0736c21">所使。为欲所迷。恒顺欲心而为僮仆。常随欲</a><a name="0736c22" id="0736c22">转如犊逐母。为欲所缚不得自在。善男子。我</a><a name="0736c23" id="0736c23">为此等盲瞑众生。生怜愍心。方便济拔。先现</a><a name="0736c24" id="0736c24">端正可爱女身。称悦其心。令其耽着。复现命</a><a name="0736c25" id="0736c25">终。其身坏烂。为诸鸟兽之所啖食。种种不净。</a><a name="0736c26" id="0736c26">如尸陀林。复现恐怖罗刹女形。身状黑云。</a><a name="0736c27" id="0736c27">鬓发丹赤。大腹下垂。狗牙上出。以人髑髅</a><a name="0736c28" id="0736c28">而为严饰。手执利剑。发大恶声。现如是身。向</a><a name="0736c29" id="0736c29">染欲者。令起惊厌。心生惶怖。因斯发起求见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100736b.htm'><img src='up.gif' border=0></a>
<a href='T100737a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>