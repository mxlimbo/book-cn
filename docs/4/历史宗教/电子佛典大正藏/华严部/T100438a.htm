<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0438a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷79)</font> 入法界品第三十九之一 <font face='Arial'>T10, p0438a</h2></font><hr>
<span class='old'>
</a><a name="0437c28" id="0437c28">门。名入三世一切境界不忘念智庄严藏。善</a><a name="0437c29" id="0437c29">男子。此解脱门中。有不可说不可说解脱门。</span><a name="0438a01" id="0438a01">一生菩萨之所能得。善财问言。此庄严事。何</a><a name="0438a02" id="0438a02">处去耶。弥勒答言。于来处去。曰从何处来。曰</a><a name="0438a03" id="0438a03">从菩萨智慧神力中来。依菩萨智慧神力而</a><a name="0438a04" id="0438a04">住。无有去处。亦无住处。非集非常。远离一</a><a name="0438a05" id="0438a05">切。善男子。如龙王降雨。不从身出不从心出。</a><a name="0438a06" id="0438a06">无有积集。而非不见。但以龙王心念力故。霈</a><a name="0438a07" id="0438a07">然洪[<a href='javascript:showpic("images/042333.gif")'>雨/注</a>]。周遍天下。如是境界不可思议。善男</a><a name="0438a08" id="0438a08">子。彼庄严事亦复如是。不住于内。亦不住</a><a name="0438a09" id="0438a09">外。而非不见。但由菩萨威神之力。汝善根</a><a name="0438a10" id="0438a10">力。见如是事。善男子。譬如幻师作诸幻事。</a><a name="0438a11" id="0438a11">无所从来无所至去。虽无来去。以幻力故分</a><a name="0438a12" id="0438a12">明可见。彼庄严事亦复如是。无所从来亦无</a><a name="0438a13" id="0438a13">所去。虽无来去。然以惯习不可思议幻智力</a><a name="0438a14" id="0438a14">故。及由往昔大愿力故。如是显现。善财童</a><a name="0438a15" id="0438a15">子言。大圣。从何处来。弥勒言。善男子。诸菩</a><a name="0438a16" id="0438a16">萨。无来无去。如是而来。无行无住。如是而</a><a name="0438a17" id="0438a17">来。无处无著。不没不生。不住不迁。不动不</a><a name="0438a18" id="0438a18">起。无恋无著。无业无报。无起无灭。不断不</a><a name="0438a19" id="0438a19">常。如是而来。善男子。菩萨。从大悲处来。为</a><a name="0438a20" id="0438a20">欲调伏诸众生故。从大慈处来。为欲救护诸</a><a name="0438a21" id="0438a21">众生故。从净戒处来。随其所乐而受生故。从</a><a name="0438a22" id="0438a22">大愿处来。往昔愿力之所持故。从神通处来。</a><a name="0438a23" id="0438a23">于一切处随乐现故。从无动摇处来。恒不舍</a><a name="0438a24" id="0438a24">离一切佛故。从无取舍处来。不役身心使往</a><a name="0438a25" id="0438a25">来故。从智慧方便处来。随顺一切诸众生故。</a><a name="0438a26" id="0438a26">从示现变化处来。犹如影像而化现故。然善</a><a name="0438a27" id="0438a27">男子。汝问于我从何处来者。善男子。我从</a><a name="0438a28" id="0438a28">生处摩罗提国。而来于此。善男子。彼有聚落</a><a name="0438a29" id="0438a29">名为房舍。有长者子名瞿波罗。为化其人令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100437c.htm'><img src='up.gif' border=0></a>
<a href='T100438b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>