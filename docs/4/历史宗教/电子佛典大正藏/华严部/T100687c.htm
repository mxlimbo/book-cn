<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0687c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷6)</font> 入不思议解脱境界普贤行愿品 <font face='Arial'>T10, p0687c</h2></font><hr>
<span class='old'>
</a><a name="0687b28" id="0687b28">诸佛如来应正等觉。道场众会之所围绕。一</a><a name="0687b29" id="0687b29">一皆有上首菩萨。并诸眷属。分明显现。然</span><a name="0687c01" id="0687c01">彼一切世界如来。不来至此。我身亦不往诣</a><a name="0687c02" id="0687c02">于彼。善男子。我若欲见安乐世界无量寿如</a><a name="0687c03" id="0687c03">来。随意即见。我若欲见白栴檀香世界月</a><a name="0687c04" id="0687c04">智如来。妙香世界宝光明如来。莲华世界</a><a name="0687c05" id="0687c05">宝莲华光明如来。妙金光世界寂静光如来。</a><a name="0687c06" id="0687c06">妙喜世界不动如来。善住世界师子相如来。</a><a name="0687c07" id="0687c07">镜光明世界月觉如来。吉祥师子宝庄严世</a><a name="0687c08" id="0687c08">界毗卢遮那如来。如是十方一切世界所有</a><a name="0687c09" id="0687c09">如来。我若欲见。随意即见。然彼如来。不来</a><a name="0687c10" id="0687c10">至此。我不往彼。善男子。我若欲见尽过去际</a><a name="0687c11" id="0687c11">一切劫中。所有诸佛。及彼佛刹种种庄严。</a><a name="0687c12" id="0687c12">道场众会。神通变化。调伏众生。尽未来际。一</a><a name="0687c13" id="0687c13">切劫海。所有如来。及诸菩萨。庄严国土。众会</a><a name="0687c14" id="0687c14">道场。调伏众生神通变化。如是一切随念皆</a><a name="0687c15" id="0687c15">见。彼诸如来。及彼诸劫。一切佛刹。所有庄</a><a name="0687c16" id="0687c16">严。种种差别。不来至今。我心亦不入彼过</a><a name="0687c17" id="0687c17">未。然其所见。皆如现在。善男子。我能了知</a><a name="0687c18" id="0687c18">十方三世一切如来。及诸菩萨。国土庄严。神</a><a name="0687c19" id="0687c19">通等事。无所从来。亦无所去。无有行处。亦无</a><a name="0687c20" id="0687c20">住处。亦知己身无去无来。无行住处。所以</a><a name="0687c21" id="0687c21">者何。知一切佛及与我心皆如梦故。如梦所</a><a name="0687c22" id="0687c22">见从分别生。见一切佛从自心起。又知自心</a><a name="0687c23" id="0687c23">如器中水。悟解诸法如水中影。又知自心犹</a><a name="0687c24" id="0687c24">如幻术。知一切法如幻所作。又知自心诸佛</a><a name="0687c25" id="0687c25">菩萨悉皆如响。譬如空谷随声发响。悟解自</a><a name="0687c26" id="0687c26">心。随念见佛。我如是知。如是忆念。所见诸</a><a name="0687c27" id="0687c27">佛。皆由自心。善男子。当知菩萨修诸佛法。净</a><a name="0687c28" id="0687c28">诸佛刹。积集妙行。调伏众生。发大誓愿。入</a><a name="0687c29" id="0687c29">一切智自在游戏不可思议解脱法门。得佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100687b.htm'><img src='up.gif' border=0></a>
<a href='T100688a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>