<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0866a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷2)</font> <font face='Arial'>T10, p0866a</h2></font><hr>
<span class='old'>
</a><br><a name="0865c28" id="0865c28">　　我入佛法海　　　通达三世法</a><br><a name="0865c29" id="0865c29">　　明了一切智　　　无能测量者</span><br><a name="0866a01" id="0866a01">　　一一微尘中　　　悉见佛刹海</a><br><a name="0866a02" id="0866a02">　　或睹三世佛　　　真实智慧力</a><br><a name="0866a03" id="0866a03">　　见卢舍那佛　　　道场成正觉</a><br><a name="0866a04" id="0866a04">　　十方微尘刹　　　悉转正法轮　</p><p></a><a name="0866a05" id="0866a05">尔时善财童子。白天神言。发阿耨多罗三藐</a><a name="0866a06" id="0866a06">三菩提心。为已几时。得此法门。其已久如。乃</a><a name="0866a07" id="0866a07">能如是饶益众生。答言。佛子。乃往古世。过</a><a name="0866a08" id="0866a08">须弥山微尘数等劫。复过是数无量无边。彼</a><a name="0866a09" id="0866a09">有世界。名七宝功德集。劫名光明寂静。国名</a><a name="0866a10" id="0866a10">宝月光明。城名莲花光处。阎浮提中。于此劫</a><a name="0866a11" id="0866a11">中。有五百亿佛出兴于世。时彼城中。有转轮</a><a name="0866a12" id="0866a12">圣王。名善法度。以圣王法正法治世。七宝自</a><a name="0866a13" id="0866a13">至。王四天下。寿命一劫。威力自在。不加兵</a><a name="0866a14" id="0866a14">仗自然太平。彼王所重第一夫人。名日月</a><a name="0866a15" id="0866a15">意。其王夫人伎乐自娱。至于中夜淳昏而</a><a name="0866a16" id="0866a16">眠。梦此城中有一夜天。名最正觉寂静光</a><a name="0866a17" id="0866a17">明。来至其前。合掌而立。而作是言。咄。善女</a><a name="0866a18" id="0866a18">人。汝今知不。于莲花光大城之东。有林名寂</a><a name="0866a19" id="0866a19">静光微妙德。于此林中有菩提树。名一切佛</a><a name="0866a20" id="0866a20">自在光。有佛世尊。号一切法雷音王。坐此树</a><a name="0866a21" id="0866a21">下成等正觉。十号具足。放大光明。名摩尼</a><a name="0866a22" id="0866a22">王普照一切。彼雷音王佛。出兴于世。于菩提</a><a name="0866a23" id="0866a23">树下。始成正觉。已经七日。时彼夜天。称扬赞</a><a name="0866a24" id="0866a24">叹。显说如来无量功德自在神通。令彼夫人</a><a name="0866a25" id="0866a25">发无上道心。赞叹普贤菩萨一切愿行。时王</a><a name="0866a26" id="0866a26">夫人。即于梦中敬礼彼佛。发阿耨多罗三藐</a><a name="0866a27" id="0866a27">三菩提心供养佛。时世尊。放金色光触夫人。</a><a name="0866a28" id="0866a28">心。遍照宫城皆同金色。时彼夫人。即从眠觉。</a><a name="0866a29" id="0866a29">尔时彼佛。侍从声闻菩萨一切大众。现夫人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100865c.htm'><img src='up.gif' border=0></a>
<a href='T100866b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>