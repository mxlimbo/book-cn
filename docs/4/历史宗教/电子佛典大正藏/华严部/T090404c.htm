<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0404c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷2)</font> 世间净眼品第一之一 <font face='Arial'>T09, p0404c</h2></font><hr>
<span class='old'>
</a><a name="0404b28" id="0404b28">种宝树枝叶华实一切光明犹若云起雨无</a><a name="0404b29" id="0404b29">量宝。如是一一菩萨所供养具。各与一佛</span><a name="0404c01" id="0404c01">世界微尘数等。一一供具复与一佛世界微</a><a name="0404c02" id="0404c02">尘数等。皆大欢喜。供养世尊绕百千匝已。</a><a name="0404c03" id="0404c03">随其所应供养大众。犹如云雨而无断绝。</a><a name="0404c04" id="0404c04">随所出方。化作宝莲华藏师子之座。恭敬</a><a name="0404c05" id="0404c05">向佛结跏趺坐。彼菩萨等。悉得无量清净法</a><a name="0404c06" id="0404c06">海普明法门。于佛境界无所障碍。悉入一</a><a name="0404c07" id="0404c07">切辩才法海。又得不可思议照明法门。正住</a><a name="0404c08" id="0404c08">如来普门境界。三世智地皆已得入。具足</a><a name="0404c09" id="0404c09">成就大力法爱。无量功德清净圆满。常行法</a><a name="0404c10" id="0404c10">界毕竟空性。悉已具足供养诸佛。尔时一切</a><a name="0404c11" id="0404c11">海慧自在智明王菩萨。以偈颂曰<p class='lg'></a><br><a name="0404c12" id="0404c12">　　佛觉诸法　　　平等真实　　　无有障碍</a><br><a name="0404c13" id="0404c13">　　净如虚空　　　普悉照明　　　十方世界</a><br><a name="0404c14" id="0404c14">　　处一切众　　　最胜殊特　　　自然正觉</a><br><a name="0404c15" id="0404c15">　　无量无边　　　充满十方　　　众生境界</a><br><a name="0404c16" id="0404c16">　　一切悉坐　　　菩提树王　　　诸众生主</a><br><a name="0404c17" id="0404c17">　　皆悉围绕　　　佛有如是　　　自在神力</a><br><a name="0404c18" id="0404c18">　　于一念顷　　　现无量身　　　普令众生</a><br><a name="0404c19" id="0404c19">　　灭除垢秽　　　如来境界　　　无有边际</a><br><a name="0404c20" id="0404c20">　　无量劫海　　　具足修行　　　如来处在</a><br><a name="0404c21" id="0404c21">　　一切有海　　　种种方便　　　调伏众生</a><br><a name="0404c22" id="0404c22">　　皆悉受行　　　最胜正法　　　众会离垢</a><br><a name="0404c23" id="0404c23">　　普得清净　　　一切观佛　　　深乐无厌</a><br><a name="0404c24" id="0404c24">　　最胜妙相　　　庄严具足　　　处莲华藏</a><br><a name="0404c25" id="0404c25">　　宝师子座　　　一切众宝　　　诸庄严具</a><br><a name="0404c26" id="0404c26">　　皆出无量　　　微妙香熏　　　杂色华鬘</a><br><a name="0404c27" id="0404c27">　　悬布虚空　　　佛处如是　　　宝师子座</a><br><a name="0404c28" id="0404c28">　　无量众宝　　　流出妙光　　　晖焰清净</a><br><a name="0404c29" id="0404c29">　　十方明耀　　　如来安住　　　庄严楼观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090404b.htm'><img src='up.gif' border=0></a>
<a href='T090405a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>