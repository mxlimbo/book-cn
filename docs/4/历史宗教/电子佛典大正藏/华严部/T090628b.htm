<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0628b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷35)</font> 宝王如来性起品第三十二之一 <font face='Arial'>T09, p0628b</h2></font><hr>
<span class='old'>
</a><br><a name="0628a28" id="0628a28">　　无漏不可尽　　　诸佛大神力　</p></a><a name="0628a29" id="0628a29"><p class='juan'>
大方广佛华严经卷第三十五</p>
</span><a name="0628b01" id="0628b01"></a><a name="0628b02" id="0628b02"><p class='juan'>
大方广佛华严经卷第三十六</a><a name="0628b03" id="0628b03"></a><a name="0628b04" id="0628b04"><p><span class='byline'>　　　　东晋天竺三藏佛驮跋陀罗译</span><br></a><a name="0628b05" id="0628b05"><p><b>　　<A NAME="n317"></A>宝王如来性起品第三十二之四</b></p>
</a><a name="0628b06" id="0628b06"><p>佛子。云何菩萨摩诃萨。知见如来应供等</a><a name="0628b07" id="0628b07">正觉大般涅槃。此菩萨摩诃萨。欲知见如</a><a name="0628b08" id="0628b08">来应供等正觉大般涅槃者。当如是知如</a><a name="0628b09" id="0628b09">如般涅槃。如来大般涅槃。亦复如是。如实</a><a name="0628b10" id="0628b10">际。如法界。如虚空界。如实性。如离欲际。</a><a name="0628b11" id="0628b11">如无相际。如我性际。如一切法性际。如</a><a name="0628b12" id="0628b12">真实际般涅槃。如来大般涅槃。亦复如是。</a><a name="0628b13" id="0628b13">何以故。涅槃非生灭法。若法不生。当知不</a><a name="0628b14" id="0628b14">灭去无所至。佛子。如来应供等正觉。不为</a><a name="0628b15" id="0628b15">菩萨演说显现如来究竟涅槃。何以故。欲</a><a name="0628b16" id="0628b16">令诸菩萨于一念中。普见三世一切诸佛</a><a name="0628b17" id="0628b17">悉现前故。出生一切如来妙色。亦复不起</a><a name="0628b18" id="0628b18">二不二想。何以故。菩萨摩诃萨。远离诸想。</a><a name="0628b19" id="0628b19">无染着故。佛子。但如来欲令众生欢喜故。</a><a name="0628b20" id="0628b20">出现于世。欲令众生忧悲感慕故。示现涅</a><a name="0628b21" id="0628b21">槃。其实如来无有出世。亦无涅槃。何以故。</a><a name="0628b22" id="0628b22">如来常住如法界故。为化众生示现涅槃。</a><a name="0628b23" id="0628b23">佛子。设有日出照现世间。圆满明净与法</a><a name="0628b24" id="0628b24">界等。于一切世界净水器中。影无不现。</a><a name="0628b25" id="0628b25">日无是念。我能普现一切净水。佛子。彼时</a><a name="0628b26" id="0628b26">或有一水器破。日影不现。于意云何。彼影</a><a name="0628b27" id="0628b27">不现。岂日过耶。答曰不也。水器破故日影</a><a name="0628b28" id="0628b28">不现。佛子。如来智慧圆满净日一念出现。</a><a name="0628b29" id="0628b29">悉能照明一切世界一切法界一切众生。灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090628a.htm'><img src='up.gif' border=0></a>
<a href='T090628c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>