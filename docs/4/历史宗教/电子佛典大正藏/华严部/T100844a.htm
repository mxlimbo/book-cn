<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0844a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷39)</font> 入不思议解脱境界普贤行愿品 <font face='Arial'>T10, p0844a</h2></font><hr>
<span class='old'>
</a><br><a name="0843c28" id="0843c28">　　令诸王子采女众　　　悉皆授化奉修行</a><br><a name="0843c29" id="0843c29">　　或作护世四天王　　　或作夜叉龙等主</span><br><a name="0844a01" id="0844a01">　　各为其众而说法　　　一切皆令大欣庆</a><br><a name="0844a02" id="0844a02">　　或作忉利大天王　　　住善法堂欢喜园</a><br><a name="0844a03" id="0844a03">　　首戴华冠说妙法　　　诸天觐仰无能测</a><br><a name="0844a04" id="0844a04">　　或住夜摩兜率天　　　化乐自在魔王所</a><br><a name="0844a05" id="0844a05">　　居处摩尼宝宫殿　　　说真实行令调伏</a><br><a name="0844a06" id="0844a06">　　或至梵天众会中　　　说四无量诸禅道</a><br><a name="0844a07" id="0844a07">　　普令欢喜便舍去　　　而莫知其往来相</a><br><a name="0844a08" id="0844a08">　　或至阿迦尼吒天　　　为说觉分诸宝华</a><br><a name="0844a09" id="0844a09">　　及余无量圣功德　　　然后舍去无知者</a><br><a name="0844a10" id="0844a10">　　如来无碍智所见　　　其中一切诸众生</a><br><a name="0844a11" id="0844a11">　　悉以无边方便门　　　种种教化令成熟</a><br><a name="0844a12" id="0844a12">　　譬如幻师善幻术　　　现作种种诸幻事</a><br><a name="0844a13" id="0844a13">　　佛化众生亦如是　　　为其示现种种身</a><br><a name="0844a14" id="0844a14">　　如净月轮在虚空　　　令世众生见盈缺</a><br><a name="0844a15" id="0844a15">　　一切河池现影像　　　所有星宿夺光色</a><br><a name="0844a16" id="0844a16">　　如来智月出世间　　　亦以方便示增减</a><br><a name="0844a17" id="0844a17">　　菩萨心水现影像　　　二乘星宿无光色</a><br><a name="0844a18" id="0844a18">　　譬如大海宝充满　　　清净无浊无有边</a><br><a name="0844a19" id="0844a19">　　四洲所有诸众生　　　一切于中现其像</a><br><a name="0844a20" id="0844a20">　　佛身功德海亦尔　　　无垢无浊量无边</a><br><a name="0844a21" id="0844a21">　　乃至法界诸众生　　　靡不于中现其像</a><br><a name="0844a22" id="0844a22">　　譬如净日放千光　　　不动本处遍十方</a><br><a name="0844a23" id="0844a23">　　佛日光明亦如是　　　无去无来除世闇</a><br><a name="0844a24" id="0844a24">　　譬如龙王降大雨　　　不从身出及心出</a><br><a name="0844a25" id="0844a25">　　而能沾洽悉周遍　　　涤除炎热使清凉</a><br><a name="0844a26" id="0844a26">　　如来法雨亦复然　　　不从于佛身心出</a><br><a name="0844a27" id="0844a27">　　而能开悟诸含识　　　尽能灭除三毒火</a><br><a name="0844a28" id="0844a28">　　如来清净妙法身　　　一切三界无伦匹</a><br><a name="0844a29" id="0844a29">　　超出世间言语道　　　本性非有亦非无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100843c.htm'><img src='up.gif' border=0></a>
<a href='T100844b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>