<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0381a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷70)</font> 入法界品第三十九之一 <font face='Arial'>T10, p0381a</h2></font><hr>
<span class='old'>
</a><a name="0380c28" id="0380c28">宝华灯王城中众生。自恃色貌及诸境界。而</a><a name="0380c29" id="0380c29">生憍慢。陵蔑他人。化现妙身。端正殊特。往诣</span><a name="0381a01" id="0381a01">彼城。放大光明。普照一切。令彼圣王及诸妙</a><a name="0381a02" id="0381a02">宝。日月星宿。众生身等。一切光明。悉皆不</a><a name="0381a03" id="0381a03">现。譬如日出众景夺曜。亦如聚墨对阎浮金。</a><a name="0381a04" id="0381a04">时诸众生。咸作是言。此为是谁。为天为梵。今</a><a name="0381a05" id="0381a05">放此光。令我等身所有光色。皆不显现。种</a><a name="0381a06" id="0381a06">种思惟无能解了。尔时普贤菩萨。在彼轮王</a><a name="0381a07" id="0381a07">宝宫殿上虚空中住。而告之言。大王当知今</a><a name="0381a08" id="0381a08">汝国中。有佛兴世。在普光明法云音幢菩提</a><a name="0381a09" id="0381a09">树下。时圣王女。莲华妙眼。见普贤菩萨所</a><a name="0381a10" id="0381a10">现色身光明自在。及闻身上诸庄严具所出</a><a name="0381a11" id="0381a11">妙音。心生欢喜。作如是念。愿我所有一切</a><a name="0381a12" id="0381a12">善根。得如是身。如是庄严。如是相好。如是威</a><a name="0381a13" id="0381a13">仪。如是自在。今此大圣。能于众生生死长</a><a name="0381a14" id="0381a14">夜黑闇之中。放大光明。开示如来出兴于世。</a><a name="0381a15" id="0381a15">愿令于我亦得如是。为诸众生作智光明。破</a><a name="0381a16" id="0381a16">彼所有无知黑闇。愿我所在受生之处。常得</a><a name="0381a17" id="0381a17">不离此善知识。善男子。时转轮王。与其宝</a><a name="0381a18" id="0381a18">女千子眷属。大臣辅佐。四种兵众。及其城内。</a><a name="0381a19" id="0381a19">无量人民。前后围绕。以王神力。俱升虚空。高</a><a name="0381a20" id="0381a20">一由旬。放大光明。照四天下。普使一切。咸得</a><a name="0381a21" id="0381a21">瞻仰。欲令众生俱往见佛。以偈赞曰<p class='lg'></a><br><a name="0381a22" id="0381a22">　　如来出世间　　　普救诸群生</a><br><a name="0381a23" id="0381a23">　　汝等应速起　　　往诣导师所</a><br><a name="0381a24" id="0381a24">　　无量无数劫　　　乃有佛兴世</a><br><a name="0381a25" id="0381a25">　　演说深妙法　　　饶益一切众</a><br><a name="0381a26" id="0381a26">　　佛观诸世间　　　颠倒常痴惑</a><br><a name="0381a27" id="0381a27">　　轮回生死苦　　　而起大悲心</a><br><a name="0381a28" id="0381a28">　　无数亿千劫　　　修习菩提行</a><br><a name="0381a29" id="0381a29">　　为欲度众生　　　斯由大悲力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100380c.htm'><img src='up.gif' border=0></a>
<a href='T100381b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>