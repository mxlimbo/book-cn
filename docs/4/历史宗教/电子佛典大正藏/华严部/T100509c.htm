<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0509c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷2)</font> 焰地第四 <font face='Arial'>T10, p0509c</h2></font><hr>
<span class='old'>
</a><br><a name="0509b28" id="0509b28">　　踊跃称赞言　　　善哉佛出世</a><br><a name="0509b29" id="0509b29">　　功德藏流布　　　利益于我等</span><br><a name="0509c01" id="0509c01">　　我今闻说此　　　菩萨地相义</a><br><a name="0509c02" id="0509c02">　　是事百千劫　　　难闻而得闻</a><br><a name="0509c03" id="0509c03">　　愿更说后地　　　利益诸天人</a><br><a name="0509c04" id="0509c04">　　佥皆喜欲闻　　　得地诸行相</a><br><a name="0509c05" id="0509c05">　　解脱月菩萨　　　重请金刚藏</a><br><a name="0509c06" id="0509c06">　　愿为诸菩萨　　　说至四地行　</p><p></a><a name="0509c07" id="0509c07">尔时金刚藏菩萨摩诃萨。语解脱月菩萨言。</a><a name="0509c08" id="0509c08">佛子。诸菩萨摩诃萨。具足清净行第三地已。</a><a name="0509c09" id="0509c09">欲得第四地者。当以十法明门。得入此四地。</a><a name="0509c10" id="0509c10">何等为十。一思量众生性。二思量法性。三思</a><a name="0509c11" id="0509c11">量世界性。四思量虚空性。五思量识性。六思</a><a name="0509c12" id="0509c12">量欲界性。七思量色界性。八思量无色界性。</a><a name="0509c13" id="0509c13">九思量快信解性。十思量大心性。诸佛子。</a><a name="0509c14" id="0509c14">菩萨。以此十法明门。能从三地。入第四地。</a><a name="0509c15" id="0509c15">诸佛子。菩萨摩诃萨。若得第四菩萨焰地。即</a><a name="0509c16" id="0509c16">于如来家。转有势力。得内法故。有十种智。何</a><a name="0509c17" id="0509c17">等为十。一不退转心。二于三宝中得不坏信清</a><a name="0509c18" id="0509c18">净毕竟智。三修习观生灭。四修习诸法本来</a><a name="0509c19" id="0509c19">不生。五常修习转还世间行。六修习知业因</a><a name="0509c20" id="0509c20">缘故有生。七修习分别生死涅槃门差别。八</a><a name="0509c21" id="0509c21">修习众生业差别。九修习前际后际差别。十</a><a name="0509c22" id="0509c22">修习现在常灭不住行。是十智心。则生佛家。</a><a name="0509c23" id="0509c23">转得势力。复次佛子。菩萨摩诃萨。住是菩萨</a><a name="0509c24" id="0509c24">第四地。观内身循身观。精勤一心。除世间贪</a><a name="0509c25" id="0509c25">忧。观外身循身观。精勤一心。除世间贪忧。观</a><a name="0509c26" id="0509c26">内外身循身观。精勤一心。除世间贪忧。观内</a><a name="0509c27" id="0509c27">受外受内外受。内心外心内外心。内法外法</a><a name="0509c28" id="0509c28">内外法。循法观。精勤一心。除世间贪忧。是</a><a name="0509c29" id="0509c29">菩萨。未生恶不善法。为不生故。欲生勤精进。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100509b.htm'><img src='up.gif' border=0></a>
<a href='T100510a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>