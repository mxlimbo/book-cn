<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0785a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷27)</font> 入不思议解脱境界普贤行愿品 <font face='Arial'>T10, p0785a</h2></font><hr>
<span class='old'>
</a><a name="0784c28" id="0784c28">遍成就一切事物。菩萨摩诃萨亦复如是。成</a><a name="0784c29" id="0784c29">就无量广大福智功德之聚。又如大地。能生</span><a name="0785a01" id="0785a01">世间种种资具。一切众生依之存活。菩萨摩</a><a name="0785a02" id="0785a02">诃萨亦复如是。能生出世功德财宝。所谓布</a><a name="0785a03" id="0785a03">施持戒。忍辱精进。禅定智慧。菩提分等妙法</a><a name="0785a04" id="0785a04">资具。养育众生功德慧命。又如大地平等饶</a><a name="0785a05" id="0785a05">益。无忧无喜。无分别想。菩萨摩诃萨亦复如</a><a name="0785a06" id="0785a06">是。于怨亲所。都无爱憎。不生二想。又如大</a><a name="0785a07" id="0785a07">地能受大云所注之雨。菩萨摩诃萨亦复如</a><a name="0785a08" id="0785a08">是。能受如来大法云雨。又如大地。一切众生</a><a name="0785a09" id="0785a09">依之而住。菩萨摩诃萨亦复如是。与诸众生</a><a name="0785a10" id="0785a10">世出世间种种乐事。而为依止。又如大地。一</a><a name="0785a11" id="0785a11">切种子依之而生。菩萨摩诃萨亦复如是。一</a><a name="0785a12" id="0785a12">切众生善法种子依之生长。又如大地。能生</a><a name="0785a13" id="0785a13">众宝及诸宝器。菩萨摩诃萨亦复如是。能生</a><a name="0785a14" id="0785a14">众生种种法器诸功德宝。又如大地。能生众</a><a name="0785a15" id="0785a15">药灭除诸病。菩萨摩诃萨亦复如是。依大慈</a><a name="0785a16" id="0785a16">悲。出生法药。灭除种种烦恼重病。又如大地。</a><a name="0785a17" id="0785a17">诸恶毒虫腹行之类。种种触恼。安住不动。菩</a><a name="0785a18" id="0785a18">萨摩诃萨亦复如是。恒被一切内外诸苦触</a><a name="0785a19" id="0785a19">恼。身心终无摇动。又如大地。大雷龙吼。种</a><a name="0785a20" id="0785a20">种恶声。不惊不惧。亦无闻想。菩萨摩诃萨亦</a><a name="0785a21" id="0785a21">复如是。诸魔外道种种恶声。不惊不恐无忧</a><a name="0785a22" id="0785a22">无怖。亦无闻想。善男子。是为菩萨具足圆满</a><a name="0785a23" id="0785a23">十种功德。犹如大地自在成就善男子。云何</a><a name="0785a24" id="0785a24">菩萨犹如于水。譬如水大。能令一切药草丛</a><a name="0785a25" id="0785a25">林。及大树王。生成增长。菩萨摩诃萨亦复如</a><a name="0785a26" id="0785a26">是。以三昧水。出生一切菩提分法种种药草。</a><a name="0785a27" id="0785a27">增长福德智慧大树。成就无上菩提之果。云</a><a name="0785a28" id="0785a28">何菩萨犹如于火。譬如火大能烧一切不净</a><a name="0785a29" id="0785a29">之物。及能焚爇大地所有草木稠林。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100784c.htm'><img src='up.gif' border=0></a>
<a href='T100785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>