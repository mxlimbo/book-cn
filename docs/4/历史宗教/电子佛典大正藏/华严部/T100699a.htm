<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0699a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷8)</font> 入不思议解脱境界普贤行愿品 <font face='Arial'>T10, p0699a</h2></font><hr>
<span class='old'>
</a><a name="0698c28" id="0698c28">一切智智。登彼刀山。投身入火。时善财童</a><a name="0698c29" id="0698c29">子。既至其所。顶礼其足。合掌而立。白言圣</span><a name="0699a01" id="0699a01">者。我已先发阿耨多罗三藐三菩提心。而未</a><a name="0699a02" id="0699a02">知菩萨云何学菩萨行。云何修菩萨道。我闻</a><a name="0699a03" id="0699a03">圣者。善能诱诲。愿为我说。婆罗门言。善男子。</a><a name="0699a04" id="0699a04">汝今若能登此刀山。投身火聚。诸菩萨行。悉</a><a name="0699a05" id="0699a05">得清净。时善财童子。作如是念。得人身难。离</a><a name="0699a06" id="0699a06">诸难难。得无难难。离恶法难。得净法难。遇</a><a name="0699a07" id="0699a07">佛出世难。具足诸根难。得闻正法难。得遇善</a><a name="0699a08" id="0699a08">人难。逢真善知识难。受如理正教难。得正命</a><a name="0699a09" id="0699a09">自活难。得随法修行难。此将非魔。魔所使耶。</a><a name="0699a10" id="0699a10">将非是魔。险恶徒党诈现菩萨善知识相。与</a><a name="0699a11" id="0699a11">诸菩萨而作怨敌。而欲为我作善根难。作</a><a name="0699a12" id="0699a12">寿命难。作梵行难。障我修行一切智道。牵我</a><a name="0699a13" id="0699a13">令入邪恶趣中。障我所证解脱法门。障我所</a><a name="0699a14" id="0699a14">求无上佛法。作是念时。十千梵天。住虚空中。</a><a name="0699a15" id="0699a15">作如是言。善男子。莫作是念。莫作是念。今此</a><a name="0699a16" id="0699a16">圣者。得金刚焰三昧光明。发大精进勇猛不</a><a name="0699a17" id="0699a17">退。誓入生死。度诸众生。欲竭一切诸贪欲海。</a><a name="0699a18" id="0699a18">欲截一切诸邪见网。欲烧一切诸烦恼薪。欲</a><a name="0699a19" id="0699a19">普运度诸险难碛。欲尽除断老病死怖。欲尽</a><a name="0699a20" id="0699a20">吹坏无明障山。欲普引导出惑稠林。欲放</a><a name="0699a21" id="0699a21">一切妙法光明。普照三世愚痴黑闇。善男子。</a><a name="0699a22" id="0699a22">我诸梵天。执着邪见。皆悉自谓是自在者。</a><a name="0699a23" id="0699a23">是能作者。我为一切世间最胜。此婆罗门。</a><a name="0699a24" id="0699a24">五热炙身时。其火光明照我宫殿。我即开</a><a name="0699a25" id="0699a25">悟。于自所居及诸禅定。心无乐着。皆共来诣</a><a name="0699a26" id="0699a26">婆罗门所。时婆罗门。以神通力。即为我等。现</a><a name="0699a27" id="0699a27">大苦行。令我灭除一切邪见。为我说法。令我</a><a name="0699a28" id="0699a28">断除一切憍慢。普为一切世间众生。住于</a><a name="0699a29" id="0699a29">大慈。行于大悲。起广大心。发菩提意。住坚固<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100698c.htm'><img src='up.gif' border=0></a>
<a href='T100699b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>