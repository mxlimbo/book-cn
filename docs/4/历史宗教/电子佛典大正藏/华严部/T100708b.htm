<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0708b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷10)</font> 入不思议解脱境界普贤行愿品 <font face='Arial'>T10, p0708b</h2></font><hr>
<span class='old'>
</a><a name="0708a28" id="0708a28">士同昔善根。侍立瞻对。承其教命。时彼城内</a><a name="0708a29" id="0708a29">一切众生。及虚空中所有天众。于居士所。生</span><a name="0708b01" id="0708b01">随顺心。生爱乐心。生欢喜心。以心随顺欢喜。</a><a name="0708b02" id="0708b02">爱乐善知识故。即起一切天拘苏摩妙宝华</a><a name="0708b03" id="0708b03">云。普雨一切天拘苏摩妙宝华雨。是诸人天。</a><a name="0708b04" id="0708b04">亦与居士。往昔同种清净善根。尔时善财。</a><a name="0708b05" id="0708b05">见是事已。前礼其足绕无数匝。合掌而立。白</a><a name="0708b06" id="0708b06">言圣者。我为利乐诸众生故。发阿耨多罗三</a><a name="0708b07" id="0708b07">藐三菩提心。为令一切众生灭除苦难故。为</a><a name="0708b08" id="0708b08">令一切众生究竟安乐故。为令一切众生出</a><a name="0708b09" id="0708b09">生死海故。为令一切众生入法宝洲故。为令</a><a name="0708b10" id="0708b10">一切众生枯竭爱河故。为令一切众生起大</a><a name="0708b11" id="0708b11">慈悲故。为令一切众生舍离贪着故。为令一</a><a name="0708b12" id="0708b12">切众生渴仰佛智故。为令一切众生越度生</a><a name="0708b13" id="0708b13">死大旷野故。为令一切众生爱乐诸佛胜功</a><a name="0708b14" id="0708b14">德故。为令一切众生出三界城故。为令一切</a><a name="0708b15" id="0708b15">众生入一切智城故。以如是等种种利益。发</a><a name="0708b16" id="0708b16">菩提心。而未知菩萨云何学菩萨行。云何</a><a name="0708b17" id="0708b17">修菩萨道。而能摄护一切众生。为诸众生</a><a name="0708b18" id="0708b18">作依止处。我闻圣者。善能诱诲。愿为我说。</a><a name="0708b19" id="0708b19">居士告言。善哉善哉。善男子。汝乃能为</a><a name="0708b20" id="0708b20">如是利故。发阿耨多罗三藐三菩提心。善</a><a name="0708b21" id="0708b21">男子。发阿耨多罗三藐三菩提心。是人难</a><a name="0708b22" id="0708b22">得。若能发心。是人则能求菩萨行。心无动转。</a><a name="0708b23" id="0708b23">值遇善知识。心无厌足。亲近善知识。心无劳</a><a name="0708b24" id="0708b24">倦。承事善知识。心无忧戚。供养善知识。终不</a><a name="0708b25" id="0708b25">退转。爱念善知识。终不放舍。渴仰善知识。无</a><a name="0708b26" id="0708b26">暂懈息。求觅善知识。无时憩止。行善知识</a><a name="0708b27" id="0708b27">教。未曾怠惰。禀善知识命。心无误失。善知</a><a name="0708b28" id="0708b28">识者。有大威力。难得亲近承事供养。若能</a><a name="0708b29" id="0708b29">给侍瞻礼赞叹。心无忧悔。则得具足一切功<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100708a.htm'><img src='up.gif' border=0></a>
<a href='T100708c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>