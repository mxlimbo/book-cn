<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0769a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷24)</font> 入不思议解脱境界普贤行愿品 <font face='Arial'>T10, p0769a</h2></font><hr>
<span class='old'>
</a><br><a name="0768c28" id="0768c28">　　今时一切群生类　　　悉皆舍离粗恶言</a><br><a name="0768c29" id="0768c29">　　音声柔软悦人心　　　一切听闻无不喜</span><br><a name="0769a01" id="0769a01">　　大王今演妙法音　　　众生闻者咸欣悦</a><br><a name="0769a02" id="0769a02">　　迦陵频伽梵声相　　　诸天音乐无能及</a><br><a name="0769a03" id="0769a03">　　大王顶上殊胜盖　　　一切妙宝所庄严</a><br><a name="0769a04" id="0769a04">　　琉璃藏宝吉祥竿　　　覆以众妙摩尼网</a><br><a name="0769a05" id="0769a05">　　金铃自然出妙声　　　其音超世无伦匹</a><br><a name="0769a06" id="0769a06">　　宣扬一切诸佛法　　　除灭一切众生惑</a><br><a name="0769a07" id="0769a07">　　又此铃音广宣说　　　现在十方诸刹土</a><br><a name="0769a08" id="0769a08">　　所有劫海一切佛　　　具大名称诸眷属</a><br><a name="0769a09" id="0769a09">　　又复铃音次第演　　　过去一切十方刹</a><br><a name="0769a10" id="0769a10">　　其中诸佛及刹名　　　所转法轮无不尽</a><br><a name="0769a11" id="0769a11">　　铃中又出法轮音　　　其声普遍阎浮界</a><br><a name="0769a12" id="0769a12">　　广说梵释及众生　　　所依诸业皆差别</a><br><a name="0769a13" id="0769a13">　　人天闻此音声已　　　各各自知诸业藏</a><br><a name="0769a14" id="0769a14">　　离恶向善勤修行　　　安住诸佛菩提道</a><br><a name="0769a15" id="0769a15">　　王父号曰净光明　　　王母名为莲华光</a><br><a name="0769a16" id="0769a16">　　当于五浊兴盛时　　　出现为王治天下</a><br><a name="0769a17" id="0769a17">　　是时有一广大园　　　园有五百莲华池</a><br><a name="0769a18" id="0769a18">　　一一百千树围绕　　　摩尼华灯所弥覆</a><br><a name="0769a19" id="0769a19">　　于其一一池岸上　　　建立千柱庄严殿</a><br><a name="0769a20" id="0769a20">　　以众杂宝为栏楯　　　半月焰光恒普照</a><br><a name="0769a21" id="0769a21">　　彼王末世恶法生　　　积年亢旱无时雨</a><br><a name="0769a22" id="0769a22">　　一切池水悉干竭　　　所有草树皆枯槁</a><br><a name="0769a23" id="0769a23">　　大王将生七日前　　　先现祯祥希有相</a><br><a name="0769a24" id="0769a24">　　众生瞻仰相谓言　　　救护世者今当现</a><br><a name="0769a25" id="0769a25">　　尔时世界于中夜　　　大地一切咸震动</a><br><a name="0769a26" id="0769a26">　　其中有一宝华池　　　出大光明犹日现</a><br><a name="0769a27" id="0769a27">　　五百莲池所围绕　　　八功德水咸充满</a><br><a name="0769a28" id="0769a28">　　流演普及阎浮地　　　随其所至皆沾洽</a><br><a name="0769a29" id="0769a29">　　一切华林及药草　　　百谷芽茎苗稼等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100768c.htm'><img src='up.gif' border=0></a>
<a href='T100769b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>