<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0676c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷4)</font> 入不思议解脱境界普贤行愿品 <font face='Arial'>T10, p0676c</h2></font><hr>
<span class='old'>
</a><a name="0676b28" id="0676b28">支佛地。成就如来一切种性。满足菩萨清净</a><a name="0676b29" id="0676b29">大愿。积集一切如来功德。修行一切菩萨诸</span><a name="0676c01" id="0676c01">行。获得如来力无所畏。摧伏众魔及诸外道。</a><a name="0676c02" id="0676c02">灭除一切烦恼习气。入菩萨地。近如来地。</a><a name="0676c03" id="0676c03">时诸比丘闻此法已。即时同证广大三昧。</a><a name="0676c04" id="0676c04">名见一切佛境界无碍眼。得此三昧威神力</a><a name="0676c05" id="0676c05">故。悉见十方一切世界诸佛如来。及其所有</a><a name="0676c06" id="0676c06">道场众会。亦悉见彼一切世界所有众生种</a><a name="0676c07" id="0676c07">种趣类各各差别。亦悉见彼一切世界同异</a><a name="0676c08" id="0676c08">染净各各差别。亦悉见彼一切世界所有极</a><a name="0676c09" id="0676c09">微尘相差别。亦悉见彼诸世界中一切众生</a><a name="0676c10" id="0676c10">所住宫殿。种种庄严。种种成就。及所受用。</a><a name="0676c11" id="0676c11">种种资具。各各差别。及闻彼佛。诸音声海。演</a><a name="0676c12" id="0676c12">说诸法。种种名句。文词训释。性相秘密。悉</a><a name="0676c13" id="0676c13">能解了。亦能观察彼世界中一切众生心行</a><a name="0676c14" id="0676c14">根欲各各差别。亦能忆念彼世界中一切众</a><a name="0676c15" id="0676c15">生过去未来各十生事。亦能忆念彼世界中</a><a name="0676c16" id="0676c16">过去未来各十劫事。亦能忆念彼诸如来十</a><a name="0676c17" id="0676c17">本生事。十成正觉。十转法轮。十种神通。十</a><a name="0676c18" id="0676c18">种记心。十种教诫。十种说法。十种辩才。又由</a><a name="0676c19" id="0676c19">得此三昧力故。即时获得十千真实菩提之</a><a name="0676c20" id="0676c20">心。成就十千甚深三昧。具足十千诸波罗蜜。</a><a name="0676c21" id="0676c21">圆满十千智慧光明。发起十千自在神力。以</a><a name="0676c22" id="0676c22">得如是菩萨三昧种种威神无碍势力所庄严</a><a name="0676c23" id="0676c23">故。令其身心。柔软微妙。增长信乐。住菩提</a><a name="0676c24" id="0676c24">心。坚固不动。尔时文殊师利菩萨。具足安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100676b.htm'><img src='up.gif' border=0></a>
<a href='T100677a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>