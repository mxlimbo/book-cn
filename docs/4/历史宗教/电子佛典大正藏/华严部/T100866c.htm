<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0866c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷2)</font> <font face='Arial'>T10, p0866c</h2></font><hr>
<span class='old'>
</a><a name="0866b28" id="0866b28">有佛世尊。名须弥山善寂幢。出现于世。已经</a><a name="0866b29" id="0866b29">七日。唯愿父母。与诸眷属。往诣佛所供养恭</span><a name="0866c01" id="0866c01">敬。听佛说法。父母欢喜。即便许可。是时夜</a><a name="0866c02" id="0866c02">天。在前引导。我与父母。及亲眷属。俱诣佛</a><a name="0866c03" id="0866c03">所。头面礼足。退坐一面。见佛色身微妙光明。</a><a name="0866c04" id="0866c04">即得菩萨清净三世普智慧光明三昧。得此</a><a name="0866c05" id="0866c05">三昧已。忆念过去如须弥山微尘等劫所见</a><a name="0866c06" id="0866c06">诸佛。所说经法。受持不忘。即得光明普照诸</a><a name="0866c07" id="0866c07">法坏散众生愚痴破魔法门。得此法门已。复</a><a name="0866c08" id="0866c08">忆过去十世界微尘数劫世界时事。又见彼</a><a name="0866c09" id="0866c09">诸一切众生。及其业报。好丑。诸根利钝。性欲</a><a name="0866c10" id="0866c10">不同。语言音声。久修善业。亲近善知识。随其</a><a name="0866c11" id="0866c11">所应。示现色身。为作利益。见如此事。如今现</a><a name="0866c12" id="0866c12">在。我以此三昧力。于念念中。增长法门。心心</a><a name="0866c13" id="0866c13">相续。能以一身。充满十方微尘等世界。乃至</a><a name="0866c14" id="0866c14">充满一切世界微尘等海。又复过彼一切世</a><a name="0866c15" id="0866c15">界微尘数不可说不可说世界。如是世界中。</a><a name="0866c16" id="0866c16">悉见一切诸佛。闻佛说法。悉能忆念。受持分</a><a name="0866c17" id="0866c17">别。了知彼佛本净愿海。又知诸佛发清净愿。</a><a name="0866c18" id="0866c18">庄严佛土。我今亦欲严净一切世界海众生。</a><a name="0866c19" id="0866c19">令得净土。如今现前。随彼众生。所应见身。即</a><a name="0866c20" id="0866c20">为示现。调伏其心。而化度之。我从昔来。乃至</a><a name="0866c21" id="0866c21">今日。刹那相续。长养增进。修此法门。如此</a><a name="0866c22" id="0866c22">法门。究竟广大。如法界等。善男子。我唯知此</a><a name="0866c23" id="0866c23">菩萨光明普照一切诸法坏散众生破魔法</a><a name="0866c24" id="0866c24">门。诸大菩萨。究竟无量无边普贤菩萨所行</a><a name="0866c25" id="0866c25">愿海。深入一切诸法界海。建立一切诸菩萨</a><a name="0866c26" id="0866c26">智慧幢三昧游戏神通大愿成满守护受持诸</a><a name="0866c27" id="0866c27">佛如来大功德海。于念念中。庄严教化一切</a><a name="0866c28" id="0866c28">众生。成就满足智慧性海。除灭无明迷惑颠</a><a name="0866c29" id="0866c29">倒。普施净慧。犹如秋月。菩萨住世。遍照三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100866b.htm'><img src='up.gif' border=0></a>
<a href='T100867a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>