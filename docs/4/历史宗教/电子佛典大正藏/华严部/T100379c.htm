<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0379c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷70)</font> 入法界品第三十九之一 <font face='Arial'>T10, p0379c</h2></font><hr>
<span class='old'>
</a><a name="0379b28" id="0379b28">于中止住。或有四天下善根众生。于中止住。</a><a name="0379b29" id="0379b29">或有四天下一向清净诸大菩萨之所止住。</span><a name="0379c01" id="0379c01">此界东际轮围山侧。有四天下。名宝灯华幢。</a><a name="0379c02" id="0379c02">国界清净。饮食丰足。不藉耕耘而生稻粱。宫</a><a name="0379c03" id="0379c03">殿楼阁。悉皆奇妙。诸如意树。处处行列。种种</a><a name="0379c04" id="0379c04">香树恒出香云。种种鬘树恒出鬘云。种种华</a><a name="0379c05" id="0379c05">树常雨妙华。种种宝树出诸奇宝。无量色光</a><a name="0379c06" id="0379c06">周匝照耀。诸音乐树出诸音乐。随风吹动演</a><a name="0379c07" id="0379c07">妙音声。日月光明摩尼宝王。普照一切。昼</a><a name="0379c08" id="0379c08">夜受乐。无时间断。此四天下。有百万亿那</a><a name="0379c09" id="0379c09">由他诸王国土。一一国土。有千大河周匝围</a><a name="0379c10" id="0379c10">绕。一一皆以妙华覆上。随流漂动。出天乐音。</a><a name="0379c11" id="0379c11">一切宝树列植其岸。种种珍奇以为严饰。舟</a><a name="0379c12" id="0379c12">船来往。称情戏乐。一一河间有百万亿城。一</a><a name="0379c13" id="0379c13">一城有百万亿那由他聚落。如是一切城邑</a><a name="0379c14" id="0379c14">聚落。各有无量百千亿那由他宫殿园林。周</a><a name="0379c15" id="0379c15">匝围绕。此四天下阎浮提内。有一国土。名</a><a name="0379c16" id="0379c16">宝华灯。安隐丰乐。人民炽盛。其中众生。具行</a><a name="0379c17" id="0379c17">十善。有转轮王。于中出现。名毗卢遮那妙宝</a><a name="0379c18" id="0379c18">莲华髻。于莲华中。忽然化生。三十二相以为</a><a name="0379c19" id="0379c19">严好。七宝具足王四天下。恒以正法教导群</a><a name="0379c20" id="0379c20">生。王有千子。端正勇健。能伏怨敌。百万亿那</a><a name="0379c21" id="0379c21">由他宫人采女。皆悉与王同种善根。同修</a><a name="0379c22" id="0379c22">诸行。同时诞生。端正姝妙。犹如天女。身真金</a><a name="0379c23" id="0379c23">色。常放光明。诸毛孔中。恒出妙香。良臣猛</a><a name="0379c24" id="0379c24">将。具足十亿。王有正妃。名圆满面。是王女</a><a name="0379c25" id="0379c25">宝。端正殊特。皮肤金色。目发绀青。言同梵</a><a name="0379c26" id="0379c26">音。身有天香。常放光明。照千由旬。其有一女。</a><a name="0379c27" id="0379c27">名普智焰妙德眼。形体端严。色相殊美。众生</a><a name="0379c28" id="0379c28">见者。情无厌足。尔时众生。寿命无量。或有不</a><a name="0379c29" id="0379c29">定而中夭者。种种形色。种种音声。种种名字。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100379b.htm'><img src='up.gif' border=0></a>
<a href='T100380a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>