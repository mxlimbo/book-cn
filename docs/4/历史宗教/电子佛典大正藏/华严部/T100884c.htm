<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0299 大方广总持宝光明经 0884c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 299 大方广总持宝光明经</font> <font face='Arial'>(卷1)</font> <font face='Arial'>T10, p0884c</h2></font><hr>
<span class='old'>
</a><a name="0884b28" id="0884b28">三摩地门。亦得不空无量音声故。观一切音</a><a name="0884b29" id="0884b29">声。诸佛刹土寂然憺怕。寿命无量得大名称。</span><a name="0884c01" id="0884c01">三界无著亦无破坏。一切智者而为眷属。出</a><a name="0884c02" id="0884c02">生无量诸三摩地三摩钵底。能满众愿。皆悉</a><a name="0884c03" id="0884c03">到于般若波罗蜜多故。获得不空身语意业。</a><a name="0884c04" id="0884c04">得住一切智智无量行愿。了达空无相无愿</a><a name="0884c05" id="0884c05">解脱法门。如是等诸大菩萨众皆来会坐</a><a name="0884c06" id="0884c06">尔时普贤菩萨摩诃萨。于众会中。从座而起。</a><a name="0884c07" id="0884c07">顶礼佛足。而白佛言。世尊。法界应云何知。佛</a><a name="0884c08" id="0884c08">言。善男子。此法界无性无能知者。何以故。</a><a name="0884c09" id="0884c09">善男子。由如虚空。离诸戏论。非离戏论。非取</a><a name="0884c10" id="0884c10">非舍。非性非无性。亦无处所。善男子。是故法</a><a name="0884c11" id="0884c11">界应如是知</a><a name="0884c12" id="0884c12"><p>尔时普贤菩萨。复白佛言。世尊。法界应云何</a><a name="0884c13" id="0884c13">住。佛言。善男子。处所尚无。况复有住。善</a><a name="0884c14" id="0884c14">男子。此法界不可思不可议无自性无能了</a><a name="0884c15" id="0884c15">知。善男子。彼法界性不可知不可见。普贤菩</a><a name="0884c16" id="0884c16">萨。复白佛言。世尊。菩提者为有几何。佛言。</a><a name="0884c17" id="0884c17">善男子。菩提有无量相不可测量。普贤菩萨</a><a name="0884c18" id="0884c18">言。世尊。法界复云何分别。佛言。善男子。法</a><a name="0884c19" id="0884c19">界本无分别。普贤菩萨言。世尊。若法界不可</a><a name="0884c20" id="0884c20">分别者。云何凡夫众生而能解了。佛言。善男</a><a name="0884c21" id="0884c21">子。有分别者即是一切愚迷众生于无分别</a><a name="0884c22" id="0884c22">而生分别。普贤菩萨。白佛言。世尊。如来菩提</a><a name="0884c23" id="0884c23">如是甚深微妙难解。佛言。善男子。如是如是</a><a name="0884c24" id="0884c24">如汝所说。佛复告言。善男子。菩提者即一切</a><a name="0884c25" id="0884c25">法也。离诸戏论。是故无有分别</a><a name="0884c26" id="0884c26"><p>时彼众中妙吉祥童子。亦在会坐。从座而起。</a><a name="0884c27" id="0884c27">顶礼佛足。白佛言。世尊。愿为我等。说此宝光</a><a name="0884c28" id="0884c28">明总持法门。佛言。善男子。汝今问彼一切法</a><a name="0884c29" id="0884c29">海辩才菩萨摩诃萨。彼为汝说。于是妙吉祥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100884b.htm'><img src='up.gif' border=0></a>
<a href='T100885a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>