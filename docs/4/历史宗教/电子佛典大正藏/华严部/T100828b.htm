<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0828b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷36)</font> 入不思议解脱境界普贤行愿品 <font face='Arial'>T10, p0828b</h2></font><hr>
<span class='old'>
</a><a name="0828a28" id="0828a28">衣。所出香气。瞻博迦华。婆利师迦华。苏摩</a><a name="0828a29" id="0828a29">那华。虽千岁熏。亦不能及。菩萨摩诃萨菩提</span><a name="0828b01" id="0828b01">心华。亦复如是。一生所熏诸功德香。普彻十</a><a name="0828b02" id="0828b02">方一切佛所。一切二乘无漏功德。百千劫熏。</a><a name="0828b03" id="0828b03">所不能及善男子。如海岛中生椰子树。根茎</a><a name="0828b04" id="0828b04">枝叶。及以华果。一切众生。恒取受用。无时暂</a><a name="0828b05" id="0828b05">歇。菩萨摩诃萨菩提心树。亦复如是。始从发</a><a name="0828b06" id="0828b06">起悲愿之心。乃至成佛。正法住世。常时利</a><a name="0828b07" id="0828b07">益。一切世间。无有间息。善男子。如有药汁</a><a name="0828b08" id="0828b08">名诃樀迦。人或得之。以其一两。变千两铜。</a><a name="0828b09" id="0828b09">悉成真金。非千两铜。能变此药。菩萨摩诃萨。</a><a name="0828b10" id="0828b10">亦复如是。以菩提心回向智药。普变一切业</a><a name="0828b11" id="0828b11">惑等法。悉使成于一切智相非业惑等。能变</a><a name="0828b12" id="0828b12">其心。善男子。如微小火。投干草[<a href='javascript:showpic("images/032436.gif")'>廿/积</a>]。随所焚</a><a name="0828b13" id="0828b13">烧。其焰转炽。菩萨摩诃萨菩提心火。亦复如</a><a name="0828b14" id="0828b14">是。随其所缘善恶法聚。能令智焰展转增盛。</a><a name="0828b15" id="0828b15">善男子。譬如一灯然百千灯。其本一灯。无减</a><a name="0828b16" id="0828b16">无尽。菩萨摩诃萨菩提心灯。亦复如是。普然</a><a name="0828b17" id="0828b17">三世诸佛智灯。而其心灯无减无尽。善男子。</a><a name="0828b18" id="0828b18">譬如一灯入于闇室。百千年闇悉能破尽。发</a><a name="0828b19" id="0828b19">起光明。普照一切。菩萨摩诃萨菩提心灯。亦</a><a name="0828b20" id="0828b20">复如是。入众生心无明闇室。能灭无量百千</a><a name="0828b21" id="0828b21">万亿不可说劫积集一切诸业烦恼种种障</a><a name="0828b22" id="0828b22">碍。发生一切大智光明善男子。譬如灯炷。随</a><a name="0828b23" id="0828b23">其大小。而发光明。若益膏油。明终不绝。菩萨</a><a name="0828b24" id="0828b24">摩诃萨菩提心灯。亦复如是。大愿为炷。发智</a><a name="0828b25" id="0828b25">慧光。照明法界。益大悲油。教化众生。庄严国</a><a name="0828b26" id="0828b26">土。施作佛事。现大威德。无有休息。善男子。</a><a name="0828b27" id="0828b27">譬如他化自在天王冠阎浮檀真金天冠。欲</a><a name="0828b28" id="0828b28">界天子诸庄严具。所有光明。无能映夺。一切</a><a name="0828b29" id="0828b29">威力。皆不能及。菩萨摩诃萨。亦复如是。冠菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100828a.htm'><img src='up.gif' border=0></a>
<a href='T100828c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>