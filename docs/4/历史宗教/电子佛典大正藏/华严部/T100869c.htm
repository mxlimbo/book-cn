<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0869c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷3)</font> <font face='Arial'>T10, p0869c</h2></font><hr>
<span class='old'>
</a><a name="0869b28" id="0869b28">彼众生。不生嗔心。不起害意。赞叹恶人。终不</a><a name="0869b29" id="0869b29">毁犯。身心恭敬。深生恩爱。犹如父母慈念一</span><a name="0869c01" id="0869c01">子。虽作此行。不生憍慢贡高之心。显现诸法</a><a name="0869c02" id="0869c02">真如法忍。善能和合一切世界诸恶众生。深</a><a name="0869c03" id="0869c03">知尽无尽性虚空智慧。行菩萨忍。以佛心智。</a><a name="0869c04" id="0869c04">断一切烦恼。灭一切结习。悉能荷负一切世</a><a name="0869c05" id="0869c05">间丑恶众生。如护眼目。愿一切众生。成就诸</a><a name="0869c06" id="0869c06">佛金刚忍德。净无瑕秽。又于一一毛孔。显现</a><a name="0869c07" id="0869c07">如来清净色身。随所应度众生。皆令得见。又</a><a name="0869c08" id="0869c08">于一一毛孔。出生一切诸趣种种色身。示现</a><a name="0869c09" id="0869c09">勇猛精进令众生修行。如救头然。降伏诸魔</a><a name="0869c10" id="0869c10">怨。得胜不退转。救护于一切。拔出生死海。永</a><a name="0869c11" id="0869c11">离诸忧患及无明怖畏。越度生死山。永离诸</a><a name="0869c12" id="0869c12">欲流。供养恭敬一切诸佛。心无疲厌。受持</a><a name="0869c13" id="0869c13">守护诸佛法轮。勇猛精进。灭除障碍。普摄一</a><a name="0869c14" id="0869c14">切众生。皆令调伏。入于律行。心无懈怠。普示</a><a name="0869c15" id="0869c15">一切净佛国土。教化众生。庄严阿耨多罗三</a><a name="0869c16" id="0869c16">藐三菩提心。如是功德。皆从精进波罗蜜本</a><a name="0869c17" id="0869c17">事果报生。一一毛孔。出现一切种种形色。以</a><a name="0869c18" id="0869c18">诸方便。除灭众生诸忧恼苦。皆令欢喜。呵责</a><a name="0869c19" id="0869c19">厌患一切五欲。深生惭愧。调伏诸根。修行无</a><a name="0869c20" id="0869c20">上最胜梵行。净身口意业显现世间一切所</a><a name="0869c21" id="0869c21">欲皆不可乐。示现如是种种形色。皆令快乐。</a><a name="0869c22" id="0869c22">常乐受持。出生正法。心不散乱。安住深入九</a><a name="0869c23" id="0869c23">次第定。除灭众生一切烦恼。令得安乐。显现</a><a name="0869c24" id="0869c24">菩萨诸三昧海通明自在神力境界。令诸众</a><a name="0869c25" id="0869c25">生身心欢喜。灭烦恼热。得清凉乐。增进善法。</a><a name="0869c26" id="0869c26">身口意业。常得善寂。诸根悦豫。得法喜乐。又</a><a name="0869c27" id="0869c27">于一一毛孔。示现一切五道生处。令十方五</a><a name="0869c28" id="0869c28">道。皆见其身。诣诸佛所。尽一切佛刹。诸佛师</a><a name="0869c29" id="0869c29">长。及善知识。恭敬供养。心不懈惓。一切如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100869b.htm'><img src='up.gif' border=0></a>
<a href='T100870a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>