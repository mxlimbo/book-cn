<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0490a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷14)</font> 金刚幢菩萨十回向品第二十一之一 <font face='Arial'>T09, p0490a</h2></font><hr>
<span class='old'>
</a><a name="0489c28" id="0489c28">障生天况无上道。菩萨明见五欲有如是</a><a name="0489c29" id="0489c29">等无量过患。是故不以五欲修菩萨行。但</span><a name="0490a01" id="0490a01">欲饶益安隐众生。发菩提心求无上道。</a><a name="0490a02" id="0490a02">令一切众生得一切利具诸大愿。断绝众生</a><a name="0490a03" id="0490a03">烦恼钩饵。离无量苦。菩萨摩诃萨。复作是</a><a name="0490a04" id="0490a04">念。我当以诸善根回向。令一切众生得种</a><a name="0490a05" id="0490a05">种乐。究竟乐。饶益乐。不共乐。寂静乐。无染</a><a name="0490a06" id="0490a06">乐。无动乐。无量乐。不死不转乐。不灭乐。一</a><a name="0490a07" id="0490a07">切智乐。我当为一切众生作调御师。作主</a><a name="0490a08" id="0490a08">藏臣。作大明炬示安隐趣。令离诸难解</a><a name="0490a09" id="0490a09">一切法。我当令解诸甚深义。我当为作一</a><a name="0490a10" id="0490a10">切智船度生死海。我当令知无量善根回</a><a name="0490a11" id="0490a11">向。我当悉为示现彼岸。菩萨摩诃萨。以是</a><a name="0490a12" id="0490a12">无量善根回向。救护一切度生死海。令诸</a><a name="0490a13" id="0490a13">如来皆悉欢喜得一切智。舍离众魔远恶</a><a name="0490a14" id="0490a14">知识。亲近菩萨胜善知识。成就净业尽灭</a><a name="0490a15" id="0490a15">众恶。具足菩萨无量愿行一切善根。菩萨摩</a><a name="0490a16" id="0490a16">诃萨。以诸善根正回向已。作如是念。不</a><a name="0490a17" id="0490a17">以四天下一一众生故一一日出。但一日出</a><a name="0490a18" id="0490a18">世。悉能普照一切天下。又诸众生。不以自</a><a name="0490a19" id="0490a19">身光明知有昼夜。游行观察兴造诸业。皆</a><a name="0490a20" id="0490a20">由日天子出普照天下。一切众生无业不</a><a name="0490a21" id="0490a21">就。菩萨摩诃萨亦复如是。修诸善根回向。</a><a name="0490a22" id="0490a22">普为众生作如是念。彼诸众生无智慧光。</a><a name="0490a23" id="0490a23">尚不自照何况照他。唯我一人志独无侣。</a><a name="0490a24" id="0490a24">修诸善根回向。欲为度脱一切众生。普照</a><a name="0490a25" id="0490a25">一切众生。分别一切众生。了达一切众生。</a><a name="0490a26" id="0490a26">令一切众生入甚深法。摄取一切众生。成</a><a name="0490a27" id="0490a27">就一切众生。悦乐一切众生。柔软一切众生。</a><a name="0490a28" id="0490a28">灭除一切众生疑惑。菩萨摩诃萨。复作是念。</a><a name="0490a29" id="0490a29">我当修学如日天子普照一切不求恩报。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090489c.htm'><img src='up.gif' border=0></a>
<a href='T090490b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>