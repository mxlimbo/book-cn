<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0363c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷67)</font> 入法界品第三十九之一 <font face='Arial'>T10, p0363c</h2></font><hr>
<span class='old'>
</a><a name="0363b28" id="0363b28">萨业报成就。出世善根之所生起。供养诸佛</a><a name="0363b29" id="0363b29">功德所流。一切世间无与等者。如是皆从师</span><a name="0363c01" id="0363c01">子频申比丘尼了法如幻集。广大清净福德</a><a name="0363c02" id="0363c02">善业之所成就。三千大千世界。天龙八部。无</a><a name="0363c03" id="0363c03">量众生。皆入此园。而不迫窄。何以故。此比丘</a><a name="0363c04" id="0363c04">尼。不可思议威神力故。尔时善财。见师子</a><a name="0363c05" id="0363c05">频申比丘尼。遍坐一切诸宝树下大师子座。</a><a name="0363c06" id="0363c06">身相端严。威仪寂静。诸根调顺如大象王。心</a><a name="0363c07" id="0363c07">无垢浊如清净池。普济所求如如意宝。不染</a><a name="0363c08" id="0363c08">世法犹如莲华。心无所畏如师子王。护持净</a><a name="0363c09" id="0363c09">戒不可倾动如须弥山。能令见者心得清凉</a><a name="0363c10" id="0363c10">如妙香王。能除众生诸烦恼热如雪山中妙</a><a name="0363c11" id="0363c11">栴檀香。众生见者诸苦消灭如善见药王。见</a><a name="0363c12" id="0363c12">者不空如婆楼那天。能长一切众善根芽如</a><a name="0363c13" id="0363c13">良沃田。在一一座。众会不同。所说法门。亦各</a><a name="0363c14" id="0363c14">差别。或见处座净居天众所共围绕。大自在</a><a name="0363c15" id="0363c15">天子而为上首。此比丘尼为说法门。名无尽</a><a name="0363c16" id="0363c16">解脱。或见处座诸梵天众所共围绕。爱乐梵</a><a name="0363c17" id="0363c17">王而为上首。此比丘尼为说法门。名普门差</a><a name="0363c18" id="0363c18">别清净言音轮。或见处座他化自在天天子</a><a name="0363c19" id="0363c19">天女所共围绕。自在天王而为上首。此比丘</a><a name="0363c20" id="0363c20">尼为说法门。名菩萨清净心。或见处座善变</a><a name="0363c21" id="0363c21">化天天子天女所共围绕。善化天王而为上</a><a name="0363c22" id="0363c22">首。此比丘尼为说法门。名一切法善庄严。或</a><a name="0363c23" id="0363c23">见处座兜率陀天天子天女所共围绕。兜率</a><a name="0363c24" id="0363c24">天王而为上首。此比丘尼为说法门。名心藏</a><a name="0363c25" id="0363c25">旋。或见处座须夜摩天天子天女所共围绕</a><a name="0363c26" id="0363c26">夜摩天王而为上首。此比丘尼为说法门。名</a><a name="0363c27" id="0363c27">无边庄严。或见处座三十三天天子天女所</a><a name="0363c28" id="0363c28">共围绕。释提桓因而为上首。此比丘尼为说</a><a name="0363c29" id="0363c29">法门。名厌离门。或见处座百光明龙王难陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100363b.htm'><img src='up.gif' border=0></a>
<a href='T100364a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>