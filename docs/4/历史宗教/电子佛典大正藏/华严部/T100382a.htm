<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0382a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷70)</font> 入法界品第三十九之一 <font face='Arial'>T10, p0382a</h2></font><hr>
<span class='old'>
</a><a name="0381c28" id="0381c28">切众生不生疲厌三昧。一切菩萨无障碍幢</a><a name="0381c29" id="0381c29">三昧。普诣一切清净佛刹三昧。得如是等十</span><a name="0382a01" id="0382a01">千三昧已。复得妙定心。不动心。欢喜心。安慰</a><a name="0382a02" id="0382a02">心。广大心。顺善知识心。缘甚深一切智心。住</a><a name="0382a03" id="0382a03">广大方便海心。舍离一切执着心。不住一切</a><a name="0382a04" id="0382a04">世间碳界心。入如来境界心。普照一切色海</a><a name="0382a05" id="0382a05">心。无恼害心。无高倨心。无疲倦心。无退转</a><a name="0382a06" id="0382a06">心。无懈怠心。思惟诸法自性心。安住一切法</a><a name="0382a07" id="0382a07">门海心。观察一切法门海心。了知一切众生</a><a name="0382a08" id="0382a08">海心。救护一切众生海心。普照一切世界海</a><a name="0382a09" id="0382a09">心。普生一切佛愿海心。悉破一切障山心。积</a><a name="0382a10" id="0382a10">集福德助道心。现见诸佛十力心。普照菩萨</a><a name="0382a11" id="0382a11">境界心。增长菩萨助道心。遍缘一切方海心。</a><a name="0382a12" id="0382a12">一心思惟普贤大愿。发一切如来十佛刹微</a><a name="0382a13" id="0382a13">尘数愿海。愿严净一切佛国。愿调伏一切</a><a name="0382a14" id="0382a14">众生。愿遍知一切法界。愿普入一切法界海。</a><a name="0382a15" id="0382a15">愿于一切佛刹。尽未来际劫。修菩萨行。愿</a><a name="0382a16" id="0382a16">尽未来际劫。不舍一切菩萨行。愿得亲近一</a><a name="0382a17" id="0382a17">切如来。愿得承事一切善友。愿得供养一切</a><a name="0382a18" id="0382a18">诸佛。愿于念念中。修菩萨行。增一切智。无有</a><a name="0382a19" id="0382a19">间断。发如是等十佛刹微尘数愿海。成就普</a><a name="0382a20" id="0382a20">贤所有大愿。时彼如来。复为其女。开示演说</a><a name="0382a21" id="0382a21">发心已来所集善根。所修妙行。所得大果。令</a><a name="0382a22" id="0382a22">其开悟成就如来所有愿海。一心趣向一切</a><a name="0382a23" id="0382a23">智位。善男子。复于此前。过十大劫。有世界。</a><a name="0382a24" id="0382a24">名日轮光摩尼。佛号因陀罗幢妙相。此妙眼</a><a name="0382a25" id="0382a25">女。于彼如来遗法之中。普贤菩萨。劝其修补</a><a name="0382a26" id="0382a26">莲华座上。故坏佛像。既修补已。而复彩画。既</a><a name="0382a27" id="0382a27">彩画已。复宝庄严。发阿耨多罗三藐三菩提</a><a name="0382a28" id="0382a28">心。善男子。我念过去。由普贤菩萨善知识故。</a><a name="0382a29" id="0382a29">种此善根。从是已来。不堕恶趣。常于一切天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100381c.htm'><img src='up.gif' border=0></a>
<a href='T100382b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>