<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0798c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷30)</font> 入不思议解脱境界普贤行愿品 <font face='Arial'>T10, p0798c</h2></font><hr>
<span class='old'>
</a><a name="0798b28" id="0798b28">令众生。得胜义故。开智光明。能廓自心诸</a><a name="0798b29" id="0798b29">妄境故。作清凉。云洒甘露雨。涤烦恼故。作</span><a name="0798c01" id="0798c01">广大眼。彻鉴诸法。心常随顺善知识故。若诸</a><a name="0798c02" id="0798c02">菩萨。具足圆满此十种法。则得亲近诸善知</a><a name="0798c03" id="0798c03">识。复次善男子。菩萨成就十种三昧。微细观</a><a name="0798c04" id="0798c04">察。则常现见诸善知识。何等为十。所谓法空</a><a name="0798c05" id="0798c05">无尽清净轮三昧。现见十方一切诸佛刹海</a><a name="0798c06" id="0798c06">三昧。于诸境界不舍离无缺减三昧。普见一</a><a name="0798c07" id="0798c07">切如来出现三昧。普集一切福智海藏三昧。</a><a name="0798c08" id="0798c08">心恒不舍诸善知识三昧。常念一切如来功</a><a name="0798c09" id="0798c09">德从善知识出现三昧。念常不舍诸善知识</a><a name="0798c10" id="0798c10">三昧。念常亲近平等供养诸善知识三昧。于</a><a name="0798c11" id="0798c11">善知识。方便行中。身无疲倦。心无厌足。离诸</a><a name="0798c12" id="0798c12">过失三昧。善男子。菩萨成就此十三昧。常得</a><a name="0798c13" id="0798c13">亲近诸善知识。又得善知识常转一切如来</a><a name="0798c14" id="0798c14">法轮三昧。得此三昧已。悉知诸佛体性平等</a><a name="0798c15" id="0798c15">遍一切处。常得值遇诸善知识。说是语时。善</a><a name="0798c16" id="0798c16">财童子。仰视空中。而报之言。善哉善哉。汝为</a><a name="0798c17" id="0798c17">哀愍摄受我故。显示种种巧方便门。令我得</a><a name="0798c18" id="0798c18">见真善知识。唯愿为我分别演说。我当云何。</a><a name="0798c19" id="0798c19">而得往诣善知识所。于何方处城邑聚落。求</a><a name="0798c20" id="0798c20">善知识。作何方便而得亲近诸善知识。罗刹</a><a name="0798c21" id="0798c21">答言。善男子。汝应谦下普礼十方尽虚空际</a><a name="0798c22" id="0798c22">一切境界求善知识。勇猛自在遍游十方。求</a><a name="0798c23" id="0798c23">善知识。起速疾心起随顺心。求善知识。观察</a><a name="0798c24" id="0798c24">身心如影如梦。求善知识</a><a name="0798c25" id="0798c25"><p>尔时善财。受罗刹教。随顺修行。即时睹见大</a><a name="0798c26" id="0798c26">宝莲华。从地涌出。金刚为茎。摩尼为叶。毗</a><a name="0798c27" id="0798c27">卢遮那宝王以为其台。现众生海摩尼宝王以</a><a name="0798c28" id="0798c28">为其藏。众色宝香以为其须。无数宝网弥覆</a><a name="0798c29" id="0798c29">其上。于其台上。有一楼阁。名普纳十方法界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100798b.htm'><img src='up.gif' border=0></a>
<a href='T100799a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>