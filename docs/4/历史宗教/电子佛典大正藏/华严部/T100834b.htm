<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0834b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷37)</font> 入不思议解脱境界普贤行愿品 <font face='Arial'>T10, p0834b</h2></font><hr>
<span class='old'>
</a><a name="0834a28" id="0834a28">处。成熟生处所有众生。或为法师。奉行如来</a><a name="0834a29" id="0834a29">所有言教。种种威仪。受持读诵。微细观察。如</span><a name="0834b01" id="0834b01">理思惟。立佛支提。作佛形像。一一珍饰。种种</a><a name="0834b02" id="0834b02">庄严。若自供养。若劝于他。涂香散华。灯油鬘</a><a name="0834b03" id="0834b03">盖。种种敷设。恭敬礼拜。如是等事。相续不</a><a name="0834b04" id="0834b04">绝。或见坐于师子之座。广演说法。劝诸众生。</a><a name="0834b05" id="0834b05">安住十善。一心归向佛法僧宝。受持五戒及</a><a name="0834b06" id="0834b06">八斋戒。出家听法。受持读诵。正念作意。如理</a><a name="0834b07" id="0834b07">修行。乃至见于弥勒菩萨。坐师子座。讲宣法</a><a name="0834b08" id="0834b08">要。开示一切诸佛菩提。又见弥勒。经百千亿</a><a name="0834b09" id="0834b09">那由他阿僧祇劫。修行诸度。一切色像。又见</a><a name="0834b10" id="0834b10">弥勒。曾所承事。诸善知识。悉以一切功德庄</a><a name="0834b11" id="0834b11">严。亦见自身。在彼一一善知识所。亲近供养。</a><a name="0834b12" id="0834b12">受行其教。乃至住于灌顶之地。时诸知识。</a><a name="0834b13" id="0834b13">皆以软语。告善财言。善来童子。汝今观此</a><a name="0834b14" id="0834b14">菩萨所有不思议事。莫生疲厌</a><a name="0834b15" id="0834b15"><p>尔时善财童子。得不忘失正念力故。得见十</a><a name="0834b16" id="0834b16">方清净眼故。得善观察无碍智故。得诸菩萨</a><a name="0834b17" id="0834b17">自在智故。得诸菩萨已入智地广大解故。于</a><a name="0834b18" id="0834b18">诸楼阁一一物中。悉见如是。及余无量不可</a><a name="0834b19" id="0834b19">思议自在境界诸庄严事。譬如有人。于睡梦</a><a name="0834b20" id="0834b20">中。见种种物。所谓一切城邑聚落。宫殿园苑。</a><a name="0834b21" id="0834b21">山林河池。衣服饮食。乃至一切资生之具。或</a><a name="0834b22" id="0834b22">见一切可爱歌赞鼓乐集会种种游戏。或见</a><a name="0834b23" id="0834b23">自身父母兄弟内外亲属。或见大海须弥山</a><a name="0834b24" id="0834b24">王。乃至一切诸天宫殿阎浮提等四天下事。</a><a name="0834b25" id="0834b25">或见其身形量广大百千由旬。房舍衣服种</a><a name="0834b26" id="0834b26">种功德。一切庄严。悉皆相称。谓于昼日。经无</a><a name="0834b27" id="0834b27">量时。不眠不寝。受诸安乐。悉皆具足一切</a><a name="0834b28" id="0834b28">自在。从睡觉已。乃知是梦。远离一切安乐等</a><a name="0834b29" id="0834b29">想。亦无时节长短之相。而能明记所见之事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100834a.htm'><img src='up.gif' border=0></a>
<a href='T100834c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>