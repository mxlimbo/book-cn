<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0487c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷4)</font> 善哉意住品第九 <font face='Arial'>T10, p0487c</h2></font><hr>
<span class='old'>
</a><a name="0487b28" id="0487b28">辩才若兹。逮得如来无极道藏。为大法师。造</a><a name="0487b29" id="0487b29">立义器。为义之君。获致义句。玄妙总持。摄救</span><a name="0487c01" id="0487c01">三界。法主总持。取要言之。圣慧神通而用拔</a><a name="0487c02" id="0487c02">济。照明总持照于十方。善意总持摄一切意。</a><a name="0487c03" id="0487c03">如地总持行犹虚空。威神难逮帝主总持之</a><a name="0487c04" id="0487c04">要无极法门。所向总持所游无量。回转总持</a><a name="0487c05" id="0487c05">周旋往来也。逮若干种方便总持。如是等类</a><a name="0487c06" id="0487c06">具足备悉。逮十不可计百千总持。音声随宜</a><a name="0487c07" id="0487c07">无所不达所分别门不可限量。班宣经典莫</a><a name="0487c08" id="0487c08">能称载。如是总持不可限载正法道门。闻不</a><a name="0487c09" id="0487c09">可计诸佛世尊现身演法闻之不忘。所听班</a><a name="0487c10" id="0487c10">宣不可讲论。在于一一如来之所咨受讽诵</a><a name="0487c11" id="0487c11">十不可计百千总持。如一如来所可开化。无</a><a name="0487c12" id="0487c12">有边限如来至真无上之法。亦复如是等无</a><a name="0487c13" id="0487c13">有异。彼稽首顷转复增加。于无央数至真等</a><a name="0487c14" id="0487c14">正觉。受道法门。声闻缘觉不能称载。所修博</a><a name="0487c15" id="0487c15">闻受音总持。逮此总持者。建立恩施。以德</a><a name="0487c16" id="0487c16">总持。于百千劫。逮如是持。获致辩才。而以建</a><a name="0487c17" id="0487c17">立。如斯巍巍。法与圣众。若合会时。周满一</a><a name="0487c18" id="0487c18">切三千大千世界随众生心所应当化。而为</a><a name="0487c19" id="0487c19">说法。处于法座。而于法座承如来旨。逮得十</a><a name="0487c20" id="0487c20">住阿惟颜地。于余一切自在自在。尊无有侣。</a><a name="0487c21" id="0487c21">致于光明靡所不耀。处于法座。须臾之间。适</a><a name="0487c22" id="0487c22">发意顷。则以一音。演若干向。普告众会。一</a><a name="0487c23" id="0487c23">时之间。光从口出。其诸毛孔。宣一切音。演布</a><a name="0487c24" id="0487c24">道化。无所不解。照于三千大千世界及与有</a><a name="0487c25" id="0487c25">色无色之界。咸演法音。尔时于彼大千世界。</a><a name="0487c26" id="0487c26">所在众生。一时皆来。难问义理。各各讲说。</a><a name="0487c27" id="0487c27">质无数事。不再重启。各得开解。彼时菩萨。一</a><a name="0487c28" id="0487c28">时须臾。悉受众向。所宣诸音。以一言教。普</a><a name="0487c29" id="0487c29">告一切。取要言之。遍二三千大千世界。三四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100487b.htm'><img src='up.gif' border=0></a>
<a href='T100488a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>