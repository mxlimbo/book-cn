<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0302 度诸佛境界智光严经 0916a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 302 度诸佛境界智光严经</font> <font face='Arial'>(卷1)</font> <font face='Arial'>T10, p0916a</h2></font><hr>
<span class='old'>
</a><a name="0915c28" id="0915c28">所作幻事自然而成。所为幻事不可言说不</a><a name="0915c29" id="0915c29">生不灭。无字无声无性无相。不可思议不去</span><a name="0916a01" id="0916a01">不来无等无对。文殊师利。如来应正遍知为</a><a name="0916a02" id="0916a02">诸众生。行四威仪一切处现。而此如来不可</a><a name="0916a03" id="0916a03">言说。不生不灭无字无声无性无相不可思</a><a name="0916a04" id="0916a04">议。不去不来无等无对与法界等。文殊师利。</a><a name="0916a05" id="0916a05">如日于须弥四洲。众生各各异见。有见日出。</a><a name="0916a06" id="0916a06">有见日入。有见正中。有见中夜。日不作意思</a><a name="0916a07" id="0916a07">惟分别。因须弥故。四洲世界现种种事为见</a><a name="0916a08" id="0916a08">不同。文殊师利。如来应正遍知于一众处。令</a><a name="0916a09" id="0916a09">诸众生各各异见。有见如来当得作佛。有见</a><a name="0916a10" id="0916a10">如来当入涅槃。有见如来已得成佛。有见如</a><a name="0916a11" id="0916a11">来已般涅槃。有见如来正法兴隆。有见如来</a><a name="0916a12" id="0916a12">正法衰灭。有见如来或十二十至四十年说</a><a name="0916a13" id="0916a13">法。有见如来或十二十三十四十亿百千不</a><a name="0916a14" id="0916a14">可说劫已入涅槃。文殊师利。如来亦不作意</a><a name="0916a15" id="0916a15">分别。由众生故自见不同。文殊师利。如阎浮</a><a name="0916a16" id="0916a16">提大风吹动。东方草木一时皆伏。西方草木</a><a name="0916a17" id="0916a17">一时皆起。如是随方起伏种种不同。而此草</a><a name="0916a18" id="0916a18">木亦不作意思惟。由风吹故令现种种。文殊</a><a name="0916a19" id="0916a19">师利。如来应正遍知。由诸众生于无数劫现</a><a name="0916a20" id="0916a20">四威仪。若诸众生缘于如来。生诸行者。断无</a><a name="0916a21" id="0916a21">数劫地狱饿鬼畜生阎魔王生。若有众生一</a><a name="0916a22" id="0916a22">念作意缘如来者。所得功德无有限极。不可</a><a name="0916a23" id="0916a23">称量百千万亿那由他。诸大菩萨。悉得不可</a><a name="0916a24" id="0916a24">思议解脱定。不能计挍得其边际。文殊师</a><a name="0916a25" id="0916a25">利。如日从大海出。放无数无量百千万亿那</a><a name="0916a26" id="0916a26">由他光。现城邑聚落。灭诸闇干湿泥。生草木</a><a name="0916a27" id="0916a27">成众事。然后行动。日不作意思惟分别。文殊</a><a name="0916a28" id="0916a28">师利。如来应正遍知。从生死海出。住于数</a><a name="0916a29" id="0916a29">量。放无数量百千万亿那由他智慧光明。现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100915c.htm'><img src='up.gif' border=0></a>
<a href='T100916b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>