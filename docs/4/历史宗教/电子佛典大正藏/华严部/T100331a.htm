<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0331a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷61)</font> 入法界品第三十九之一 <font face='Arial'>T10, p0331a</h2></font><hr>
<span class='old'>
</a><a name="0330c28" id="0330c28">久。所谓海觉比丘。善生比丘。福光比丘。大童</a><a name="0330c29" id="0330c29">子比丘。电生比丘。净行比丘。天德比丘君慧</span><a name="0331a01" id="0331a01">比丘。梵胜比丘。寂慧比丘。如是等其数六千。</a><a name="0331a02" id="0331a02">悉曾供养无量诸佛。深植善根。解力广大。信</a><a name="0331a03" id="0331a03">眼明彻。其心宽博。观佛境界。了法本性。饶益</a><a name="0331a04" id="0331a04">众生。常乐勤求诸佛功德。皆是文殊师利说</a><a name="0331a05" id="0331a05">法教化之所成就。尔时尊者舍利弗。在行道</a><a name="0331a06" id="0331a06">中。观诸比丘。告海觉言。海觉。汝可观察文殊</a><a name="0331a07" id="0331a07">师利菩萨清净之身相好庄严。一切天人莫</a><a name="0331a08" id="0331a08">能思议。汝可观察文殊师利圆光映彻。令无</a><a name="0331a09" id="0331a09">量众生。发欢喜心。汝可观察文殊师利光网</a><a name="0331a10" id="0331a10">庄严。除灭众生无量苦恼。汝可观察文殊师</a><a name="0331a11" id="0331a11">利众会具足。皆是菩萨往昔善根之所摄受。</a><a name="0331a12" id="0331a12">汝可观察文殊师利所行之路。左右八步。平</a><a name="0331a13" id="0331a13">坦庄严。汝可观察文殊师利所住之处。周回</a><a name="0331a14" id="0331a14">十方。常有道场。随逐而转。汝可观察文殊师</a><a name="0331a15" id="0331a15">利所行之路。具足无量福德庄严。左右两边。</a><a name="0331a16" id="0331a16">有大伏藏。种种珍宝。自然而出。汝可观察文</a><a name="0331a17" id="0331a17">殊师利曾供养佛。善根所流。一切树间。出</a><a name="0331a18" id="0331a18">庄严藏。汝可观察文殊师利。诸世间主雨供</a><a name="0331a19" id="0331a19">具云。顶礼恭敬。以为供养。汝可观察文殊师</a><a name="0331a20" id="0331a20">利。十方一切诸佛如来。将说法时。悉放眉间</a><a name="0331a21" id="0331a21">白毫相光。来照其身。从顶上入。尔时尊者舍</a><a name="0331a22" id="0331a22">利弗。为诸比丘。称扬赞叹。开示演说文殊师</a><a name="0331a23" id="0331a23">利童子。有如是等。无量功德具足庄严。彼诸</a><a name="0331a24" id="0331a24">比丘。闻是说已。心意清净。信解坚固。喜不自</a><a name="0331a25" id="0331a25">持。举身踊跃。形体柔软。诸根悦豫。忧苦悉</a><a name="0331a26" id="0331a26">除。垢障咸尽。常见诸佛。深求正法。具菩萨</a><a name="0331a27" id="0331a27">根。得菩萨力。大悲大愿。皆自出生。入于诸度</a><a name="0331a28" id="0331a28">甚深境界。十方佛海。常现在前。于一切智。深</a><a name="0331a29" id="0331a29">生信乐。即白尊者舍利弗言。唯愿大师。将引<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100330c.htm'><img src='up.gif' border=0></a>
<a href='T100331b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>