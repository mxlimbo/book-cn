<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0719b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷12)</font> 入不思议解脱境界普贤行愿品 <font face='Arial'>T10, p0719b</h2></font><hr>
<span class='old'>
</a><a name="0719a28" id="0719a28">大地。安立生长。而得住故。如是一切贤圣</a><a name="0719a29" id="0719a29">道果。皆依于人而能修证。善男子。我唯得此</span><a name="0719b01" id="0719b01">如幻解脱变化法门。如诸菩萨摩诃萨得无</a><a name="0719b02" id="0719b02">生忍。知诸有趣悉皆如幻。知菩萨行悉皆如</a><a name="0719b03" id="0719b03">化。知诸世间悉皆如影。知一切法悉皆如</a><a name="0719b04" id="0719b04">梦。入真实相无著法门。随顺法界。修诸妙</a><a name="0719b05" id="0719b05">行。犹如帝网。以无著智。行于境界。无有障</a><a name="0719b06" id="0719b06">碍。平等普入。三昧法门。已得自在旋陀罗尼。</a><a name="0719b07" id="0719b07">住佛境界。如影随形。而我云何能知能说彼</a><a name="0719b08" id="0719b08">诸菩萨行智功德。善男子。于此南方。有城</a><a name="0719b09" id="0719b09">名妙光。王名大光。汝诣彼问。菩萨云何。</a><a name="0719b10" id="0719b10">学菩萨行。修菩萨道。时善财童子顶礼王足。</a><a name="0719b11" id="0719b11">绕无数匝。殷勤瞻仰。辞退而去</a><a name="0719b12" id="0719b12"><p class='juan'>
大方广佛华严经卷第十二</p>
</a><a name="0719b13" id="0719b13"></a><a name="0719b14" id="0719b14"></a><a name="0719b15" id="0719b15"><p class='juan'>
大方广佛华严经卷第十三</a><a name="0719b16" id="0719b16"></a><a name="0719b17" id="0719b17"><p><span class='byline'>　　　　罽宾国三藏般若奉　诏译</span><br></a><a name="0719b18" id="0719b18"><p><b>　　<A NAME="n314"></A>入不思议解脱境界普贤行愿品</b></p>
</a><a name="0719b19" id="0719b19"><p>尔时善财童子。一心正念。随顺思惟。彼王所</a><a name="0719b20" id="0719b20">得幻智法门。观察彼王如幻解脱。思惟彼王</a><a name="0719b21" id="0719b21">如幻法性。发如幻愿。净如幻法。悟如幻业。随</a><a name="0719b22" id="0719b22">顺如幻成就之法。出生如幻不思议智。清净</a><a name="0719b23" id="0719b23">如幻三世性相。以如幻智起于种种如幻变</a><a name="0719b24" id="0719b24">化。如是思念。渐次前行。经历人间聚落城</a><a name="0719b25" id="0719b25">邑。或至旷野岩谷险难山川原隰。处处寻求</a><a name="0719b26" id="0719b26">无有疲懈。然后乃至妙光大城。于其门侧。</a><a name="0719b27" id="0719b27">问众人言。此名何城。何王统御。人咸报言。此</a><a name="0719b28" id="0719b28">妙光城。是大光王之所住处。时善财童子。</a><a name="0719b29" id="0719b29">欢喜踊跃。志乐清净。一心瞻慕。作如是念。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100719a.htm'><img src='up.gif' border=0></a>
<a href='T100719c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>