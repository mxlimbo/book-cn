<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0098a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷18)</font> 明法品第十八 <font face='Arial'>T10, p0098a</h2></font><hr>
<span class='old'>
</a><a name="0097c28" id="0097c28">田中。下佛种子。是故能令佛种不断。护持</a><a name="0097c29" id="0097c29">正法。不惜身命。是故能令法种不断。统理</span><a name="0098a01" id="0098a01">大众。无有疲倦。是故能令僧种不断。复次于</a><a name="0098a02" id="0098a02">去来今佛。所说之法。所制之戒。皆悉奉持。</a><a name="0098a03" id="0098a03">心不舍离。是故能令佛法僧种。永不断绝。</a><a name="0098a04" id="0098a04">菩萨如是。绍隆三宝。一切所行。无有过失。随</a><a name="0098a05" id="0098a05">有所作。皆以回向一切智门。是故三业。皆</a><a name="0098a06" id="0098a06">无瑕玷。无瑕玷故。所作众善。所行诸行。教化</a><a name="0098a07" id="0098a07">众生。随应说法。乃至一念。无有错谬。皆</a><a name="0098a08" id="0098a08">与方便智慧相应。悉以向于一切智智。无空</a><a name="0098a09" id="0098a09">过者。菩萨如是。修习善法。念念具足十种</a><a name="0098a10" id="0098a10">庄严。何者为十。所谓。身庄严。随诸众生。所</a><a name="0098a11" id="0098a11">应调伏。而为示现故。语庄严。断一切疑。皆令</a><a name="0098a12" id="0098a12">欢喜故。心庄严。于一念中。入诸三昧故。佛刹</a><a name="0098a13" id="0098a13">庄严。一切清净。离诸烦恼故。光明庄严。放无</a><a name="0098a14" id="0098a14">边光。普照众生故。众会庄严。普摄众会。皆令</a><a name="0098a15" id="0098a15">欢喜故。神通庄严。随众生心。自在示现故。正</a><a name="0098a16" id="0098a16">教庄严。能摄一切聪慧人故。涅槃地庄严。于</a><a name="0098a17" id="0098a17">一处成道。周遍十方。悉无余故。巧说庄严。随</a><a name="0098a18" id="0098a18">处随时。随其根器。为说法故。菩萨成就如是</a><a name="0098a19" id="0098a19">庄严。于念念中。身语意业。皆无空过。悉以回</a><a name="0098a20" id="0098a20">向一切智门。若有众生。见此菩萨。当知亦</a><a name="0098a21" id="0098a21">复无空过者。以必当成阿耨多罗三藐三菩</a><a name="0098a22" id="0098a22">提故。若闻名若供养。若同住若忆念。若随</a><a name="0098a23" id="0098a23">出家。若闻说法。若随喜善根。若遥生钦敬。乃</a><a name="0098a24" id="0098a24">至称扬。赞叹名字。皆当得阿耨多罗三藐三</a><a name="0098a25" id="0098a25">菩提。佛子。譬如有药。名为善见。众生见者。</a><a name="0098a26" id="0098a26">众毒悉除。菩萨如是。成就此法。众生若见。诸</a><a name="0098a27" id="0098a27">烦恼毒。皆得除灭。善法增长。佛子。菩萨摩诃</a><a name="0098a28" id="0098a28">萨。住此法中。勤加修习。以智慧明。灭诸痴</a><a name="0098a29" id="0098a29">闇。以慈悲力。摧伏魔军。以大智慧。及福德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100097c.htm'><img src='up.gif' border=0></a>
<a href='T100098b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>