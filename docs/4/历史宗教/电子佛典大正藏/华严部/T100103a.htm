<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0103a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷19)</font> 十行品第二十一之一 <font face='Arial'>T10, p0103a</h2></font><hr>
<span class='old'>
</a><a name="0102c28" id="0102c28">修行。住持诸佛本所修行。显现诸佛本所修</a><a name="0102c29" id="0102c29">行。演说诸佛本所修行。令诸众生。离苦得</span><a name="0103a01" id="0103a01">乐。佛子。菩萨摩诃萨。修此行时。令一切众</a><a name="0103a02" id="0103a02">生。欢喜爱乐。随诸方土。有贫乏处。以愿力</a><a name="0103a03" id="0103a03">故。往生于彼。豪贵大富。财宝无尽。假使于念</a><a name="0103a04" id="0103a04">念中。有无量无数众生。诣菩萨所。白言仁</a><a name="0103a05" id="0103a05">者。我等贫乏。靡所资赡。饥羸困苦。命将不</a><a name="0103a06" id="0103a06">全。唯愿慈哀。施我身肉。令我得食。以活其</a><a name="0103a07" id="0103a07">命。尔时菩萨。即便施之。令其欢喜。心得满</a><a name="0103a08" id="0103a08">足。如是无量百千众生。而来乞求。菩萨于</a><a name="0103a09" id="0103a09">彼。曾无退怯。但更增长慈悲之心。以是众</a><a name="0103a10" id="0103a10">生。咸来乞求。菩萨见之。倍复欢喜。作如是</a><a name="0103a11" id="0103a11">念。我得善利。此等众生。是我福田。是我善</a><a name="0103a12" id="0103a12">友。不求不请。而来教我。入佛法中。我今应</a><a name="0103a13" id="0103a13">当如是修学。不违一切众生之心。又作是</a><a name="0103a14" id="0103a14">念。愿我已作。现作。当作。所有善根。令我未</a><a name="0103a15" id="0103a15">来。于一切世界。一切众生中。受广大身。以是</a><a name="0103a16" id="0103a16">身肉。充足一切饥苦众生。乃至若有一小众</a><a name="0103a17" id="0103a17">生。未得饱足。愿不舍命。所割身肉。亦无有</a><a name="0103a18" id="0103a18">尽。以此善根。愿得阿耨多罗三藐三菩提。证</a><a name="0103a19" id="0103a19">大涅槃。愿诸众生。食我肉者。亦得阿耨多罗</a><a name="0103a20" id="0103a20">三藐三菩提。获平等智。具诸佛法。广作佛</a><a name="0103a21" id="0103a21">事。乃至入于无余涅槃。若一众生。心不满</a><a name="0103a22" id="0103a22">足。我终不证阿耨多罗三藐三菩提。菩萨如</a><a name="0103a23" id="0103a23">是。利益众生。而无我想。众生想。有想命</a><a name="0103a24" id="0103a24">想。种种想。补伽罗想。人想摩纳婆想。作者</a><a name="0103a25" id="0103a25">想受者想。但观法界众生界。无边际法。空</a><a name="0103a26" id="0103a26">法。无所有法。无相法。无体法。无处法。无依</a><a name="0103a27" id="0103a27">法。无作法。作是观时。不见自身。不见施物。</a><a name="0103a28" id="0103a28">不见受者。不见福田。不见业。不见报。不见</a><a name="0103a29" id="0103a29">果。不见大果。不见小果。尔时菩萨。观去来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100102c.htm'><img src='up.gif' border=0></a>
<a href='T100103b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>