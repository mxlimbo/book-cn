<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0291 佛说如来兴显经 0600c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 291 佛说如来兴显经</font> <font face='Arial'>(卷2)</font> <font face='Arial'>T10, p0600c</h2></font><hr>
<span class='old'>
</a><a name="0600b28" id="0600b28">者。一切净念藏王珠者。则谓如来。悦可一切</a><a name="0600b29" id="0600b29">众生品类。至真正觉。所示现身。三昧定者。嗟</span><a name="0600c01" id="0600c01">叹称誉。诸声闻众。一切众生。在彼生死。于五</a><a name="0600c02" id="0600c02">苦中。得越殊特。而度终始。又彼佛子。如来之</a><a name="0600c03" id="0600c03">身。无前无后。一切世界。受形众生。宿有福</a><a name="0600c04" id="0600c04">者。悉为一心。而无乱志。遵修正念。纯淑诸</a><a name="0600c05" id="0600c05">行。精进至向。于如来尊。悉获法愿。而皆具</a><a name="0600c06" id="0600c06">足。其罪重者。无有德本。不能睹见如来光明。</a><a name="0600c07" id="0600c07">则建立之。使蒙劝化。示其德本。是为第十</a><a name="0600c08" id="0600c08">所入之门。为菩萨行。至真正觉。入近如来。而</a><a name="0600c09" id="0600c09">至无量心之所念。其罔普周一切十方。行无</a><a name="0600c10" id="0600c10">挂碍。又法界者。观于诸界。不住本际。又如来</a><a name="0600c11" id="0600c11">者。无起无灭。咸等三世。于一切想而无所</a><a name="0600c12" id="0600c12">想。导利群萌。当来心际。入于此道。令无有</a><a name="0600c13" id="0600c13">余。周满一切诸佛世界。具足法身一切如来。</a><a name="0600c14" id="0600c14">悉为一净。于是颂曰<p class='lg'></a><br><a name="0600c15" id="0600c15">　　譬若如意珠　　　能与一切愿</a><br><a name="0600c16" id="0600c16">　　设有所求者　　　则获如所志</a><br><a name="0600c17" id="0600c17">　　其无功德者　　　斯等不见宝</a><br><a name="0600c18" id="0600c18">　　又其尊妙珠　　　永无吝惜想</a><br><a name="0600c19" id="0600c19">　　安住身如此　　　惠施一切愿</a><br><a name="0600c20" id="0600c20">　　若睹有所游　　　如志悉逮成</a><br><a name="0600c21" id="0600c21">　　其怀凶危心　　　此人不见佛</a><br><a name="0600c22" id="0600c22">　　如来无吝想　　　亦无有贪嫉　</p><p></a><a name="0600c23" id="0600c23">佛告普贤菩萨。何谓佛子。菩萨顺从如来之</a><a name="0600c24" id="0600c24">音。而等游达宣正觉声。不可限量众响言</a><a name="0600c25" id="0600c25">辞。则从众生心意所好。而为说法。至令众会</a><a name="0600c26" id="0600c26">各得所乐。如其志操而现化之。从心所念随</a><a name="0600c27" id="0600c27">时而入。不失三昧。不终不没。不起不灭。又</a><a name="0600c28" id="0600c28">而察之犹若呼响。悉无有主。亦无有我。众</a><a name="0600c29" id="0600c29">生罪福。所积行故。违失深妙。便有归趣。遐邈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100600b.htm'><img src='up.gif' border=0></a>
<a href='T100601a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>