<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0439c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷7)</font> 贤首菩萨品第八之一 <font face='Arial'>T09, p0439c</h2></font><hr>
<span class='old'>
</a><br><a name="0439b28" id="0439b28">　　天阿修罗斗战时　　　阿修罗众即退散</a><br><a name="0439b29" id="0439b29">　　心大恐怖而奔走　　　四兵悉入藕丝孔</span><br><a name="0439c01" id="0439c01">　　彼有贪欲嗔恚痴　　　能作自在不思议</a><br><a name="0439c02" id="0439c02">　　况住自在无畏法　　　云何不能现神变</a><br><a name="0439c03" id="0439c03">　　释提桓因有象王　　　彼知帝释欲行时</a><br><a name="0439c04" id="0439c04">　　彼化作头三十三　　　一一口中有六牙</a><br><a name="0439c05" id="0439c05">　　一一牙上七浴池　　　清净香水湛然满</a><br><a name="0439c06" id="0439c06">　　一一清净池水中　　　各七莲华为庄严</a><br><a name="0439c07" id="0439c07">　　彼诸严饰莲华上　　　各各有七天玉女</a><br><a name="0439c08" id="0439c08">　　诸女并奏微妙音　　　与彼帝释相娱乐</a><br><a name="0439c09" id="0439c09">　　或时舍彼龙象身　　　化作天女极庄严</a><br><a name="0439c10" id="0439c10">　　威仪巧妙最无比　　　是名龙象自在力</a><br><a name="0439c11" id="0439c11">　　彼有贪欲嗔恚痴　　　能作如是诸神变</a><br><a name="0439c12" id="0439c12">　　何况具足方便智　　　而于诸定不自在</a><br><a name="0439c13" id="0439c13">　　如阿修罗化作身　　　金刚地上安其足</a><br><a name="0439c14" id="0439c14">　　海水至深仅半身　　　其首广大如须弥</a><br><a name="0439c15" id="0439c15">　　彼有贪欲嗔恚痴　　　乃能现是大神力</a><br><a name="0439c16" id="0439c16">　　况伏魔怨照世灯　　　而不能现大神变</a><br><a name="0439c17" id="0439c17">　　天阿修罗共战时　　　帝释自在难思议</a><br><a name="0439c18" id="0439c18">　　随阿修罗军众数　　　现身等彼而交战</a><br><a name="0439c19" id="0439c19">　　诸阿修罗发是念　　　释提桓因来向我</a><br><a name="0439c20" id="0439c20">　　必取我身五种缚　　　阿修罗众大恐怖</a><br><a name="0439c21" id="0439c21">　　帝释现身有千眼　　　手执金刚出火焰</a><br><a name="0439c22" id="0439c22">　　被甲持杖自庄严　　　阿修罗见即退散</a><br><a name="0439c23" id="0439c23">　　彼以微小功德力　　　犹能摧破大怨敌</a><br><a name="0439c24" id="0439c24">　　何况救度一切者　　　无量功德不自在</a><br><a name="0439c25" id="0439c25">　　教化忉利诸天故　　　得此果报妙音声</a><br><a name="0439c26" id="0439c26">　　以诸天等放逸行　　　空中自然出此音</a><br><a name="0439c27" id="0439c27">　　一切五欲悉无常　　　虚伪无实如水沫</a><br><a name="0439c28" id="0439c28">　　如幻野马水中月　　　有为如梦如浮云</a><br><a name="0439c29" id="0439c29">　　一切放逸有忧诤　　　非甘露道生死径<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090439b.htm'><img src='up.gif' border=0></a>
<a href='T090440a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>