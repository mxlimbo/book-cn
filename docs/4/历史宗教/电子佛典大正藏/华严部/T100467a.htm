<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0467a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷1)</font> 离垢住品第二 <font face='Arial'>T10, p0467a</h2></font><hr>
<span class='old'>
</a><a name="0466c28" id="0466c28">身。亦净口心。众生心迷。建立罪福。习淫怒</a><a name="0466c29" id="0466c29">痴。为三盖碍。堕在尘网。常自投己不便之地。</span><a name="0467a01" id="0467a01">当求坚固。善权方便。消寂一切众劳之患。令</a><a name="0467a02" id="0467a02">立无难。众生在于愚痴之厄。无明所缚。住在</a><a name="0467a03" id="0467a03">六冥。远于大智。游闇昧门。行窈弊业。吾等</a><a name="0467a04" id="0467a04">当为开化严治。无所挂碍。清净慧眼。使一切</a><a name="0467a05" id="0467a05">法。辄如所言。由得自在。不戴仰人。众生堕</a><a name="0467a06" id="0467a06">在生死困患地狱畜生饿鬼苦门。漂在邪见</a><a name="0467a07" id="0467a07">六十二疑。罗网所缦。愚痴所蔽。邪径所迷。</a><a name="0467a08" id="0467a08">游盲哑路。不亲圣师。无有救护。有所归趣。无</a><a name="0467a09" id="0467a09">解脱业。为贼所劫。魔鬼在心。远离佛心。吾当</a><a name="0467a10" id="0467a10">将养。度生死原旷野悬路。立之无难。前在</a><a name="0467a11" id="0467a11">无畏一切智城。众生堕在大林盛火欲处色</a><a name="0467a12" id="0467a12">处无色之处。浮泅三渊。为生死流。所见漂</a><a name="0467a13" id="0467a13">没。随恩爱江。大患所摄。强在愚痴。心念贪</a><a name="0467a14" id="0467a14">淫。志思危害。欲行贼役。而计有身。犹海水</a><a name="0467a15" id="0467a15">岸。淫鬼所迷。随放逸走。慕入嗜欲。住己自</a><a name="0467a16" id="0467a16">大。各怀异心。未度想度。或诸衰入。而为震</a><a name="0467a17" id="0467a17">动。远众德本。吾等当化。修大德本。道力拔</a><a name="0467a18" id="0467a18">救。令在灭度。使离恐惧众危之厄。因建立之</a><a name="0467a19" id="0467a19">于一切智。众生悉为贪乐所缚。无数苦痛。愁</a><a name="0467a20" id="0467a20">戚之恼。多所志慕。憎爱所结。合会别离。而</a><a name="0467a21" id="0467a21">相恋嫪。无明所蔽。受在三界。吾等当开示</a><a name="0467a22" id="0467a22">其正路。至无挂碍。脱三界难。令立灭度无为</a><a name="0467a23" id="0467a23">之道。众生悉为猗见吾我。五阴诸入。不可转</a><a name="0467a24" id="0467a24">移。处四颠倒。依六衰舍。为诸恶贼。所见</a><a name="0467a25" id="0467a25">攻击。遭无量苦。吾等当化。除诸患厄。一切</a><a name="0467a26" id="0467a26">阴盖。使至无为。众生志存下劣之业。乏于</a><a name="0467a27" id="0467a27">尊慧一切智心。无天人道。志在恐畏生死之</a><a name="0467a28" id="0467a28">难。乐声闻缘觉吾等当化。使立微妙广大之</a><a name="0467a29" id="0467a29">心。是为佛子菩萨所入。如此戒力。劝化贫匮。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100466c.htm'><img src='up.gif' border=0></a>
<a href='T100467b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>