<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0975c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷2)</font> 根门品第六 <font face='Arial'>T10, p0975c</h2></font><hr>
<span class='old'>
</a><a name="0975b28" id="0975b28">心。欲净国土无缘觉意。所为弘广不为小心。</a><a name="0975b29" id="0975b29">见乞索者先自除贪。寻赴前人使得饱满。所</span><a name="0975c01" id="0975c01">有珍奇殊妙之物。念先给人不怀悔意。远离</a><a name="0975c02" id="0975c02">吾我去计常心。其智无量亦无穷尽。愿欲听</a><a name="0975c03" id="0975c03">采深妙之法。净身口意不犯一切戒。常欲拥</a><a name="0975c04" id="0975c04">护诸持戒人。上位菩萨心恒慈仁。不怀伤害</a><a name="0975c05" id="0975c05">加于众生。身自不杀不教他杀。见有杀者劝</a><a name="0975c06" id="0975c06">使修善。不盗人物如毫厘许。设有犯者教令</a><a name="0975c07" id="0975c07">改悔。又常专心不犯淫泆。若见犯者使修净</a><a name="0975c08" id="0975c08">行。常行至诚初不两舌离别彼此。有诤讼者</a><a name="0975c09" id="0975c09">和解令散。忠言谏喻普令行善。终不骂詈使</a><a name="0975c10" id="0975c10">人恚怒。见嗔恚者念行忍辱。不为恶口有惭</a><a name="0975c11" id="0975c11">愧心。所言护口不妄言说。于一切人思惟</a><a name="0975c12" id="0975c12">平等。不念憎嫉除其憍慢。不生恚想向于众</a><a name="0975c13" id="0975c13">生。每自克责愿欲上及。今不行忍后致丑陋。</a><a name="0975c14" id="0975c14">常正其心不轻后学。怀抱悦心在道法者。其</a><a name="0975c15" id="0975c15">心清净无有尘劳。爱乐深妙无比之法。四无</a><a name="0975c16" id="0975c16">所畏降伏外学。使修净业能出其上。至心在</a><a name="0975c17" id="0975c17">道遵奉慈仁。若见沙门异学梵志。便能师事</a><a name="0975c18" id="0975c18">务令得所。所以然者。由成佛道成一切智。心</a><a name="0975c19" id="0975c19">常柔软不行卒暴。若见他非护己不为。初不</a><a name="0975c20" id="0975c20">漏失有非法行。亦无声闻缘觉之心。于诸所</a><a name="0975c21" id="0975c21">犯不见所犯。所生之处亦不愚闇。常行精勤</a><a name="0975c22" id="0975c22">不为懈怠。不与邪部而共周接。设见弊恶无</a><a name="0975c23" id="0975c23">返复者。不与从事言谈密款。奉戒完具未曾</a><a name="0975c24" id="0975c24">缺漏。近智慧人解深法者。亦不违远有疲厌</a><a name="0975c25" id="0975c25">意。笃信净戒所修真正。不为邪部之所染污。</a><a name="0975c26" id="0975c26">慎守其法如所应行。一切众生歌叹其德。掌</a><a name="0975c27" id="0975c27">护法律清净无瑕。所行坚固本心决了。无能</a><a name="0975c28" id="0975c28">说非言有瑕疪。所以然者。斯由行正不怀邪</a><a name="0975c29" id="0975c29">道。其戒完具不复迷惑。所演音响莫不宣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100975b.htm'><img src='up.gif' border=0></a>
<a href='T100976a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>