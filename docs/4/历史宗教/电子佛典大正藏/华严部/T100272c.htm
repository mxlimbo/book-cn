<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0272c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷51)</font> 如来出现品第三十七之一 <font face='Arial'>T10, p0272c</h2></font><hr>
<span class='old'>
</a><a name="0272b28" id="0272b28">风。名为巧持。巧持其根未熟菩萨。不令能灭。</a><a name="0272b29" id="0272b29">大智风轮。断其一切烦恼习气。佛子。若无如</span><a name="0272c01" id="0272c01">来巧持智风。无量菩萨。皆堕声闻辟支佛地。</a><a name="0272c02" id="0272c02">由此智故。令诸菩萨。超二乘地。安住如来究</a><a name="0272c03" id="0272c03">竟之位。佛子。是为如来心第九相。诸菩萨摩</a><a name="0272c04" id="0272c04">诃萨。应如是知。复次佛子。如来智慧。无处不</a><a name="0272c05" id="0272c05">至。何以故。无一众生。而不具有如来智慧。但</a><a name="0272c06" id="0272c06">以妄想颠倒执着。而不证得。若离妄想。一切</a><a name="0272c07" id="0272c07">智自然智无碍智。则得现前。佛子。譬如有大</a><a name="0272c08" id="0272c08">经卷。量等三千大千世界。书写三千大千世</a><a name="0272c09" id="0272c09">界中事。一切皆尽。所谓书写大铁围山中事。</a><a name="0272c10" id="0272c10">量等大铁围山。书写大地中事。量等大地。书</a><a name="0272c11" id="0272c11">写中千世界中事。量等中千世界。书写小千</a><a name="0272c12" id="0272c12">世界中事。量等小千世界。如是若四天下。若</a><a name="0272c13" id="0272c13">大海。若须弥山。若地天宫殿。若欲界空居天</a><a name="0272c14" id="0272c14">宫殿。若色界宫殿。若无色界宫殿。一一书写。</a><a name="0272c15" id="0272c15">其量悉等此大经卷。虽复量等大千世界。而</a><a name="0272c16" id="0272c16">全住在一微尘中。如一微尘。一切微尘。皆亦</a><a name="0272c17" id="0272c17">如是。时有一人。智慧明达。具足成就清净天</a><a name="0272c18" id="0272c18">眼。见此经卷。在微尘内。于诸众生。无少利</a><a name="0272c19" id="0272c19">益。即作是念。我当以精进力。破彼微尘。出</a><a name="0272c20" id="0272c20">此经卷。令得饶益一切众生。作是念已。即起</a><a name="0272c21" id="0272c21">方便。破彼微尘。出此大经。令诸众生。普得</a><a name="0272c22" id="0272c22">饶益。如于一尘。一切微尘。应知悉然。佛子。</a><a name="0272c23" id="0272c23">如来智慧。亦复如是。无量无碍。普能利益一</a><a name="0272c24" id="0272c24">切众生。具足在于众生身中。但诸凡愚。妄想</a><a name="0272c25" id="0272c25">执着。不知不觉。不得利益。尔时如来。以无障</a><a name="0272c26" id="0272c26">碍。清净智眼。普观法界一切众生而作是言。</a><a name="0272c27" id="0272c27">奇哉奇哉。此诸众生。云何具有如来智慧。愚</a><a name="0272c28" id="0272c28">痴迷惑。不知不见。我当教以圣道。令其永离</a><a name="0272c29" id="0272c29">妄想执着。自于身中。得见如来广大智慧。与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100272b.htm'><img src='up.gif' border=0></a>
<a href='T100273a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>