<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0071c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷14)</font> 净行品第十一 <font face='Arial'>T10, p0071c</h2></font><hr>
<span class='old'>
</a><br><a name="0071b28" id="0071b28">　　到人门户　　　当愿众生　　　入于一切</a><br><a name="0071b29" id="0071b29">　　佛法之门　　　入其家已　　　当愿众生</span><br><a name="0071c01" id="0071c01">　　得入佛乘　　　三世平等　　　见不舍人</a><br><a name="0071c02" id="0071c02">　　当愿众生　　　常不舍离　　　胜功德法</a><br><a name="0071c03" id="0071c03">　　见能舍人　　　当愿众生　　　永得舍离</a><br><a name="0071c04" id="0071c04">　　三恶道苦　　　若见空钵　　　当愿众生</a><br><a name="0071c05" id="0071c05">　　其心清净　　　空无烦恼　　　若见满钵</a><br><a name="0071c06" id="0071c06">　　当愿众生　　　具足成满　　　一切善法</a><br><a name="0071c07" id="0071c07">　　若得恭敬　　　当愿众生　　　恭敬修行</a><br><a name="0071c08" id="0071c08">　　一切佛法　　　不得恭敬　　　当愿众生</a><br><a name="0071c09" id="0071c09">　　不行一切　　　不善之法　　　见惭耻人</a><br><a name="0071c10" id="0071c10">　　当愿众生　　　具惭耻行　　　藏护诸根</a><br><a name="0071c11" id="0071c11">　　见无惭耻　　　当愿众生　　　舍离无惭</a><br><a name="0071c12" id="0071c12">　　住大慈道　　　若得美食　　　当愿众生</a><br><a name="0071c13" id="0071c13">　　满足其愿　　　心无羡欲　　　得不美食</a><br><a name="0071c14" id="0071c14">　　当愿众生　　　莫不获得　　　诸三昧味</a><br><a name="0071c15" id="0071c15">　　得柔软食　　　当愿众生　　　大悲所熏</a><br><a name="0071c16" id="0071c16">　　心意柔软　　　得粗涩食　　　当愿众生</a><br><a name="0071c17" id="0071c17">　　心无染着　　　绝世贪爱　　　若饭食时</a><br><a name="0071c18" id="0071c18">　　当愿众生　　　禅悦为食　　　法喜充满</a><br><a name="0071c19" id="0071c19">　　若受味时　　　当愿众生　　　得佛上味</a><br><a name="0071c20" id="0071c20">　　甘露满足　　　饭食已讫　　　当愿众生</a><br><a name="0071c21" id="0071c21">　　所作皆辨　　　具诸佛法　　　若说法时</a><br><a name="0071c22" id="0071c22">　　当愿众生　　　得无尽辩　　　广宣法要</a><br><a name="0071c23" id="0071c23">　　从舍出时　　　当愿众生　　　深入佛智</a><br><a name="0071c24" id="0071c24">　　永出三界　　　若入水时　　　当愿众生</a><br><a name="0071c25" id="0071c25">　　入一切智　　　知三世等　　　洗浴身体</a><br><a name="0071c26" id="0071c26">　　当愿众生　　　身心无垢　　　内外光洁</a><br><a name="0071c27" id="0071c27">　　盛暑炎毒　　　当愿众生　　　舍离众恼</a><br><a name="0071c28" id="0071c28">　　一切皆尽　　　暑退凉初　　　当愿众生</a><br><a name="0071c29" id="0071c29">　　证无上法　　　究竟清凉　　　讽诵经时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100071b.htm'><img src='up.gif' border=0></a>
<a href='T100072a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>