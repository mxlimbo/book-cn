<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0343c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷64)</font> 入法界品第三十九之一 <font face='Arial'>T10, p0343c</h2></font><hr>
<span class='old'>
</a><a name="0343b28" id="0343b28">尼宝光明。焰幢摩尼宝光明。大灯摩尼宝光</a><a name="0343b29" id="0343b29">明。普照十方摩尼宝光明。香光摩尼宝光明。</span><a name="0343c01" id="0343c01">如是等其数百万。常雨百万庄严具。百万黑</a><a name="0343c02" id="0343c02">栴檀香出妙音声。百万出过诸天曼陀罗华</a><a name="0343c03" id="0343c03">而以散之。百万出过诸天璎珞。以为庄严。百</a><a name="0343c04" id="0343c04">万出过诸天妙宝鬘带。处处垂下。百万出过</a><a name="0343c05" id="0343c05">诸天众色妙衣。百万杂色摩尼宝。妙光普照。</a><a name="0343c06" id="0343c06">百万天子。欣乐瞻仰。头面作礼。百万采女。于</a><a name="0343c07" id="0343c07">虚空中。投身而下。百万菩萨。恭敬亲近。常乐</a><a name="0343c08" id="0343c08">闻法。时休舍优婆夷。坐真金座。戴海藏真珠</a><a name="0343c09" id="0343c09">网。冠挂出过诸天真金宝钏。垂绀青发。大摩</a><a name="0343c10" id="0343c10">尼网。庄严其首。师子口摩尼宝。以为耳珰。如</a><a name="0343c11" id="0343c11">意摩尼宝王。以为璎珞。一切宝网。垂覆其身。</a><a name="0343c12" id="0343c12">百千亿那由他众生。曲躬恭敬。东方有无量</a><a name="0343c13" id="0343c13">众生。来诣其所。所谓梵天梵众天。大梵天梵</a><a name="0343c14" id="0343c14">辅天。自在天。乃至一切人及非人。南西北方。</a><a name="0343c15" id="0343c15">四维上下。皆亦如是。其有见此优婆夷者。一</a><a name="0343c16" id="0343c16">切病苦。悉得除灭。离烦恼垢。拔诸见刺。摧障</a><a name="0343c17" id="0343c17">碍山。入于无碍清净境界。增明一切所有善</a><a name="0343c18" id="0343c18">根。长养诸根。入一切智慧门。入一切总持门。</a><a name="0343c19" id="0343c19">一切三昧门。一切大愿门。一切妙行门。一</a><a name="0343c20" id="0343c20">切功德门。皆得现前。其心广大。具足神通。身</a><a name="0343c21" id="0343c21">无障碍。至一切处。尔时善财童子。入普庄严</a><a name="0343c22" id="0343c22">园。周遍观察。见休舍优婆夷。坐于妙座。往诣</a><a name="0343c23" id="0343c23">其所。顶礼其足。绕无数匝。白言。圣者。我已</a><a name="0343c24" id="0343c24">先发阿耨多罗三藐三菩提心。而未知菩萨</a><a name="0343c25" id="0343c25">云何学菩萨行。云何修菩萨道。我闻圣者。善</a><a name="0343c26" id="0343c26">能诱诲。愿为我说。休舍告言。善男子。我唯得</a><a name="0343c27" id="0343c27">菩萨一解脱门。若有见闻忆念于我。与我同</a><a name="0343c28" id="0343c28">住。供给我者。悉不唐捐。善男子。若有众生。</a><a name="0343c29" id="0343c29">不种善根。不为善友之所摄受。不为诸佛之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100343b.htm'><img src='up.gif' border=0></a>
<a href='T100344a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>