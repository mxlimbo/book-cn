<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0171a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷31)</font> 十回向品第二十五之一 <font face='Arial'>T10, p0171a</h2></font><hr>
<span class='old'>
</a><br><a name="0170c26" id="0170c26">　　已住如来无上行　　　悉知诸佛自在力　</p></a><a name="0170c27" id="0170c27"><p class='juan'>
大方广佛华严经卷第三十一</p>
</span><a name="0171a01" id="0171a01"></a><a name="0171a02" id="0171a02"><p class='juan'>
大方广佛华严经卷第三十二</a><a name="0171a03" id="0171a03"></a><a name="0171a04" id="0171a04"><p><span class='byline'>　　　　于阗国三藏实叉难陀奉　制译</span><br></a><a name="0171a05" id="0171a05"><p><b>　　<A NAME="n76"></A>十回向品第二十五之十</b></p>
<p></a><a name="0171a06" id="0171a06">佛子。云何为菩萨摩诃萨。等法界无量回向。</a><a name="0171a07" id="0171a07">佛子。此菩萨摩诃萨。以离垢缯。而系其顶。住</a><a name="0171a08" id="0171a08">法师位。广行法施。起大慈悲。安立众生于菩</a><a name="0171a09" id="0171a09">提心。常行饶益。无有休息。以菩提心。长养善</a><a name="0171a10" id="0171a10">根。为诸众生。作调御师。示诸众生。一切智道。</a><a name="0171a11" id="0171a11">为诸众生。作法藏日。善根光明。普照一切。于</a><a name="0171a12" id="0171a12">诸众生。其心平等。修诸善行。无有休息。心净</a><a name="0171a13" id="0171a13">无染。智慧自在。不舍一切善根道业。作诸众</a><a name="0171a14" id="0171a14">生大智商主。普令得入安隐正道。为诸众生。</a><a name="0171a15" id="0171a15">而作导首。令修一切善根法行。为诸众生。作</a><a name="0171a16" id="0171a16">不可坏坚固善友。令其善根。增长成就。佛子。</a><a name="0171a17" id="0171a17">此菩萨摩诃萨。以法施为首。发生一切清净</a><a name="0171a18" id="0171a18">白法。摄受趣向一切智心。殊胜愿力。究竟坚</a><a name="0171a19" id="0171a19">固。成就增益。具大威德。依善知识。心无谄诳。</a><a name="0171a20" id="0171a20">思惟观察一切智门。无边境界。以此善根。如</a><a name="0171a21" id="0171a21">是回向。愿得修习。成就增长。广大无碍。一切</a><a name="0171a22" id="0171a22">境界。愿得于佛正教之中。乃至听闻一句一</a><a name="0171a23" id="0171a23">偈。受持演说。愿得忆念。与法界等。无量无边。</a><a name="0171a24" id="0171a24">一切世界。去来现在。一切诸佛。既忆念已。修</a><a name="0171a25" id="0171a25">菩萨行。又愿以此念佛善根。为一众生。于一</a><a name="0171a26" id="0171a26">世界。尽未来劫。修菩萨行。如于一世界。尽法</a><a name="0171a27" id="0171a27">界虚空界。一切世界。皆亦如是。如为一众生。</a><a name="0171a28" id="0171a28">为一切众生。亦复如是。以善方便。一一皆为</a><a name="0171a29" id="0171a29">尽未来劫。大誓庄严。<span class='corr'>终</span>无离佛善知识想。常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100170c.htm'><img src='up.gif' border=0></a>
<a href='T100171b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>