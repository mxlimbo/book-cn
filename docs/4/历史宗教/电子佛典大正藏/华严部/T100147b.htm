<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0147b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷27)</font> 十回向品第二十五之一 <font face='Arial'>T10, p0147b</h2></font><hr>
<span class='old'>
</a><a name="0147a28" id="0147a28">所不能坏。愿一切众生。得卍相庄严金刚界</a><a name="0147a29" id="0147a29">心。得无能动摇心。得不可恐怖心。得利益世</span><a name="0147b01" id="0147b01">间常无尽心。得大勇猛幢智慧藏心。得如那</a><a name="0147b02" id="0147b02">罗延坚固幢心。得如众生海不可尽心。得那</a><a name="0147b03" id="0147b03">罗延藏无能坏心。得灭诸魔业魔军众心。得</a><a name="0147b04" id="0147b04">无所畏心。得大威德心。得常精进心。得大</a><a name="0147b05" id="0147b05">勇猛心。得不惊惧心。得被金刚甲胄心。得诸</a><a name="0147b06" id="0147b06">菩萨最上心。得成就佛法菩提光明心。得菩</a><a name="0147b07" id="0147b07">提树下坐安住一切诸佛正法离诸迷惑成一</a><a name="0147b08" id="0147b08">切智心。得成就十力心。是为菩萨摩诃萨布</a><a name="0147b09" id="0147b09">施心时善根回向。为令众生。不染世间。具足</a><a name="0147b10" id="0147b10">如来。十力心故。佛子。菩萨摩诃萨。若有乞求</a><a name="0147b11" id="0147b11">肠肾肝肺。悉皆施与。如善施菩萨。降魔自在</a><a name="0147b12" id="0147b12">王菩萨。及余无量。诸大菩萨。行此施时。见乞</a><a name="0147b13" id="0147b13">者来。其心欢喜。以爱眼观。为求菩提。随其所</a><a name="0147b14" id="0147b14">须。悉皆施与。心不中悔。观察此身。无有坚</a><a name="0147b15" id="0147b15">固。我应施彼。取坚固身。复念此身。寻即败</a><a name="0147b16" id="0147b16">坏。见者生厌。狐狼饿狗之所啖食。此身无常。</a><a name="0147b17" id="0147b17">会当弃舍。为他所食。无所觉知。佛子。菩萨摩</a><a name="0147b18" id="0147b18">诃萨。作是观时。知身无常。秽污之极。于法解</a><a name="0147b19" id="0147b19">悟。生大欢喜。敬心谛视。彼来乞者。如善知</a><a name="0147b20" id="0147b20">识。而来护想。随所乞求。无不惠施。以不坚</a><a name="0147b21" id="0147b21">身。易坚固身。佛子。菩萨摩诃萨。如是施时。</a><a name="0147b22" id="0147b22">所有善根。悉以回向。愿一切众生。得智藏身。</a><a name="0147b23" id="0147b23">内外清净。愿一切众生。得福藏身。能普任</a><a name="0147b24" id="0147b24">持一切智愿。愿一切众生。得上妙身。内蕴妙</a><a name="0147b25" id="0147b25">香。外发光明。愿一切众生。得腹不现身。上下</a><a name="0147b26" id="0147b26">端直。肢节相称。愿一切众生。得智慧身。以</a><a name="0147b27" id="0147b27">佛法味。充悦滋长。愿一切众生。得无尽身。修</a><a name="0147b28" id="0147b28">习安住。甚深法性。愿一切众生。得陀罗尼。清</a><a name="0147b29" id="0147b29">净藏身。以妙辩才。显示诸法。愿一切众生。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100147a.htm'><img src='up.gif' border=0></a>
<a href='T100147c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>