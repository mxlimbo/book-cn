<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0457a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷9)</font> 初发心菩萨功德品第十三 <font face='Arial'>T09, p0457a</h2></font><hr>
<span class='old'>
</a><br><a name="0456c28" id="0456c28">　　又教修五戒　　　十善及四禅</a><br><a name="0456c29" id="0456c29">　　四等无色定　　　寂灭诸解脱</span><br><a name="0457a01" id="0457a01">　　复于无量劫　　　供施诸乐具</a><br><a name="0457a02" id="0457a02">　　又复教转胜　　　漏尽成罗汉</a><br><a name="0457a03" id="0457a03">　　如此诸功德　　　犹尚可称量</a><br><a name="0457a04" id="0457a04">　　发心功德藏　　　无譬不可说</a><br><a name="0457a05" id="0457a05">　　又化无量众　　　悉成辟支佛</a><br><a name="0457a06" id="0457a06">　　寂静三摩提　　　甚深诸功德</a><br><a name="0457a07" id="0457a07">　　彼人功德聚　　　比初发心藏</a><br><a name="0457a08" id="0457a08">　　百分不及一　　　乃至不可说</a><br><a name="0457a09" id="0457a09">　　无量无有边　　　微尘等佛刹</a><br><a name="0457a10" id="0457a10">　　假使神力人　　　一念悉能过</a><br><a name="0457a11" id="0457a11">　　如是神足力　　　无量劫中行</a><br><a name="0457a12" id="0457a12">　　彼刹犹可数　　　发心藏难知</a><br><a name="0457a13" id="0457a13">　　去来现在劫　　　无量无有边</a><br><a name="0457a14" id="0457a14">　　如是等诸劫　　　犹可知其数</a><br><a name="0457a15" id="0457a15">　　菩萨初发心　　　无量功德藏</a><br><a name="0457a16" id="0457a16">　　犹如虚空界　　　分际不可知</a><br><a name="0457a17" id="0457a17">　　去来现在世　　　一切诸劫数</a><br><a name="0457a18" id="0457a18">　　菩萨于一念　　　悉能分别故</a><br><a name="0457a19" id="0457a19">　　菩萨发心宝　　　欲达去来今</a><br><a name="0457a20" id="0457a20">　　一念悉明了　　　利益众生故</a><br><a name="0457a21" id="0457a21">　　十方世界中　　　无量刹众生</a><br><a name="0457a22" id="0457a22">　　所有欲希望　　　一念悉分别</a><br><a name="0457a23" id="0457a23">　　知诸根方便　　　念念心所行</a><br><a name="0457a24" id="0457a24">　　虚空尚可量　　　菩提心难知</a><br><a name="0457a25" id="0457a25">　　所以不可量　　　大慈无量故</a><br><a name="0457a26" id="0457a26">　　普施一切乐　　　充满十方界</a><br><a name="0457a27" id="0457a27">　　欲令悉得佛　　　法藏解脱乐</a><br><a name="0457a28" id="0457a28">　　初发宝藏心　　　功德力无量</a><br><a name="0457a29" id="0457a29">　　众生欲希望　　　方便愿求想<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090456c.htm'><img src='up.gif' border=0></a>
<a href='T090457b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>