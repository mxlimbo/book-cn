<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0796c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷29)</font> 入不思议解脱境界普贤行愿品 <font face='Arial'>T10, p0796c</h2></font><hr>
<span class='old'>
</a><a name="0796b28" id="0796b28">行。菩萨云何得观察力。悉见诸法无有挂碍。</a><a name="0796b29" id="0796b29">菩萨云何入缘起智。见一切法。悉无有我。菩</span><a name="0796c01" id="0796c01">萨云何得随顺智。善解一切世出世法。菩萨</a><a name="0796c02" id="0796c02">云何得微细智。善能观察诸法体性。菩萨云</a><a name="0796c03" id="0796c03">何得神通智。能为众生说诸秘密。菩萨云何</a><a name="0796c04" id="0796c04">发起大愿。增长一切众生善根。常无休息。菩</a><a name="0796c05" id="0796c05">萨云何亲近承事诸佛菩萨。及以一切声闻</a><a name="0796c06" id="0796c06">独觉。恒不断绝。尔时释女瞿波。欲重宣说此</a><a name="0796c07" id="0796c07">解脱门义。承佛威力。向善财童子。而说偈</a><a name="0796c08" id="0796c08">言<p class='lg'></a><br><a name="0796c09" id="0796c09">　　若有众生见菩萨　　　修集种种菩提行</a><br><a name="0796c10" id="0796c10">　　起于不善及善心　　　悉皆摄取令饶益</a><br><a name="0796c11" id="0796c11">　　往昔百刹极微数　　　倍是尘数复有劫</a><br><a name="0796c12" id="0796c12">　　名为平等净庄严　　　刹名最胜须弥光</a><br><a name="0796c13" id="0796c13">　　彼劫有佛出兴世　　　三十六亿那由他</a><br><a name="0796c14" id="0796c14">　　最后出现天人师　　　号正法幢为世灯</a><br><a name="0796c15" id="0796c15">　　尔时彼佛涅槃后　　　有王名智威德山</a><br><a name="0796c16" id="0796c16">　　自在统领阎浮提　　　力能摧伏诸怨敌</a><br><a name="0796c17" id="0796c17">　　时王具有五百子　　　端正勇健无能胜</a><br><a name="0796c18" id="0796c18">　　才智善巧悉过人　　　众生瞻仰无厌足</a><br><a name="0796c19" id="0796c19">　　其王及子心清净　　　深于佛法生信心</a><br><a name="0796c20" id="0796c20">　　受持守护及修行　　　勇猛精进恒无退</a><br><a name="0796c21" id="0796c21">　　彼时太子名焰光　　　具相庄严三十二</a><br><a name="0796c22" id="0796c22">　　离垢功德皆圆满　　　善能饶益诸群生</a><br><a name="0796c23" id="0796c23">　　将其眷属五百亿　　　闻法出家行学道</a><br><a name="0796c24" id="0796c24">　　皆修梵行共精勤　　　勇猛护持于佛法</a><br><a name="0796c25" id="0796c25">　　时有王都名智树　　　具足千亿城围绕</a><br><a name="0796c26" id="0796c26">　　林名寂静大吉祥　　　宝树庄严皆胜妙</a><br><a name="0796c27" id="0796c27">　　焰光佛子住其中　　　为众弘宣佛正法</a><br><a name="0796c28" id="0796c28">　　辩才智慧无穷尽　　　令其闻者除烦恼</a><br><a name="0796c29" id="0796c29">　　菩萨有时因乞食　　　执持衣钵入王城<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100796b.htm'><img src='up.gif' border=0></a>
<a href='T100797a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>