<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0159c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷29)</font> 十回向品第二十五之一 <font face='Arial'>T10, p0159c</h2></font><hr>
<span class='old'>
</a><a name="0159b28" id="0159b28">佛子。菩萨摩诃萨。如是回向时。以此善根。普</a><a name="0159b29" id="0159b29">施世间。愿一切众生。成满佛智。得清净心。智</span><a name="0159c01" id="0159c01">慧明了。内心寂静。外缘不动。增长成就三世</a><a name="0159c02" id="0159c02">佛种。佛子。菩萨摩诃萨。修行如是回向之时。</a><a name="0159c03" id="0159c03">超出一切。无能过者。一切世间。所有言辞。</a><a name="0159c04" id="0159c04">悉共称赞。亦不可尽。普修一切菩萨诸行。悉</a><a name="0159c05" id="0159c05">能往诣一切佛土。普见诸佛。无所障碍。又能</a><a name="0159c06" id="0159c06">普见一切世界。菩萨所行。以善方便。为诸众</a><a name="0159c07" id="0159c07">生。分别诸法。甚深句义。得陀罗尼。演说妙</a><a name="0159c08" id="0159c08">法。尽未来劫。无有断绝。为众生故。念念于</a><a name="0159c09" id="0159c09">不可说不可说世界。犹如影像。普现其身。供</a><a name="0159c10" id="0159c10">养诸佛。念念严净不可说不可说诸佛国土。</a><a name="0159c11" id="0159c11">悉令周遍。修行严净佛刹智慧。而无厌足。</a><a name="0159c12" id="0159c12">念念令不可说不可说百千亿那由他众生。</a><a name="0159c13" id="0159c13">清净成就。平等满足。于彼一切诸国土中。勤</a><a name="0159c14" id="0159c14">修一切诸波罗蜜。摄取众生。成就净业。得无</a><a name="0159c15" id="0159c15">碍耳。于不可说不可说。诸佛世界。一一如来。</a><a name="0159c16" id="0159c16">所转法轮。听闻受持。精勤修习。不生一念舍</a><a name="0159c17" id="0159c17">离之心。住无所得。无依止。无作无著。菩萨神</a><a name="0159c18" id="0159c18">通。于一刹那。一弹指顷。分身普诣不可说诸</a><a name="0159c19" id="0159c19">佛世界。与诸菩萨。等同一见。佛子。菩萨摩诃</a><a name="0159c20" id="0159c20">萨。如是修习菩萨行时。尚能成满无量不可</a><a name="0159c21" id="0159c21">说不可说。清净功德。忆念称赞。所不能尽。况</a><a name="0159c22" id="0159c22">复得成无上菩提。一切佛刹。平等清净。一切</a><a name="0159c23" id="0159c23">众生。平等清净。一切身平等清净。一切根平</a><a name="0159c24" id="0159c24">等清净。一切业果。平等清净。一切众会道场。</a><a name="0159c25" id="0159c25">平等清净。一切圆满行。平等清净。一切法方</a><a name="0159c26" id="0159c26">便智。平等清净。一切如来。诸愿回向。平等清</a><a name="0159c27" id="0159c27">净。一切诸佛。神通境界。平等清净。佛子。菩</a><a name="0159c28" id="0159c28">萨摩诃萨。如是回向时。得一切功德清净。欢</a><a name="0159c29" id="0159c29">喜法门。无量功德。圆满庄严。如是回向时。众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100159b.htm'><img src='up.gif' border=0></a>
<a href='T100160a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>