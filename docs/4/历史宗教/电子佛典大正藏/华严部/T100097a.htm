<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0097a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷18)</font> 明法品第十八 <font face='Arial'>T10, p0097a</h2></font><hr>
<span class='old'>
</a><a name="0096c28" id="0096c28">常勤守护。无上法门。佛子。菩萨满足如是</a><a name="0096c29" id="0096c29">愿时。即得十种无尽藏。何等为十。所谓。普</span><a name="0097a01" id="0097a01">见诸佛无尽藏。总持不忘无尽藏。决了诸法</a><a name="0097a02" id="0097a02">无尽藏。大悲救护无尽藏。种种三昧无尽藏。</a><a name="0097a03" id="0097a03">满众生心。广大福德无尽藏。演一切法。甚</a><a name="0097a04" id="0097a04">深智慧无尽藏。报得神通无尽藏。住无量劫</a><a name="0097a05" id="0097a05">无尽藏。入无边世界无尽藏。佛子。是为菩</a><a name="0097a06" id="0097a06">萨。十无尽藏。菩萨得是十种藏已。福德具足。</a><a name="0097a07" id="0097a07">智慧清净。于诸众生。随其所应。而为说法。佛</a><a name="0097a08" id="0097a08">子。菩萨云何于诸众生。随其所应。而为说</a><a name="0097a09" id="0097a09">法。所谓。知其所作。知其因缘。知其心行。知</a><a name="0097a10" id="0097a10">其欲乐。贪欲多者。为说不净。嗔恚多者。为说</a><a name="0097a11" id="0097a11">大慈。愚痴多者。教勤观察。三毒等者。为说成</a><a name="0097a12" id="0097a12">就胜智法门。乐生死者。为说三苦。若着处所。</a><a name="0097a13" id="0097a13">说处空寂。心懈怠者。说大精进。怀我慢者。说</a><a name="0097a14" id="0097a14">法平等。多谄诳者。为说菩萨。其心质直。乐</a><a name="0097a15" id="0097a15">寂静者。广为说法。令其成就。菩萨如是。随其</a><a name="0097a16" id="0097a16">所应。而为说法。为说法时。文相连属。义无舛</a><a name="0097a17" id="0097a17">谬。观法先后。以智分别。是非审定。不违法</a><a name="0097a18" id="0097a18">印。次第建立无边行门。令诸众生。断一切</a><a name="0097a19" id="0097a19">疑。善知诸根。入如来教。证真实际。知法平</a><a name="0097a20" id="0097a20">等。断诸法爱。除一切执。常念诸佛。心无暂</a><a name="0097a21" id="0097a21">舍。了知音声。体性平等。于诸言说。心无所</a><a name="0097a22" id="0097a22">着。巧说譬谕。无相违反。悉令得悟。一切诸</a><a name="0097a23" id="0097a23">佛。随应普现平等智身。菩萨如是。为诸众生。</a><a name="0097a24" id="0097a24">而演说法。则自修习。增长义利。不舍诸度。</a><a name="0097a25" id="0097a25">具足庄严波罗蜜道。是时菩萨。为令众生。</a><a name="0097a26" id="0097a26">心满足故。内外悉舍。而无所著。是则能净</a><a name="0097a27" id="0097a27">檀波罗蜜。具持众戒。而无所著。永离我慢。</a><a name="0097a28" id="0097a28">是则能净尸波罗蜜。悉能忍受一切诸恶。于</a><a name="0097a29" id="0097a29">诸众生。其心平等。无有动摇。譬如大地。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100096c.htm'><img src='up.gif' border=0></a>
<a href='T100097b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>