<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0300c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷57)</font> 离世间品第三十八之一 <font face='Arial'>T10, p0300c</h2></font><hr>
<span class='old'>
</a><a name="0300b28" id="0300b28">萨道。所谓行正见道。远离一切诸邪见故。起</a><a name="0300b29" id="0300b29">正思惟。舍妄分别。心常随顺一切智故。常行</span><a name="0300c01" id="0300c01">正语。离语四过。顺圣言故。恒修正业。教化众</a><a name="0300c02" id="0300c02">生。令调伏故。安住正命。头陀知足。威仪审</a><a name="0300c03" id="0300c03">正。随顺菩提。行四圣种。一切过失。皆永离</a><a name="0300c04" id="0300c04">故。起正精进。勤修一切菩萨苦行。入佛十</a><a name="0300c05" id="0300c05">力无挂碍故。心常正念。悉能忆持一切言音。</a><a name="0300c06" id="0300c06">除灭世间散动心故。心常正定。善入菩萨不</a><a name="0300c07" id="0300c07">思议解脱门。于一三昧中。出生一切诸三昧</a><a name="0300c08" id="0300c08">故。入九次第定。是菩萨道。所谓离欲恚害。而</a><a name="0300c09" id="0300c09">以一切语业。说法无碍。灭除觉观。而以一切</a><a name="0300c10" id="0300c10">智觉观。教化众生。舍离喜爱。而见一切佛。心</a><a name="0300c11" id="0300c11">大欢喜。离世间乐。而随顺出世菩萨道乐。从</a><a name="0300c12" id="0300c12">此不动。入无色定。而亦不舍欲色受生。虽住</a><a name="0300c13" id="0300c13">灭一切想受定。而亦不息菩萨行故。学佛十</a><a name="0300c14" id="0300c14">力。是菩萨道。所谓善知是处非处智。善知一</a><a name="0300c15" id="0300c15">切众生去来现在业报因果智。善知一切众</a><a name="0300c16" id="0300c16">生上中下根不同随宜说法智。善知一切众</a><a name="0300c17" id="0300c17">生种种无量性智。善知一切众生软中上解</a><a name="0300c18" id="0300c18">差别令入法方便智。遍一切世间一切刹一</a><a name="0300c19" id="0300c19">切三世一切劫普现如来形相威仪而亦不舍</a><a name="0300c20" id="0300c20">菩萨所行智。善知一切诸禅解脱及诸三昧</a><a name="0300c21" id="0300c21">若垢若净时与非时方便出生诸菩萨解脱门</a><a name="0300c22" id="0300c22">智。知一切众生于诸趣中死此生彼差别智。</a><a name="0300c23" id="0300c23">于一念中悉知三世一切劫数智。善知一切</a><a name="0300c24" id="0300c24">众生乐欲诸使惑习灭尽智。而不舍离诸菩</a><a name="0300c25" id="0300c25">萨行。是为十。若诸菩萨。安住此法。则得一切</a><a name="0300c26" id="0300c26">如来。无上巧方便道<p></a><a name="0300c27" id="0300c27">佛子。菩萨摩诃萨。有无量道。无量助道。无量</a><a name="0300c28" id="0300c28">修道。无量庄严道。佛子。菩萨摩诃萨。有十种</a><a name="0300c29" id="0300c29">无量道。何等为十。所谓虚空无量故。菩萨道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100300b.htm'><img src='up.gif' border=0></a>
<a href='T100301a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>