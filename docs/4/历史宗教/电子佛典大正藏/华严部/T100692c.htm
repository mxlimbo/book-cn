<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0692c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷7)</font> 入不思议解脱境界普贤行愿品 <font face='Arial'>T10, p0692c</h2></font><hr>
<span class='old'>
</a><a name="0692b28" id="0692b28">所修一切菩萨三世所行智波罗蜜。恒以一</a><a name="0692b29" id="0692b29">切微细境界圆满智力。启悟法界一切众生</span><a name="0692c01" id="0692c01">无明睡眠。咸令开觉。究竟出生一切智道。</a><a name="0692c02" id="0692c02">海幢比丘。各于其身。从足至顶。乃至一切毛</a><a name="0692c03" id="0692c03">孔之中。所现境界。善财童子。于念念中。无</a><a name="0692c04" id="0692c04">不明见</a><a name="0692c05" id="0692c05"><p>尔时善财。一心观察海幢比丘。深生渴仰。</a><a name="0692c06" id="0692c06">忆念彼不思议三昧解脱。随顺彼不思议三</a><a name="0692c07" id="0692c07">昧自在。思惟彼不思议利益众生巧方便海。</a><a name="0692c08" id="0692c08">深入彼不思议无作妙用普庄严门。爱乐彼</a><a name="0692c09" id="0692c09">不思议甚深信解清净境界。观察彼不思议</a><a name="0692c10" id="0692c10">庄严法界清净智。安住彼不思议受佛究竟</a><a name="0692c11" id="0692c11">加持智。出生彼不思议菩萨自在力。坚固彼</a><a name="0692c12" id="0692c12">不思议菩萨大愿力。增广彼不思议菩萨诸</a><a name="0692c13" id="0692c13">行力。如是住立。思惟观察。一日一夜。乃至经</a><a name="0692c14" id="0692c14">于七日七夜。半月一月。乃至六月。复经六</a><a name="0692c15" id="0692c15">日。过此已后。海幢比丘。从三昧起。善财尔</a><a name="0692c16" id="0692c16">时。以身布地。恭敬作礼。起立合掌。叹未曾</a><a name="0692c17" id="0692c17">有。赞言圣者。如此三昧。希有奇特。此三昧</a><a name="0692c18" id="0692c18">门最为甚深。此三昧门最为广大。此三昧门</a><a name="0692c19" id="0692c19">境界无量。此三昧门神变难思。此三昧门光</a><a name="0692c20" id="0692c20">明无等。此三昧门庄严无数。此三昧门威力</a><a name="0692c21" id="0692c21">难制。此三昧门境界平等不动不乱。此三昧</a><a name="0692c22" id="0692c22">门普照十方一切世界。此三昧门方便无量</a><a name="0692c23" id="0692c23">有胜堪能。所以者何。如此三昧。利益无尽。以</a><a name="0692c24" id="0692c24">能除灭一切众生无量苦蕴故。所谓能令一</a><a name="0692c25" id="0692c25">切众生断贫穷业故。出地狱苦故。免畜生</a><a name="0692c26" id="0692c26">趣故。绝饿鬼因故。闭诸难门故。开人天道</a><a name="0692c27" id="0692c27">故。亲近一切安乐法故。出生人天殊胜乐</a><a name="0692c28" id="0692c28">故。令其爱乐定境界故。能令增长有为乐</a><a name="0692c29" id="0692c29">故。能为显示勤求出离三界法故。能为引发<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100692b.htm'><img src='up.gif' border=0></a>
<a href='T100693a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>