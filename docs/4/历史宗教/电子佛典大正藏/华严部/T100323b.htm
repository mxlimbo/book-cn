<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0323b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷60)</font> 入法界品第三十九之一 <font face='Arial'>T10, p0323b</h2></font><hr>
<span class='old'>
</a><a name="0323a28" id="0323a28">不能游履。又亦不能广为他人开阐解说。称</a><a name="0323a29" id="0323a29">扬示现。引导劝进。令其趣向。令其修习。令其</span><a name="0323b01" id="0323b01">安住。令其证入。何以故。诸大弟子。依声闻</a><a name="0323b02" id="0323b02">乘。而出离故。成就声闻道。满足声闻行。安住</a><a name="0323b03" id="0323b03">声闻果。于无有谛。得决定智。常住实际。究竟</a><a name="0323b04" id="0323b04">寂静。远离大悲。舍于众生。住于自事。于彼智</a><a name="0323b05" id="0323b05">慧。不能积集。不能修行。不能安住。不能愿</a><a name="0323b06" id="0323b06">求。不能成就。不能清净。不能趣入。不能通</a><a name="0323b07" id="0323b07">达。不能知见。不能证得。是故。虽在逝多林中</a><a name="0323b08" id="0323b08">对于如来。不见如是广大神变。佛子。如恒河</a><a name="0323b09" id="0323b09">岸。有百千亿无量饿鬼。裸形饥渴。举体焦然。</a><a name="0323b10" id="0323b10">乌鹫豺狼。竞来搏撮。为渴所逼。欲求水饮。虽</a><a name="0323b11" id="0323b11">住河边。而不见河。设有见者。见其枯竭。何以</a><a name="0323b12" id="0323b12">故。深厚业障之所覆故。彼大声闻。亦复如是。</a><a name="0323b13" id="0323b13">虽复住在逝多林中。不见如来广大神力。舍</a><a name="0323b14" id="0323b14">一切智。无明翳瞙。覆其眼故。不曾种植萨</a><a name="0323b15" id="0323b15">婆若地诸善根故。譬如有人。于大会中。昏睡</a><a name="0323b16" id="0323b16">安寝。忽然梦见须弥山顶帝释所住善见大</a><a name="0323b17" id="0323b17">城。宫殿园林。种种严好。天子天女。百千万</a><a name="0323b18" id="0323b18">亿。普散天华。遍满其地。种种衣树。出妙衣</a><a name="0323b19" id="0323b19">服。种种华树。开敷妙华。诸音乐树。奏天音</a><a name="0323b20" id="0323b20">乐。天诸采女。歌咏美音。无量诸天。于中戏</a><a name="0323b21" id="0323b21">乐。其人自见着天衣服。普于其处。住止周旋。</a><a name="0323b22" id="0323b22">其大会中。一切诸人。虽同一处。不知不见。何</a><a name="0323b23" id="0323b23">以故。梦中所见。非彼大众所能见故。一切菩</a><a name="0323b24" id="0323b24">萨。世间诸王。亦复如是。以久积集善根力故。</a><a name="0323b25" id="0323b25">发一切智广大愿故。学习一切佛功德故。修</a><a name="0323b26" id="0323b26">行菩萨庄严道故。圆满一切智智法故。满足</a><a name="0323b27" id="0323b27">普贤诸行愿故。趣入一切菩萨智地故。游戏</a><a name="0323b28" id="0323b28">一切菩萨所住诸三昧故。已能观察一切菩</a><a name="0323b29" id="0323b29">萨智慧境界无障碍故。是故悉见如来世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100323a.htm'><img src='up.gif' border=0></a>
<a href='T100323c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>