<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0671b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷43)</font> 离世间品第三十三之一 <font face='Arial'>T09, p0671b</h2></font><hr>
<span class='old'>
</a><br><a name="0671a28" id="0671a28">　　菩萨大龙王　　　具足自在力</a><br><a name="0671a29" id="0671a29">　　普降甘露法　　　泽润诸群生</span><br><a name="0671b01" id="0671b01">　　菩萨甚难值　　　犹如优昙华</a><br><a name="0671b02" id="0671b02">　　降伏一切魔　　　除灭诸烦恼</a><br><a name="0671b03" id="0671b03">　　佛所转法轮　　　彼能随顺转</a><br><a name="0671b04" id="0671b04">　　慧灯除众　　　普令见正道</a><br><a name="0671b05" id="0671b05">　　菩萨功德河　　　随顺正道流</a><br><a name="0671b06" id="0671b06">　　常为生死桥　　　度人无休息</a><br><a name="0671b07" id="0671b07">　　菩萨正法船　　　泛游诸愿海</a><br><a name="0671b08" id="0671b08">　　智慧悉成满　　　度人到彼岸</a><br><a name="0671b09" id="0671b09">　　菩萨净园林　　　实乐乐众生</a><br><a name="0671b10" id="0671b10">　　正法解脱华　　　明净智宫殿</a><br><a name="0671b11" id="0671b11">　　菩萨雪山顶　　　出生药树王</a><br><a name="0671b12" id="0671b12">　　除灭烦恼病　　　悉令一切喜</a><br><a name="0671b13" id="0671b13">　　菩萨等如来　　　觉悟诸众生</a><br><a name="0671b14" id="0671b14">　　除灭愚痴　　　得成等正觉</a><br><a name="0671b15" id="0671b15">　　最胜所从来　　　菩萨如是来</a><br><a name="0671b16" id="0671b16">　　逮得平等智　　　究竟到彼岸</a><br><a name="0671b17" id="0671b17">　　菩萨大导师　　　教化诸群生</a><br><a name="0671b18" id="0671b18">　　自然成正觉　　　一切智境界</a><br><a name="0671b19" id="0671b19">　　具足无量力　　　一切莫能坏</a><br><a name="0671b20" id="0671b20">　　安住无所畏　　　知法了众生</a><br><a name="0671b21" id="0671b21">　　乃至色界中　　　所有诸众生</a><br><a name="0671b22" id="0671b22">　　一切语言音　　　皆悉能随顺</a><br><a name="0671b23" id="0671b23">　　过色至无色　　　现彼一切事</a><br><a name="0671b24" id="0671b24">　　一切诸众生　　　说之不能尽</a><br><a name="0671b25" id="0671b25">　　菩萨悉成就　　　如是等功德</a><br><a name="0671b26" id="0671b26">　　解了性非性　　　所有无所有</a><br><a name="0671b27" id="0671b27">　　具足真实智　　　除灭一切缚</a><br><a name="0671b28" id="0671b28">　　究竟一切智　　　其心无所著</a><br><a name="0671b29" id="0671b29">　　说彼甚深行　　　令众悉欢喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090671a.htm'><img src='up.gif' border=0></a>
<a href='T090671c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>