<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0122c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷23)</font> 兜率宫中偈赞品第二十四 <font face='Arial'>T10, p0122c</h2></font><hr>
<span class='old'>
</a><br><a name="0122b28" id="0122b28">　　自然而示现　　　未尝起分别</a><br><a name="0122b29" id="0122b29">　　法界无差别　　　亦无所依止</span><br><a name="0122c01" id="0122c01">　　而于世间中　　　示现无量身</a><br><a name="0122c02" id="0122c02">　　佛身非变化　　　亦复非非化</a><br><a name="0122c03" id="0122c03">　　于无化法中　　　示有变化形</a><br><a name="0122c04" id="0122c04">　　正觉不可量　　　法界虚空等</a><br><a name="0122c05" id="0122c05">　　深广无涯底　　　言语道悉绝</a><br><a name="0122c06" id="0122c06">　　如来善通达　　　一切处行道</a><br><a name="0122c07" id="0122c07">　　法界众国土　　　所往皆无碍　</p><p></a><a name="0122c08" id="0122c08">尔时智幢菩萨。承佛神力。普观十方。式漏</a><a name="0122c09" id="0122c09">言<p class='lg'></a><br><a name="0122c10" id="0122c10">　　若人能信受　　　一切智无碍</a><br><a name="0122c11" id="0122c11">　　修习菩提行　　　其心不可量</a><br><a name="0122c12" id="0122c12">　　一切国土中　　　普现无量身</a><br><a name="0122c13" id="0122c13">　　而身不在处　　　亦不住于法</a><br><a name="0122c14" id="0122c14">　　一一诸如来　　　神力示现身</a><br><a name="0122c15" id="0122c15">　　不可思议劫　　　算数莫能尽</a><br><a name="0122c16" id="0122c16">　　三世诸众生　　　悉可知其数</a><br><a name="0122c17" id="0122c17">　　如来所示现　　　其数不可得</a><br><a name="0122c18" id="0122c18">　　或时示一二　　　乃至无量身</a><br><a name="0122c19" id="0122c19">　　普现十方刹　　　其实无二种</a><br><a name="0122c20" id="0122c20">　　譬如净满月　　　普现一切水</a><br><a name="0122c21" id="0122c21">　　影像虽无量　　　本月未曾二</a><br><a name="0122c22" id="0122c22">　　如是无碍智　　　成就等正觉</a><br><a name="0122c23" id="0122c23">　　普现一切刹　　　佛体亦无二</a><br><a name="0122c24" id="0122c24">　　非一亦非二　　　亦复非无量</a><br><a name="0122c25" id="0122c25">　　随其所应化　　　示现无量身</a><br><a name="0122c26" id="0122c26">　　佛身非过去　　　亦复非未来</a><br><a name="0122c27" id="0122c27">　　一念现出生　　　成道及涅槃</a><br><a name="0122c28" id="0122c28">　　如幻所作色　　　无生亦无起</a><br><a name="0122c29" id="0122c29">　　佛身亦如是　　　示现无有生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100122b.htm'><img src='up.gif' border=0></a>
<a href='T100123a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>