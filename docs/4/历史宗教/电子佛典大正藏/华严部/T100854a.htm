<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0854a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷1)</font> <font face='Arial'>T10, p0854a</h2></font><hr>
<span class='old'>
</a><a name="0853c28" id="0853c28">得法利乐故。在海此岸。善男子。我住于此岸。</a><a name="0853c29" id="0853c29">普知一切海中珍宝及所出处。根原种性及</span><a name="0854a01" id="0854a01">价贵贱清明之相。识宝光明。善能分别。善知</a><a name="0854a02" id="0854a02">一切工巧伎术。善知一切诸龙龙王龙子宫</a><a name="0854a03" id="0854a03">殿差别。亦能善除诸龙斗诤怖畏恶相。又复</a><a name="0854a04" id="0854a04">善知一切诸罗刹王宫殿村落。亦能善除罗</a><a name="0854a05" id="0854a05">刹斗讼。及与怖畏。又复善知一切魑魅魍魉</a><a name="0854a06" id="0854a06">诸恶鬼神所住之处。亦能除灭一切海水洄</a><a name="0854a07" id="0854a07">波诸难。并知水色泉源众流。善能瞻知日月</a><a name="0854a08" id="0854a08">星辰一切灾异变怪之事。昼夜瞻相。无一念</a><a name="0854a09" id="0854a09">顷失于常度。了了分明无分毫差。善知一切</a><a name="0854a10" id="0854a10">书疏算数。射驭。随时能用。善知一切众相。</a><a name="0854a11" id="0854a11">于刹那顷变怪不停。或合或离。善知筹量世</a><a name="0854a12" id="0854a12">间众事。善男子。汝今当知。我以知此一切众</a><a name="0854a13" id="0854a13">生十明法门。安止清净住无畏岸。令彼彼众</a><a name="0854a14" id="0854a14">生皆得安隐。恒以正法而抚慰之。若阎浮提。</a><a name="0854a15" id="0854a15">有诸商估贾客。欲往大海求珍宝者。称我名</a><a name="0854a16" id="0854a16">故大获珍宝。安隐吉还。若有众生得闻我名</a><a name="0854a17" id="0854a17">者。身心诸垢及以衣垢。永得消除。何况烦恼。</a><a name="0854a18" id="0854a18">若有众生眼视我者。常得清净无上法喜。闻</a><a name="0854a19" id="0854a19">法无厌。身心悦乐。以此法乐。普为一切阎浮</a><a name="0854a20" id="0854a20">提内诸苦众生。雨大法雨令得悦乐。若有众</a><a name="0854a21" id="0854a21">生闻我说法。必得安隐度生死海。免诸怖畏。</a><a name="0854a22" id="0854a22">必得安立一切智海。永离渴爱无复忧患。恒</a><a name="0854a23" id="0854a23">住三世明解脱海。善男子。汝今当知。我能当</a><a name="0854a24" id="0854a24">入一切众生心心数行海中。令彼众生修净</a><a name="0854a25" id="0854a25">土业。普知一切十方净国海。随意往生得无</a><a name="0854a26" id="0854a26">碍业。复能庄严一切净业根海。普能清净一</a><a name="0854a27" id="0854a27">切诸众生行海。令住安乐寂静大安眠海。善</a><a name="0854a28" id="0854a28">男子。我以知此大慈悲喜舍对治灭相击音</a><a name="0854a29" id="0854a29">声菩萨喜幢法门。诸大菩萨。成就无量诸功<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100853c.htm'><img src='up.gif' border=0></a>
<a href='T100854b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>