<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0776c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷59)</font> 入法界品第三十四之一 <font face='Arial'>T09, p0776c</h2></font><hr>
<span class='old'>
</a><a name="0776b28" id="0776b28">则为大城。菩萨商人所住处故。菩提心者。则</a><a name="0776b29" id="0776b29">为金药。消烦恼垢令清净故。菩提心者。则</span><a name="0776c01" id="0776c01">为香蜜。具足一切功德味故。菩提心者。则</a><a name="0776c02" id="0776c02">为正道。令入一切智城故。菩提心者。则为</a><a name="0776c03" id="0776c03">宝器。容受一切白净法故。菩提心者。则为</a><a name="0776c04" id="0776c04">时泽。悉能除灭烦恼尘故。菩提心者。则为</a><a name="0776c05" id="0776c05">安住。出生菩萨之所住故。菩提心者。则为</a><a name="0776c06" id="0776c06">寿行。不取声闻诸解脱故。菩提心者。则为</a><a name="0776c07" id="0776c07">琉璃宝。其性净妙不受垢故。菩提心者。则</a><a name="0776c08" id="0776c08">为伊尼罗宝。胜诸声闻缘觉智故。菩提心</a><a name="0776c09" id="0776c09">者。则为法鼓。觉悟烦恼长寝众生故。菩提</a><a name="0776c10" id="0776c10">心者。则为净水。其性清净无垢浊故。菩提</a><a name="0776c11" id="0776c11">心者。则为阎浮檀金。令有为善如聚墨故。</a><a name="0776c12" id="0776c12">菩提心者。则为山王。超出一切诸世间故。</a><a name="0776c13" id="0776c13">菩提心者。则为归依。悉能救护诸众生故。</a><a name="0776c14" id="0776c14">菩提心者。则为实义。远离一切虚妄法故。</a><a name="0776c15" id="0776c15">菩提心者。则为无上宝。悉令欢喜得满足</a><a name="0776c16" id="0776c16">故。菩提心者。则为大会。随彼所须令充悦</a><a name="0776c17" id="0776c17">故。菩提心者。则为尊长。于诸众生无伦匹</a><a name="0776c18" id="0776c18">故。菩提心者。则为宝藏。受持一切诸佛法</a><a name="0776c19" id="0776c19">故。菩提心者。则为因陀罗网。摄诸烦恼阿</a><a name="0776c20" id="0776c20">修罗故。菩提心者。则为毗楼那风。震动教</a><a name="0776c21" id="0776c21">化众生心故。菩提心者。则为因陀罗火。焚</a><a name="0776c22" id="0776c22">烧一切烦恼习故。菩提心者。则为无上塔。</a><a name="0776c23" id="0776c23">一切天人应供养故。佛子。菩提心者。如是</a><a name="0776c24" id="0776c24">无量功德成就。悉与一切诸佛菩萨诸功德</a><a name="0776c25" id="0776c25">等。何以故。因菩提心。出生一切诸菩萨行。</a><a name="0776c26" id="0776c26">三世诸佛成正觉故</a><a name="0776c27" id="0776c27"><p>善男子。譬如有人得自在药。离五恐怖。</a><a name="0776c28" id="0776c28">何等为五。所谓火不能烧。水不能漂。毒</a><a name="0776c29" id="0776c29">不能中。刀不能伤。熏不能害。菩萨摩诃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090776b.htm'><img src='up.gif' border=0></a>
<a href='T090777a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>