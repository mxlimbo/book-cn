<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0300b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷57)</font> 离世间品第三十八之一 <font face='Arial'>T10, p0300b</h2></font><hr>
<span class='old'>
</a><a name="0300a28" id="0300a28">埵。智慧最胜故。名为上萨埵。起上精进故。名</a><a name="0300a29" id="0300a29">为无上萨埵。开示无上法故。名为力萨埵。广</span><a name="0300b01" id="0300b01">知十力故。名为无等萨埵。世间无比故。名为</a><a name="0300b02" id="0300b02">不思议萨埵。一念成佛故。是为十。若诸菩萨。</a><a name="0300b03" id="0300b03">得此名号。则成就菩萨道。佛子。菩萨摩诃萨。</a><a name="0300b04" id="0300b04">有十种道。何等为十。所谓一道是菩萨道。不</a><a name="0300b05" id="0300b05">舍独一菩提心故。二道是菩萨道。出生智慧</a><a name="0300b06" id="0300b06">及方便故。三道是菩萨道。行空无相无愿。不</a><a name="0300b07" id="0300b07">着三界故。四行是菩萨道。忏除罪障。随喜福</a><a name="0300b08" id="0300b08">德。恭敬尊重。劝请如来。善巧回向。无休息</a><a name="0300b09" id="0300b09">故。五根是菩萨道。安住净信。坚固不动。起大</a><a name="0300b10" id="0300b10">精进。所作究竟。一向正念。无异攀缘。巧知三</a><a name="0300b11" id="0300b11">昧入出方便。善能分别智慧境界故。六通是</a><a name="0300b12" id="0300b12">菩萨道。所谓天眼悉见一切世界所有众色。</a><a name="0300b13" id="0300b13">知诸众生死此生彼故。天耳悉闻诸佛说法。</a><a name="0300b14" id="0300b14">受持忆念。广为众生。随根演畅故。他心智。能</a><a name="0300b15" id="0300b15">知他心。自在无碍故。宿命念。忆知过去一切</a><a name="0300b16" id="0300b16">劫数。增长善根故。神足通。随所应化一切众</a><a name="0300b17" id="0300b17">生。种种为现。令乐法故。漏尽智。现证实际。</a><a name="0300b18" id="0300b18">起菩萨行。不断绝故。七念是菩萨道。所谓念</a><a name="0300b19" id="0300b19">佛。于一毛孔。见无量佛。开悟一切众生心故。</a><a name="0300b20" id="0300b20">念法。不离一如来众会。于一切如来众会中。</a><a name="0300b21" id="0300b21">亲承妙法。随诸众生。根性欲乐。而为演说。令</a><a name="0300b22" id="0300b22">悟入故。念僧。恒相续见。无有休息。于一切世</a><a name="0300b23" id="0300b23">间。见菩萨故。念舍。了知一切菩萨舍行。增长</a><a name="0300b24" id="0300b24">广大布施心故。念戒。不舍菩提心。以一切善</a><a name="0300b25" id="0300b25">根。回向众生故。念天。常忆念兜率陀天宫一</a><a name="0300b26" id="0300b26">生补处菩萨故。念众生。智慧方便。教化调伏。</a><a name="0300b27" id="0300b27">普及一切。无间断故。随顺菩提。八圣道是菩</a><a name="0300b28" id="0300b28">萨道。所谓行正见道。远离一切诸邪见故。起</a><a name="0300b29" id="0300b29">正思惟。舍妄分别。心常随顺一切智故。常行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100300a.htm'><img src='up.gif' border=0></a>
<a href='T100300c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>