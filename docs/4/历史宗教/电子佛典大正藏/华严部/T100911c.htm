<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0301 大方广如来不思议境界经 0911c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 301 大方广如来不思议境界经</font> <font face='Arial'>(卷1)</font> 一卷 <font face='Arial'>T10, p0911c</h2></font><hr>
<span class='old'>
</a><a name="0911b28" id="0911b28">影。如像如梦。如是谛观。法性空寂。然知如来</a><a name="0911b29" id="0911b29">了一切法。皆如幻梦。如来自性。非幻非梦。犹</span><a name="0911c01" id="0911c01">如虚空能以智悲。出现我前。愿为我放大悲</a><a name="0911c02" id="0911c02">青光。灭除众苦。时佛即为放眉间光。名曰青</a><a name="0911c03" id="0911c03">焰。其光才照。诸苦销除。即坐证得法光明忍。</a><a name="0911c04" id="0911c04">悉能了达无量三昧。第七日夜。梦见如来为</a><a name="0911c05" id="0911c05">授阿耨多罗三藐三菩提记。若知所见。是形</a><a name="0911c06" id="0911c06">像者。应思诸佛及诸众生皆亦如像。但随想</a><a name="0911c07" id="0911c07">见无实体性。既知如来如幻如化。如梦如焰。</a><a name="0911c08" id="0911c08">如是自然现前见佛。亦如梦中。无实可得。非</a><a name="0911c09" id="0911c09">生而生。非灭而灭。非去而去。非识而识。非有</a><a name="0911c10" id="0911c10">为而现诸行。非言说而演诸法。非我非寿。非</a><a name="0911c11" id="0911c11">众生非养育。非趣生。非想非作。非知非食。</a><a name="0911c12" id="0911c12">非即蕴非在蕴而示诸蕴。乃至界处。亦复如</a><a name="0911c13" id="0911c13">是。一切非有亦复非无。是故诸佛及一切法。</a><a name="0911c14" id="0911c14">真实平等。皆同一相。如阳焰等。一切众生。诸</a><a name="0911c15" id="0911c15">佛及土。皆唯自心。识想所现。识想为缘。所生</a><a name="0911c16" id="0911c16">诸色。毕竟非有。如来已离一切识想。是故不</a><a name="0911c17" id="0911c17">应以色像见。知所见像。随想生故。乃至虚空</a><a name="0911c18" id="0911c18">毛端量处。一切真佛。皆亦如是。犹如虚空平</a><a name="0911c19" id="0911c19">等无异。若我分别。即见于佛。若离分别。即无</a><a name="0911c20" id="0911c20">所见。自心作佛。离心无佛。乃至三世一切诸</a><a name="0911c21" id="0911c21">佛。亦复如是。皆无所有。唯依自心。菩萨。若</a><a name="0911c22" id="0911c22">能了知诸佛及一切法皆唯心量。得随顺忍。</a><a name="0911c23" id="0911c23">或入初地。舍身速生妙喜世界。或生极乐净</a><a name="0911c24" id="0911c24">佛土中。常见如来。亲承供养</a><a name="0911c25" id="0911c25"><p>尔时德藏菩萨。复白普贤菩萨言。若有众生</a><a name="0911c26" id="0911c26">闻此法门。受持读诵。解说书写。得几所福。普</a><a name="0911c27" id="0911c27">贤菩萨言。佛子谛听。若有人。能摄三界中一</a><a name="0911c28" id="0911c28">切众生。令脱生死。得阿罗汉。一一罗汉。各于</a><a name="0911c29" id="0911c29">百劫以天上妙衣服卧具。饮食汤药。种种供<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100911b.htm'><img src='up.gif' border=0></a>
<a href='T100912a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>