<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1016a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷7)</font> 化众生品第十九 <font face='Arial'>T10, p1016a</h2></font><hr>
<span class='old'>
</a><a name="1015c28" id="1015c28">河石壁树木华果尽为香熏。牛头栴檀鸡舌</a><a name="1015c29" id="1015c29">艾纳。跋香梦经木榓酥合。分陀利花须干</span><a name="1016a01" id="1016a01">提花。满愿干提花青莲芳花。如是众花数千</a><a name="1016a02" id="1016a02">百种。普遍四方靡不闻香。是时众生虽闻此</a><a name="1016a03" id="1016a03">香意不开寤。欲使香中出于道教。尔时菩萨</a><a name="1016a04" id="1016a04">知彼众生心中所念。便于香中说六重之法。</a><a name="1016a05" id="1016a05">是时闻香众生心开意寤。毕此世患更不来</a><a name="1016a06" id="1016a06">生。尽于苦际即成道果。是时座上贪味众生</a><a name="1016a07" id="1016a07">意不开寤。便作是念。我意在于乐着妙味。然</a><a name="1016a08" id="1016a08">今大圣乃说香教。实非本心之所贪慕。菩萨</a><a name="1016a09" id="1016a09">知彼众生所念。便入极微净味定意正受三</a><a name="1016a10" id="1016a10">昧。便化地种山河石壁树木花果。尽为甘露</a><a name="1016a11" id="1016a11">自然饮食。香气芬熏甘美无量。尔时众生虽</a><a name="1016a12" id="1016a12">获此味意不开寤。意欲贪前自然奉送。及见</a><a name="1016a13" id="1016a13">其形乃果我愿。菩萨知彼众生心念。便入速</a><a name="1016a14" id="1016a14">疾无碍三昧。便化地种山河石壁树木华果</a><a name="1016a15" id="1016a15">尽为众生。一一众生擎若干种自然甘露。甘</a><a name="1016a16" id="1016a16">露食中出斯辈声。甘味在外舌识而尝。二法</a><a name="1016a17" id="1016a17">交会乃兴尘劳。我今自节知足为上。趣欲支</a><a name="1016a18" id="1016a18">形使痛不生。如车须膏以致重载。疮痍得药</a><a name="1016a19" id="1016a19">勉济其痛。如此法教皆出于味。众生闻之心</a><a name="1016a20" id="1016a20">开意寤。毕此世患更不来生。尽于苦际即</a><a name="1016a21" id="1016a21">成道果。是时座上众生之类。贪细滑者意不</a><a name="1016a22" id="1016a22">开寤。便作是念。我今意在贪着细滑。然今</a><a name="1016a23" id="1016a23">大圣乃说妙味。实非本心之所贪慕。菩萨知</a><a name="1016a24" id="1016a24">彼众生心念。便入极欲微细柔顺定意正受</a><a name="1016a25" id="1016a25">三昧。便化地种山河石壁树木花果。尽为众</a><a name="1016a26" id="1016a26">生。一一众生皆被自然劫波育衣。天缯天彩</a><a name="1016a27" id="1016a27">以自缠络。众生见之以手亲近。自觉柔软不</a><a name="1016a28" id="1016a28">可获持。意念一衣百副自至。众生心寤方</a><a name="1016a29" id="1016a29">自克责。咄哉何为贪着此衣。将非自坠增于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101015c.htm'><img src='up.gif' border=0></a>
<a href='T101016b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>