<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0751a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷20)</font> 入不思议解脱境界普贤行愿品 <font face='Arial'>T10, p0751a</h2></font><hr>
<span class='old'>
</a><a name="0750c28" id="0750c28">放大光明。名一切众生业果音声。若有众生</a><a name="0750c29" id="0750c29">遇斯光者。悉能自知业海差别。种种果报。</span><a name="0751a01" id="0751a01">知八千年后佛当出现。七千年前放大光明。</a><a name="0751a02" id="0751a02">名生一切善根音声。若有众生遇斯光者。一</a><a name="0751a03" id="0751a03">切善根悉皆圆满。知七千年后佛当出现。六</a><a name="0751a04" id="0751a04">千年前。放大光明。名佛不思议境界音声。</a><a name="0751a05" id="0751a05">若有众生遇斯光者。其心广大。普得自在。</a><a name="0751a06" id="0751a06">知六千年后佛当出现。五千年前。放大光明。</a><a name="0751a07" id="0751a07">名严净一切佛刹音声。若有众生遇斯光者。</a><a name="0751a08" id="0751a08">悉见一切清净佛土。知五千年后佛当出现。</a><a name="0751a09" id="0751a09">四千年前。放大光明。名一切如来境界无杂</a><a name="0751a10" id="0751a10">乱灯。若有众生遇斯光者。悉能深入如来境</a><a name="0751a11" id="0751a11">界。遍一切处。往觐诸佛。知四千年后佛当</a><a name="0751a12" id="0751a12">出现。三千年前。放大光明。名一切众生普</a><a name="0751a13" id="0751a13">照三世现前灯。若有众生遇斯光者。悉能现</a><a name="0751a14" id="0751a14">见一切如来诸本事海。知三千年后佛当出</a><a name="0751a15" id="0751a15">现。二千年前。放大光明。名三世智电灯。若有</a><a name="0751a16" id="0751a16">众生遇斯光者。则见一切如来过去相应行</a><a name="0751a17" id="0751a17">海。知二千年后佛当出现。一千年前。放</a><a name="0751a18" id="0751a18">大光明。名如来无翳智慧灯。若有众生遇斯</a><a name="0751a19" id="0751a19">光者。具足普眼。能见诸佛神通变化。净一</a><a name="0751a20" id="0751a20">切刹。知一千年后佛当出现。一百年前。放大</a><a name="0751a21" id="0751a21">光明。名令一切众生皆得见佛集诸善根。若</a><a name="0751a22" id="0751a22">有众生遇斯光者。则得成就见佛三昧。知百</a><a name="0751a23" id="0751a23">年后佛当出现。次七日前。放大光明。名一切</a><a name="0751a24" id="0751a24">众生大喜爱乐音。若有众生遇斯光者。则得</a><a name="0751a25" id="0751a25">见佛能生爱敬。知七日后佛当出现善男子。</a><a name="0751a26" id="0751a26">如是种种无量无边清净光明。十千年中。乃</a><a name="0751a27" id="0751a27">至七日。调伏众生。令其成熟。满七日已。一切</a><a name="0751a28" id="0751a28">世界。悉皆震动。纯一清净。无诸秽杂。念念普</a><a name="0751a29" id="0751a29">现十方一切清净佛刹。亦现彼刹种种庄严。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100750c.htm'><img src='up.gif' border=0></a>
<a href='T100751b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>