<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0447b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷8)</font> 菩萨十住品第十一 <font face='Arial'>T09, p0447b</h2></font><hr>
<span class='old'>
</a><br><a name="0447a28" id="0447a28">　　悉欲分别三乘道　　　菩萨因此初发心</a><br><a name="0447a29" id="0447a29">　　无量无边诸世界　　　能以一毛悉称举</span><br><a name="0447b01" id="0447b01">　　欲知有无真实相　　　菩萨因此初发心</a><br><a name="0447b02" id="0447b02">　　金刚围山数无量　　　尽能安置一毛端</a><br><a name="0447b03" id="0447b03">　　欲知至大有小相　　　菩萨因此初发心</a><br><a name="0447b04" id="0447b04">　　十方一切诸世界　　　能以一音遍充满</a><br><a name="0447b05" id="0447b05">　　悉欲解了净妙声　　　菩萨因此初发心</a><br><a name="0447b06" id="0447b06">　　一切众生语言法　　　一言演说尽无余</a><br><a name="0447b07" id="0447b07">　　悉欲解了净密音　　　菩萨因此初发心</a><br><a name="0447b08" id="0447b08">　　如来清净微妙音　　　充满十方诸世界</a><br><a name="0447b09" id="0447b09">　　欲得具足舌根相　　　菩萨因此初发心</a><br><a name="0447b10" id="0447b10">　　一切十方诸世界　　　有成坏者皆悉见</a><br><a name="0447b11" id="0447b11">　　欲得解了悉虚妄　　　菩萨因此初发心</a><br><a name="0447b12" id="0447b12">　　一切十方诸佛刹　　　其中无量诸如来</a><br><a name="0447b13" id="0447b13">　　悉欲了达佛正法　　　菩萨因此初发心</a><br><a name="0447b14" id="0447b14">　　普能应现无量身　　　一切世界微尘等</a><br><a name="0447b15" id="0447b15">　　悉欲了达如幻化　　　菩萨因此初发心</a><br><a name="0447b16" id="0447b16">　　过去未来现在世　　　无量无边诸如来</a><br><a name="0447b17" id="0447b17">　　欲于一念悉了知　　　菩萨因此初发心</a><br><a name="0447b18" id="0447b18">　　欲具演说一句法　　　阿僧o劫无穷尽</a><br><a name="0447b19" id="0447b19">　　欲使辩才不断绝　　　菩萨因此初发心</a><br><a name="0447b20" id="0447b20">　　十方一切诸群生　　　随其迁变生灭相</a><br><a name="0447b21" id="0447b21">　　欲于一念悉了达　　　菩萨因此初发心</a><br><a name="0447b22" id="0447b22">　　净妙身口及意行　　　游步十方无障碍</a><br><a name="0447b23" id="0447b23">　　欲了三世悉空寂　　　菩萨因此初发心</a><br><a name="0447b24" id="0447b24">　　菩萨如是发心已　　　于十方界诸佛所</a><br><a name="0447b25" id="0447b25">　　应学尽敬供养佛　　　如是说者不退教</a><br><a name="0447b26" id="0447b26">　　菩萨舍离种种乐　　　不厌生死求菩提</a><br><a name="0447b27" id="0447b27">　　以此劝进欢喜叹　　　如是说者不退教</a><br><a name="0447b28" id="0447b28">　　十方一切诸世界　　　其中所有众贤圣</a><br><a name="0447b29" id="0447b29">　　菩萨常应赞叹彼　　　如是说者不退教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090447a.htm'><img src='up.gif' border=0></a>
<a href='T090447c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>