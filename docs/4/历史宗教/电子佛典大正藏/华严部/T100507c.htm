<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0507c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷2)</font> 明地第三 <font face='Arial'>T10, p0507c</h2></font><hr>
<span class='old'>
</a><a name="0507b28" id="0507b28">息。喜法爱法。依法随法。重法究竟法。归法</a><a name="0507b29" id="0507b29">救法。随顺行法。菩萨如是。方便求法。所有。</span><a name="0507c01" id="0507c01">珍宝。财物金银等库藏无所匮惜。于此物</a><a name="0507c02" id="0507c02">中。不生难想。但于说法者。生难遭想。为求</a><a name="0507c03" id="0507c03">法故。于内外物。无不能舍世间所有可布施</a><a name="0507c04" id="0507c04">者。所谓。国土人民眷属。田业财物。摩尼宝珠。</a><a name="0507c05" id="0507c05">金银库藏。象马辇舆。众宝璎珞。诸严身之具。</a><a name="0507c06" id="0507c06">妻子男女。及支节手足。耳目鼻舌。举身施与。</a><a name="0507c07" id="0507c07">无所爱惜。又为求法故。于说法者。尽心恭敬。</a><a name="0507c08" id="0507c08">供养给侍。破除x慢。我慢大慢。诸恶苦恼。</a><a name="0507c09" id="0507c09">无理等事。悉能忍受。深求法故。若得一句。</a><a name="0507c10" id="0507c10">未曾闻法。胜得满三千大千世界珍宝。得闻</a><a name="0507c11" id="0507c11">正法一偈。胜得转轮圣王。释提桓因。梵天王</a><a name="0507c12" id="0507c12">处。无量劫住。是菩萨。若有人。来作是言。我</a><a name="0507c13" id="0507c13">与汝佛所说法一句。能净菩萨所行道。令汝</a><a name="0507c14" id="0507c14">得闻。若能入大火坑受大苦者。当以相与。是</a><a name="0507c15" id="0507c15">菩萨作是念。我受一句法故。尚于三千大千</a><a name="0507c16" id="0507c16">世界火坑。从梵天投下。何况堕小火坑。我等</a><a name="0507c17" id="0507c17">求法应尽受一切诸地狱苦。犹应求法。何况</a><a name="0507c18" id="0507c18">人中。诸小苦恼。为求法故。发如是心。又如所</a><a name="0507c19" id="0507c19">闻法。心常喜乐。悉能正观。是菩萨。闻诸法</a><a name="0507c20" id="0507c20">已。降伏其心。于空闲处。心作是念。如说行</a><a name="0507c21" id="0507c21">者。乃得佛法。不可但以口之所言。菩萨如是。</a><a name="0507c22" id="0507c22">能住明地。即离诸欲恶不善法。有觉有观。离</a><a name="0507c23" id="0507c23">生喜乐。入初禅。灭觉观。内清净心一处无觉</a><a name="0507c24" id="0507c24">无观。定生喜乐。入二禅。离喜故。行舍心念</a><a name="0507c25" id="0507c25">安慧身受乐。诸贤圣。能说能舍。常念受乐。入</a><a name="0507c26" id="0507c26">三禅。断苦断乐故。先灭忧喜故。不苦不乐。行</a><a name="0507c27" id="0507c27">舍念净。入四禅。是菩萨。过一切色相。灭一</a><a name="0507c28" id="0507c28">切有对相。不念一切别异相故知无边虚</a><a name="0507c29" id="0507c29">空。即入虚空无色定处。过一切虚空相。知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100507b.htm'><img src='up.gif' border=0></a>
<a href='T100508a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>