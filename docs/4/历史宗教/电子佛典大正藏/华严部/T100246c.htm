<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0246c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷47)</font> 佛不思议法品第三十三之一 <font face='Arial'>T10, p0246c</h2></font><hr>
<span class='old'>
</a><a name="0246b28" id="0246b28">净其根。或调其心。或时为说差别三乘。或时</a><a name="0246b29" id="0246b29">为说圆满一乘。普皆济度。令出生死。是为第</span><a name="0246c01" id="0246c01">一广大佛事。佛子。一切诸佛。从兜率天。降神</a><a name="0246c02" id="0246c02">母胎。以究竟三昧。观受生法。如幻如化。如影</a><a name="0246c03" id="0246c03">如空。如热时焰。随乐而受。无量无碍。入无诤</a><a name="0246c04" id="0246c04">法。起无著智。离欲清净。成就广大妙庄严藏。</a><a name="0246c05" id="0246c05">受最后身。住大宝庄严楼阁。而作佛事。或以</a><a name="0246c06" id="0246c06">神力。而作佛事。或以正念。而作佛事。或现神</a><a name="0246c07" id="0246c07">通。而作佛事。或现智日。而作佛事。或现诸</a><a name="0246c08" id="0246c08">佛广大境界。而作佛事。或现诸佛无量光明。</a><a name="0246c09" id="0246c09">而作佛事。或入无数广大三昧。而作佛事。或</a><a name="0246c10" id="0246c10">现从彼诸三昧起。而作佛事。佛子。如来尔时。</a><a name="0246c11" id="0246c11">在母胎中。为欲利益一切世间。种种示现。而</a><a name="0246c12" id="0246c12">作佛事。所谓或现初生。或现童子。或现在宫。</a><a name="0246c13" id="0246c13">或现出家。或复示现成等正觉。或复示现转</a><a name="0246c14" id="0246c14">妙法轮。或示现于入般涅槃。如是皆以种种</a><a name="0246c15" id="0246c15">方便。于一切方。一切网。一切旋。一切种。一</a><a name="0246c16" id="0246c16">切世界中。而作佛事。是为第二广大佛事。佛</a><a name="0246c17" id="0246c17">子。一切诸佛。一切善业。皆已清净。一切生</a><a name="0246c18" id="0246c18">智。皆已明洁。而以生法。诱导群迷。令其开</a><a name="0246c19" id="0246c19">悟。具行众善。为众生故。示诞王宫。一切诸</a><a name="0246c20" id="0246c20">佛。于诸色欲宫殿妓乐。皆已舍离。无所贪染。</a><a name="0246c21" id="0246c21">常观诸有。空无体性。一切乐具。悉不真实。持</a><a name="0246c22" id="0246c22">佛净戒。究竟圆满。观诸内宫妻妾侍从。生大</a><a name="0246c23" id="0246c23">悲愍。观诸众生虚妄不实。起大慈心。观诸世</a><a name="0246c24" id="0246c24">间无一可乐。而生大喜。于一切法。心得自在。</a><a name="0246c25" id="0246c25">而起大舍。具佛功德。现生法界。身相圆满。眷</a><a name="0246c26" id="0246c26">属清净。而于一切。皆无所著。以随类音。为众</a><a name="0246c27" id="0246c27">演说。令于世法。深生厌离。如其所行。示所得</a><a name="0246c28" id="0246c28">果。复以方便。随应教化。未成熟者。令其成</a><a name="0246c29" id="0246c29">熟。已成熟者。令得解脱。为作佛事。令不退<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100246b.htm'><img src='up.gif' border=0></a>
<a href='T100247a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>