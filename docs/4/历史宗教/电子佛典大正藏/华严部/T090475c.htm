<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0475c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷12)</font> 菩萨十无尽藏品第十八 <font face='Arial'>T09, p0475c</h2></font><hr>
<span class='old'>
</a><a name="0475b28" id="0475b28">众生说真实法。令离颠倒净持禁戒。悉</a><a name="0475b29" id="0475b29">令究竟无上菩提。是为菩萨摩诃萨第二无</span><a name="0475c01" id="0475c01">尽戒藏。佛子。何等为菩萨摩诃萨惭藏。此菩</a><a name="0475c02" id="0475c02">萨自忆宿命。无数世来。于六亲所行无惭</a><a name="0475c03" id="0475c03">行。或侮慢无礼。或淫乱无节。忍害无亲兴</a><a name="0475c04" id="0475c04">师相伐。迷惑颠倒无恶不造。斯由三毒邪</a><a name="0475c05" id="0475c05">疑使缠虚伪谄曲诸不善故。一切众生亦复</a><a name="0475c06" id="0475c06">如是。皆悉积习诸无惭行。斯由无智乃至</a><a name="0475c07" id="0475c07">谄曲故。尊卑失序不相敬顺。不能谦下遵</a><a name="0475c08" id="0475c08">奉明哲。常怀毒念怨结滋甚。更相屠害曾</a><a name="0475c09" id="0475c09">无耻惧。自惟我身及余众生。去来现在行</a><a name="0475c10" id="0475c10">无惭法。三世诸佛无不知见。我当云何犹</a><a name="0475c11" id="0475c11">行无惭。甚为不可。是故我应修习惭法。究</a><a name="0475c12" id="0475c12">竟菩提。广为众生说真实法。令其永离诸</a><a name="0475c13" id="0475c13">无惭法。成就菩提。是为菩萨摩诃萨第三无</a><a name="0475c14" id="0475c14">尽惭藏。佛子。何等为菩萨摩诃萨愧藏。此菩</a><a name="0475c15" id="0475c15">萨自愧昔来贪求色声香味触法妻子眷属</a><a name="0475c16" id="0475c16">钱财宝物僮仆车乘。心无厌足。我不应行</a><a name="0475c17" id="0475c17">是诸非法事。因是生长贪恚愚痴乃至谄曲。</a><a name="0475c18" id="0475c18">复作是念。众生所行无愧之法。皆以无智乃</a><a name="0475c19" id="0475c19">至谄曲诸恶法故。不相承顺尊敬供养。常</a><a name="0475c20" id="0475c20">怀毒心迭相残害。我及众生。去来现在爱乐</a><a name="0475c21" id="0475c21">贪求。集行是法。因是法故。受胎生死无</a><a name="0475c22" id="0475c22">量诸苦。三世诸佛皆悉知见。我犹行是无愧</a><a name="0475c23" id="0475c23">法者。三世诸佛皆不欢喜。我当修习愧法。</a><a name="0475c24" id="0475c24">究竟菩提。广为众生说如是法。令离无</a><a name="0475c25" id="0475c25">愧成就佛道。是为菩萨摩诃萨第四无尽愧</a><a name="0475c26" id="0475c26">藏。佛子。何等为菩萨摩诃萨多闻藏。此菩萨</a><a name="0475c27" id="0475c27">多闻者。所谓知是事有故是事有。是事无故</a><a name="0475c28" id="0475c28">是事无。是事起故是事起。是事灭故是事灭。</a><a name="0475c29" id="0475c29">是世间法。是出世间法。是有为法。是无为法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090475b.htm'><img src='up.gif' border=0></a>
<a href='T090476a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>