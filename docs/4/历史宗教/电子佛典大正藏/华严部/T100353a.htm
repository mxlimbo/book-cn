<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0353a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷65)</font> 入法界品第三十九之一 <font face='Arial'>T10, p0353a</h2></font><hr>
<span class='old'>
</a><a name="0352c28" id="0352c28">心。是人难得。若能发心。是人则能求菩萨行。</a><a name="0352c29" id="0352c29">值遇善知识恒无厌足。亲近善知识恒无劳</span><a name="0353a01" id="0353a01">倦。供养善知识恒不疲懈。给侍善知识不生</a><a name="0353a02" id="0353a02">忧戚。求觅善知识终不退转。爱念善知识终</a><a name="0353a03" id="0353a03">不放舍。承事善知识无暂休息。瞻仰善知识</a><a name="0353a04" id="0353a04">无时憩止。行善知识教未曾怠惰。禀善知识</a><a name="0353a05" id="0353a05">心无有误失。善男子。汝见我此众会人不。善</a><a name="0353a06" id="0353a06">财答言。唯然已见。居士言。善男子。我已令其</a><a name="0353a07" id="0353a07">发阿耨多罗三藐三菩提心。生如来家。增长</a><a name="0353a08" id="0353a08">白法。安住无量诸波罗蜜。学佛十力。离世</a><a name="0353a09" id="0353a09">间种。住如来种。弃生死轮。转正法轮。灭三恶</a><a name="0353a10" id="0353a10">趣。住正法趣。如诸菩萨悉能救护一切众生。</a><a name="0353a11" id="0353a11">善男子。我得随意出生福德藏解脱门。凡有</a><a name="0353a12" id="0353a12">所须。悉满其愿。所谓衣服璎珞。象马车乘。华</a><a name="0353a13" id="0353a13">香幢盖。饮食汤药。房舍屋宅。床座灯炬。奴婢</a><a name="0353a14" id="0353a14">牛羊。及诸侍使。如是一切资生之物。诸有所</a><a name="0353a15" id="0353a15">须。悉令充满。乃至为说真实妙法。善男子。且</a><a name="0353a16" id="0353a16">待须臾。汝当自见。说是语时。无量众生。从种</a><a name="0353a17" id="0353a17">种方所。种种世界。种种国土。种种城邑。形类</a><a name="0353a18" id="0353a18">各别。爱欲不同。皆以菩萨。往昔愿力。其数无</a><a name="0353a19" id="0353a19">边。俱来集会。各随所欲。而有求请。尔时居</a><a name="0353a20" id="0353a20">士。知众普集。须臾系念。仰视虚空。如其所</a><a name="0353a21" id="0353a21">须。悉从空下。一切众会。普皆满足。然后复为</a><a name="0353a22" id="0353a22">说种种法。所谓为得美食而充足者。与说种</a><a name="0353a23" id="0353a23">种集福德行。离贫穷行。知诸法行。成就法喜</a><a name="0353a24" id="0353a24">禅悦食行。修习具足诸相好行。增长成就难</a><a name="0353a25" id="0353a25">屈伏行。善能了达无上食行。成就无尽大威</a><a name="0353a26" id="0353a26">德力降魔怨行。为得好饮而充足者。与其说</a><a name="0353a27" id="0353a27">法。令于生死。舍离爱着。入佛法味。为得种种</a><a name="0353a28" id="0353a28">诸上味者。与其说法。皆令获得诸佛如来上</a><a name="0353a29" id="0353a29">味之相。为得车乘而充足者。与其宣说种种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100352c.htm'><img src='up.gif' border=0></a>
<a href='T100353b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>