<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1044b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷10)</font> 解慧品第二十八 <font face='Arial'>T10, p1044b</h2></font><hr>
<span class='old'>
</a><a name="1044a28" id="1044a28">得至无为。云何为四。一者受法不误。二者不</a><a name="1044a29" id="1044a29">从他心。三者不惜身命。四者意无退转。复有</span><a name="1044b01" id="1044b01">四法施无想报。云何为四。一者彼我无形了</a><a name="1044b02" id="1044b02">之悉空。二者行应正真修无上道。三者解见</a><a name="1044b03" id="1044b03">无我由痴爱生。四者道性无际行合真际。复</a><a name="1044b04" id="1044b04">有四法度人无量。云何为四。一者解淫怒痴</a><a name="1044b05" id="1044b05">无有起灭。二者行慈广济不见恚怒。三者燃</a><a name="1044b06" id="1044b06">炽诸法。四者虽在五浊不舍道心。复有四法</a><a name="1044b07" id="1044b07">得成道根。云何为四。一者恒以惠施以为元</a><a name="1044b08" id="1044b08">首。二者劝进他人除去悭贪。三者行辄合空</a><a name="1044b09" id="1044b09">法无吾我。四者于甚深法不起狐疑。复有四</a><a name="1044b10" id="1044b10">法禅定不戏。云何为四。一者不计众生有数</a><a name="1044b11" id="1044b11">无数。二者不见佛土有净无净。三者慈悲喜</a><a name="1044b12" id="1044b12">护遍满世界。四者佛慧具足不舍本誓。复有</a><a name="1044b13" id="1044b13">四法游佛道场。云何为四。一者先言后笑不</a><a name="1044b14" id="1044b14">伤人意。二者如所说法行应正真。三者解道</a><a name="1044b15" id="1044b15">无道亦无窠窟。四者有望无望悉知归空。是</a><a name="1044b16" id="1044b16">谓菩萨摩诃萨行应合空于诸佛法修无上</a><a name="1044b17" id="1044b17">道。说此四四法时。二万二千天及世人皆发</a><a name="1044b18" id="1044b18">无上正真道意。复有万二千人。即于座上逮</a><a name="1044b19" id="1044b19">不起法忍。复有无数十方天子。散华供养乃</a><a name="1044b20" id="1044b20">至于膝</a><a name="1044b21" id="1044b21"><p><b>　　<A NAME="n450"></A>三毒品第二十九</b></a><a name="1044b22" id="1044b22"><p>尔时濡首童真白佛言。世尊。今闻如来说四</a><a name="1044b23" id="1044b23">法门慧。甚深微妙立根得力。菩萨所行非是</a><a name="1044b24" id="1044b24">罗汉辟支所及。今问如来未来中间。初禅思</a><a name="1044b25" id="1044b25">惟恶露不净之观。为观自身不净。观他身不</a><a name="1044b26" id="1044b26">净耶。佛告濡首童真。或有菩萨未上菩萨</a><a name="1044b27" id="1044b27">位。便自观身恶露不净立根得力。或自观身</a><a name="1044b28" id="1044b28">观他人身。复以权慧现身臭秽脓血流溢。于</a><a name="1044b29" id="1044b29">中开寤无数众生。去离净心皆知不真。复次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101044a.htm'><img src='up.gif' border=0></a>
<a href='T101044c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>