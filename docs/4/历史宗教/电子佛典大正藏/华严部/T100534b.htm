<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0534b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷4)</font> 法云地第十 <font face='Arial'>T10, p0534b</h2></font><hr>
<span class='old'>
</a><br><a name="0534a28" id="0534a28">　　大智慧力故　　　及生大愿力</a><br><a name="0534a29" id="0534a29">　　能于一念中　　　遍满无量国</span><br><a name="0534b01" id="0534b01">　　雨甘露法水　　　灭诸烦恼火</a><br><a name="0534b02" id="0534b02">　　是故诸佛名　　　此地为法云</a><br><a name="0534b03" id="0534b03">　　大士住此地　　　供养诸佛具</a><br><a name="0534b04" id="0534b04">　　过诸天所有　　　普示大神力</a><br><a name="0534b05" id="0534b05">　　示众转胜力　　　过是数无量</a><br><a name="0534b06" id="0534b06">　　若人欲思量　　　迷闷不能解</a><br><a name="0534b07" id="0534b07">　　大智住此地　　　举足下足事</a><br><a name="0534b08" id="0534b08">　　及余诸菩萨　　　乃至于九地</a><br><a name="0534b09" id="0534b09">　　皆悉不能知　　　何况余众生</a><br><a name="0534b10" id="0534b10">　　三世诸声闻　　　及与辟支佛</a><br><a name="0534b11" id="0534b11">　　住此诸佛示　　　一切智慧事</a><br><a name="0534b12" id="0534b12">　　亦与令通达　　　三世无碍智</a><br><a name="0534b13" id="0534b13">　　亦示法性寂　　　亦示种种变</a><br><a name="0534b14" id="0534b14">　　一切诸世界　　　所有众生类</a><br><a name="0534b15" id="0534b15">　　所行一切法　　　深微隐妙事</a><br><a name="0534b16" id="0534b16">　　一切佛功德　　　次第示令知</a><br><a name="0534b17" id="0534b17">　　菩萨住此地　　　能以大供具</a><br><a name="0534b18" id="0534b18">　　供养十方佛　　　遍满一切方</a><br><a name="0534b19" id="0534b19">　　一切诸世间　　　所有众生类</a><br><a name="0534b20" id="0534b20">　　其余诸供具　　　皆所不能及</a><br><a name="0534b21" id="0534b21">　　智者住此地　　　皆能破一切</a><br><a name="0534b22" id="0534b22">　　无明诸闇冥　　　开示以佛道</a><br><a name="0534b23" id="0534b23">　　如自在天王　　　光灭众热恼</a><br><a name="0534b24" id="0534b24">　　佛子智光明　　　灭众恼亦尔</a><br><a name="0534b25" id="0534b25">　　住是地皆作　　　三界自在王</a><br><a name="0534b26" id="0534b26">　　通达诸智慧　　　善以三乘化</a><br><a name="0534b27" id="0534b27">　　能于一念中　　　得无量三昧</a><br><a name="0534b28" id="0534b28">　　能见十方佛　　　其数亦如是</a><br><a name="0534b29" id="0534b29">　　金刚藏菩萨　　　告诸大士言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100534a.htm'><img src='up.gif' border=0></a>
<a href='T100534c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>