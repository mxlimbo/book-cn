<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0272b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷51)</font> 如来出现品第三十七之一 <font face='Arial'>T10, p0272b</h2></font><hr>
<span class='old'>
</a><a name="0272a28" id="0272a28">是故得名为无尽根。佛子。如来智慧。大药王</a><a name="0272a29" id="0272a29">树。其根生时。令一切菩萨。生不舍众生大慈</span><a name="0272b01" id="0272b01">悲根。其茎生时。令一切菩萨。增长坚固精进</a><a name="0272b02" id="0272b02">深心茎。其枝生时。令一切菩萨。增长一切诸</a><a name="0272b03" id="0272b03">波罗蜜枝。其叶生时。令一切菩萨。生长净</a><a name="0272b04" id="0272b04">戒头陀功德少欲知足叶。其华生时。令一切</a><a name="0272b05" id="0272b05">菩萨。具诸善根相好庄严华。其果生时。令一</a><a name="0272b06" id="0272b06">切菩萨。得无生忍。乃至一切佛灌顶忍果。佛</a><a name="0272b07" id="0272b07">子。如来智慧。大药王树。唯于二处。不能为作</a><a name="0272b08" id="0272b08">生长利益。所谓二乘堕于无为。广大深坑。</a><a name="0272b09" id="0272b09">及坏善根。非器众生。溺大邪见。贪爱之水。然</a><a name="0272b10" id="0272b10">亦于彼。曾无厌舍。佛子。如来智慧。无有增减。</a><a name="0272b11" id="0272b11">以根善安住。生无休息故。佛子。是为如来心</a><a name="0272b12" id="0272b12">第七相。诸菩萨摩诃萨。应如是知。复次佛子。</a><a name="0272b13" id="0272b13">譬如三千大千世界。劫火起时。焚烧一切。草</a><a name="0272b14" id="0272b14">木丛林。乃至铁围大铁围山。皆悉炽然无有</a><a name="0272b15" id="0272b15">遗余。佛子。假使有人。手执干草。投彼火中。</a><a name="0272b16" id="0272b16">于意云何。得不烧不。答言不也。佛子。彼所投</a><a name="0272b17" id="0272b17">草。容可不烧。如来智慧。分别三世一切众生。</a><a name="0272b18" id="0272b18">一切国土。一切劫数。一切诸法。无不知者。若</a><a name="0272b19" id="0272b19">言不知。无有是处。何以故。智慧平等。悉明达</a><a name="0272b20" id="0272b20">故。佛子。是为如来心第八相。诸菩萨摩诃萨。</a><a name="0272b21" id="0272b21">应如是知。复次佛子。譬如风灾。坏世界时。有</a><a name="0272b22" id="0272b22">大风起。名曰散坏。能坏三千大千世界铁围</a><a name="0272b23" id="0272b23">山等。皆成碎末。复有大风。名为能障。周匝三</a><a name="0272b24" id="0272b24">千大千世界。障散坏风。不令得至余方世界。</a><a name="0272b25" id="0272b25">佛子。若令无此能障大风。十方世界。无不坏</a><a name="0272b26" id="0272b26">尽。如来应正等觉。亦复如是。有大智风。名为</a><a name="0272b27" id="0272b27">能灭。能灭一切诸大菩萨。烦恼习气。有大智</a><a name="0272b28" id="0272b28">风。名为巧持。巧持其根未熟菩萨。不令能灭。</a><a name="0272b29" id="0272b29">大智风轮。断其一切烦恼习气。佛子。若无如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100272a.htm'><img src='up.gif' border=0></a>
<a href='T100272c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>