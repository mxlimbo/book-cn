<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0286 十住经 0502c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 286 十住经</font> <font face='Arial'>(卷1)</font> 欢喜地第一 <font face='Arial'>T10, p0502c</h2></font><hr>
<span class='old'>
</a><a name="0502b28" id="0502b28">藐三菩提。是菩萨。因供养诸佛故。生教化众</a><a name="0502b29" id="0502b29">生法。多以二摄。摄取众生。所谓。布施爱语。</span><a name="0502c01" id="0502c01">后二摄法。但以信解力。行未善通达。是菩萨。</a><a name="0502c02" id="0502c02">随所供养诸佛。教化众生。皆能受行清净地</a><a name="0502c03" id="0502c03">法。如是诸功德。皆自然回向萨婆若。转益明</a><a name="0502c04" id="0502c04">显。堪任有用。譬如佛子。金师炼金。随以火</a><a name="0502c05" id="0502c05">力。调柔可用。增益光色。如是菩萨。随供养</a><a name="0502c06" id="0502c06">诸佛。教化众生。受行清净诸地之法。此诸功</a><a name="0502c07" id="0502c07">德。皆自然回向萨婆若。转益明显。随意所用。</a><a name="0502c08" id="0502c08">又诸佛子。菩萨摩诃萨。于初地中。相貌得果。</a><a name="0502c09" id="0502c09">应从诸佛菩萨善知识所。咨受请问。成地之</a><a name="0502c10" id="0502c10">法。不应厌。废是菩萨。住初地中。应于诸佛</a><a name="0502c11" id="0502c11">菩萨善知识所。咨受请问第二地中相貌得</a><a name="0502c12" id="0502c12">果无有厌足。如是第三。第四第五。第六第七。</a><a name="0502c13" id="0502c13">第八第九。第十地中。相貌得果。应从诸佛菩</a><a name="0502c14" id="0502c14">萨善知识所咨受请问成十地法。无有废厌。</a><a name="0502c15" id="0502c15">是菩萨。悉应善知诸地逆顺法。善知诸地成</a><a name="0502c16" id="0502c16">坏。善知诸地相貌因果。善知诸地得舍。善</a><a name="0502c17" id="0502c17">知诸地清净行分。善知诸地从一地至一地</a><a name="0502c18" id="0502c18">行。善知诸地是处非是处。善知诸地转所住</a><a name="0502c19" id="0502c19">处。善知诸地初事后事差别。善知诸地得不</a><a name="0502c20" id="0502c20">退转相。乃至善知一切菩萨清净地法。善知</a><a name="0502c21" id="0502c21">入如来智地。诸佛子。如是诸菩萨。善知诸地</a><a name="0502c22" id="0502c22">相未发初地乃至十地。知无障阂。得诸地</a><a name="0502c23" id="0502c23">智慧光明故。能得诸佛智慧光明。诸佛子。如</a><a name="0502c24" id="0502c24">大商主。多将贾人。欲至大城。应先问道路。</a><a name="0502c25" id="0502c25">退还过咎。在道利害。未发初处。知道宿时。</a><a name="0502c26" id="0502c26">乃至善知到彼城事。能以智慧。思惟筹量。具</a><a name="0502c27" id="0502c27">诸资用。令无所乏。正导人众。得至大城。于险</a><a name="0502c28" id="0502c28">道中。免诸患难。身及诸人。皆无忧恼。诸佛</a><a name="0502c29" id="0502c29">子。菩萨摩诃萨。亦复如是。住初地。而善知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100502b.htm'><img src='up.gif' border=0></a>
<a href='T100503a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>