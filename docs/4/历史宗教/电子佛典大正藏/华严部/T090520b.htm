<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0520b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷19)</font> 金刚幢菩萨十回向品第二十一之一 <font face='Arial'>T09, p0520b</h2></font><hr>
<span class='old'>
</a><br><a name="0520a28" id="0520a28">　　无量无数百千劫　　　以无上心行布施</a><br><a name="0520a29" id="0520a29">　　开悟世间示彼岸　　　随顺化导群生类</span><br><a name="0520b01" id="0520b01">　　菩萨见有来求者　　　悉从他方世界至</a><br><a name="0520b02" id="0520b02">　　随彼所须满其愿　　　菩萨大喜充遍身</a><br><a name="0520b03" id="0520b03">　　菩萨回向施功德　　　三世一切诸如来</a><br><a name="0520b04" id="0520b04">　　所学究竟到彼岸　　　无上导师之境界</a><br><a name="0520b05" id="0520b05">　　菩萨观察一切法　　　谁为度脱众生者</a><br><a name="0520b06" id="0520b06">　　为度脱谁至何处　　　解空不舍布施心</a><br><a name="0520b07" id="0520b07">　　菩萨回向智慧故　　　菩萨回向求正法</a><br><a name="0520b08" id="0520b08">　　菩萨回向甚深义　　　于一切法无所著</a><br><a name="0520b09" id="0520b09">　　心不分别一切业　　　于诸业报不染着</a><br><a name="0520b10" id="0520b10">　　了达菩提从缘起　　　于法真性无所坏</a><br><a name="0520b11" id="0520b11">　　解了己身不染着　　　其心寂灭无所依</a><br><a name="0520b12" id="0520b12">　　智慧分别无业性　　　善解因缘非无业</a><br><a name="0520b13" id="0520b13">　　不虚妄取过去法　　　亦复不取未来法</a><br><a name="0520b14" id="0520b14">　　了达现在无所有　　　观察三世悉空寂</a><br><a name="0520b15" id="0520b15">　　菩萨究竟色彼岸　　　受想行识亦如是</a><br><a name="0520b16" id="0520b16">　　永度一切到彼岸　　　其心谦顺常清净</a><br><a name="0520b17" id="0520b17">　　观察五阴十八界　　　分别诸入及己身</a><br><a name="0520b18" id="0520b18">　　于此诸法求菩提　　　皆悉空寂不可得</a><br><a name="0520b19" id="0520b19">　　不取诸法常住相　　　于断灭相亦不受</a><br><a name="0520b20" id="0520b20">　　一切诸法非有无　　　诸业因缘和合生</a><br><a name="0520b21" id="0520b21">　　无有众生得菩提　　　一切诸法悉寂灭</a><br><a name="0520b22" id="0520b22">　　心不染着诸佛刹　　　了达三世无所有</a><br><a name="0520b23" id="0520b23">　　若能如是解正法　　　亦如一切诸最胜</a><br><a name="0520b24" id="0520b24">　　虽复推求无所得　　　菩萨所行亦不虚</a><br><a name="0520b25" id="0520b25">　　是故缘中求诸法　　　不违一切因缘道</a><br><a name="0520b26" id="0520b26">　　分别解说诸业迹　　　欲令众生悉清净</a><br><a name="0520b27" id="0520b27">　　是为智者所修行　　　一切诸佛之所说</a><br><a name="0520b28" id="0520b28">　　随顺思惟入正义　　　自然觉悟无上道</a><br><a name="0520b29" id="0520b29">　　诸法无生亦无灭　　　亦复无来亦无去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090520a.htm'><img src='up.gif' border=0></a>
<a href='T090520c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>