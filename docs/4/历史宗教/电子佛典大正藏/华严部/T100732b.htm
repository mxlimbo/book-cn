<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0732b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷16)</font> 入不思议解脱境界普贤行愿品 <font face='Arial'>T10, p0732b</h2></font><hr>
<span class='old'>
</a><a name="0732a28" id="0732a28">声藏三昧。行彼菩萨遍往一切佛刹三昧。念</a><a name="0732a29" id="0732a29">彼菩萨离一切世间光明三昧。入彼菩萨寂</span><a name="0732b01" id="0732b01">静庄严三昧。修彼菩萨摧伏外道三昧。观彼</a><a name="0732b02" id="0732b02">菩萨佛境界光明三昧。思彼菩萨摄一切众</a><a name="0732b03" id="0732b03">生不舍三昧。住彼菩萨增长众生福德藏三</a><a name="0732b04" id="0732b04">昧。念一切智。渐次前行。至彼岸城。诣居士</a><a name="0732b05" id="0732b05">宅。顶礼其足。合掌而立。白言圣者。我已先发</a><a name="0732b06" id="0732b06">阿耨多罗三藐三菩提心。而未知菩萨云何</a><a name="0732b07" id="0732b07">学菩萨行。云何修菩萨道。我闻圣者善能诱</a><a name="0732b08" id="0732b08">诲。愿为我说。居士告言。善男子。我得菩萨解</a><a name="0732b09" id="0732b09">脱。名不般涅槃际。善男子。我不生心言。如</a><a name="0732b10" id="0732b10">是如来。已般涅槃。如是如来。现般涅槃。如是</a><a name="0732b11" id="0732b11">如来。当般涅槃。我知十方一切世界诸佛如</a><a name="0732b12" id="0732b12">来。毕竟无有般涅槃者。唯除为欲调伏众生</a><a name="0732b13" id="0732b13">而示现耳。善男子。我开彼栴檀座如来塔门</a><a name="0732b14" id="0732b14">时。得三昧。名佛种无尽。善男子。我念念中。</a><a name="0732b15" id="0732b15">入此三昧。念念得知一切诸佛殊胜之事。善</a><a name="0732b16" id="0732b16">财白言。此三昧者。境界云何。居士答言。善男</a><a name="0732b17" id="0732b17">子。我入此三昧时。随其次第。见此世界一切</a><a name="0732b18" id="0732b18">诸佛相续出现。所谓迦叶佛。拘那含牟尼</a><a name="0732b19" id="0732b19">佛。拘留孙佛。毗舍浮佛。尸弃佛。毗婆尸</a><a name="0732b20" id="0732b20">佛。提舍佛。弗沙佛。名称佛。最胜莲华佛。</a><a name="0732b21" id="0732b21">如是等佛。而为上首。于一念顷。得见百佛。</a><a name="0732b22" id="0732b22">得见千佛。得见百千佛。得见亿佛。百亿佛。千</a><a name="0732b23" id="0732b23">亿佛。百千亿佛。阿庾多亿佛。那由他亿佛。乃</a><a name="0732b24" id="0732b24">至见不可说不可说世界极微尘数佛。如是</a><a name="0732b25" id="0732b25">一切次第皆见。亦见彼佛初始发心。种诸</a><a name="0732b26" id="0732b26">善根。获胜神通。成就大愿。修行妙行。具波罗</a><a name="0732b27" id="0732b27">蜜。入菩萨地。得清净忍。摧伏魔军。成等正</a><a name="0732b28" id="0732b28">觉。国土清净。众会庄严。放大光明。神通自</a><a name="0732b29" id="0732b29">在。作师子吼。转妙法轮。变化示现种种差别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100732a.htm'><img src='up.gif' border=0></a>
<a href='T100732c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>