<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0391b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷72)</font> 入法界品第三十九之一 <font face='Arial'>T10, p0391b</h2></font><hr>
<span class='old'>
</a><a name="0391a28" id="0391a28">我已成就菩萨出生广大喜光明解脱门。善</a><a name="0391a29" id="0391a29">财言。大圣。此解脱门境界云何。夜神言。善男</span><a name="0391b01" id="0391b01">子。入此解脱。能知如来普摄众生巧方便智。</a><a name="0391b02" id="0391b02">云何普摄。善男子。一切众生。所受诸乐。皆</a><a name="0391b03" id="0391b03">是如来威德力故。顺如来教故。行如来语故。</a><a name="0391b04" id="0391b04">学如来行故。得如来所护力故。修如来所</a><a name="0391b05" id="0391b05">印道故。种如来所行善故。依如来所说法</a><a name="0391b06" id="0391b06">故。如来智慧日光之所照故。如来性净业力</a><a name="0391b07" id="0391b07">之所摄故。云何知然善男子。我入此出生</a><a name="0391b08" id="0391b08">广大喜光明解脱。忆念毗卢遮那如来应正</a><a name="0391b09" id="0391b09">等觉往昔所修菩萨行海。悉皆明见善男子。</a><a name="0391b10" id="0391b10">世尊往昔。为菩萨时。见一切众生。着我我</a><a name="0391b11" id="0391b11">所。住无明闇室。入诸见稠林。为贪爱所缚。</a><a name="0391b12" id="0391b12">忿怒所坏。愚痴所乱。悭嫉所缠。生死轮回。贫</a><a name="0391b13" id="0391b13">穷困苦。不得值遇诸佛菩萨。见如是已。起大</a><a name="0391b14" id="0391b14">悲心。利益众生。所谓起愿得一切妙宝资具。</a><a name="0391b15" id="0391b15">摄众生心。愿一切众生。皆悉具足资生之物</a><a name="0391b16" id="0391b16">无所乏心。于一切众事离执着心。于一切</a><a name="0391b17" id="0391b17">境界无贪染心。于一切所有无悭吝心。于一</a><a name="0391b18" id="0391b18">切果报无希望心。于一切荣好无羡慕心。于</a><a name="0391b19" id="0391b19">一切因缘无迷惑心。起观察真实法性心。起</a><a name="0391b20" id="0391b20">救护一切众生心。起深入一切法漩澓心。起</a><a name="0391b21" id="0391b21">于一切众生住平等大慈心。起于一切众生</a><a name="0391b22" id="0391b22">行方便大悲心。起为大法盖普覆众生心。起</a><a name="0391b23" id="0391b23">以大智金刚杵破一切众生烦恼障山心。起</a><a name="0391b24" id="0391b24">令一切众生。增长喜乐心。起愿一切众生究</a><a name="0391b25" id="0391b25">竟安乐心。起随众生所欲雨一切财宝心。起</a><a name="0391b26" id="0391b26">以平等方便成熟一切众生心。起令一切众</a><a name="0391b27" id="0391b27">生满足圣财心。起愿一切众生究竟皆得十</a><a name="0391b28" id="0391b28">力智果心。起如是心已。得菩萨力。现大神</a><a name="0391b29" id="0391b29">变。遍法界虚空界。于一切众生前。普雨一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100391a.htm'><img src='up.gif' border=0></a>
<a href='T100391c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>