<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0517a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷18)</font> 金刚幢菩萨十回向品第二十一之一 <font face='Arial'>T09, p0517a</h2></font><hr>
<span class='old'>
</a><a name="0516c28" id="0516c28">法门。以诸净法。庄严世间。是为菩萨摩诃</a><a name="0516c29" id="0516c29">萨布施宝女眷属善根回向</span><a name="0517a01" id="0517a01"><p>复次菩萨摩诃萨。布施妻妾男女。如须达</a><a name="0517a02" id="0517a02">拏太子。现庄严王菩萨。如是等无量菩萨摩</a><a name="0517a03" id="0517a03">诃萨。乘萨婆若乘。行一切施。具足成满檀</a><a name="0517a04" id="0517a04">波罗蜜。严净菩萨布施之道。长养清净不悔</a><a name="0517a05" id="0517a05">施心。入一切施宝萨婆若心。令一切众生。</a><a name="0517a06" id="0517a06">皆悉清净。具正直心。具足清净正直心已。</a><a name="0517a07" id="0517a07">一切菩提。皆悉满足。志常乐求菩萨净道。受</a><a name="0517a08" id="0517a08">持诸佛菩提门愿。修习一切如来家心。如</a><a name="0517a09" id="0517a09">是菩萨摩诃萨。意力成就。求如来处。自知</a><a name="0517a10" id="0517a10">己身系属一切不得自在随彼走使。普</a><a name="0517a11" id="0517a11">于众生。行一切施。于未满足者。悉令满足。</a><a name="0517a12" id="0517a12">护持安慰一切众生。欲令自身普为世间</a><a name="0517a13" id="0517a13">作第一塔。令一切众生皆悉欢喜。欲于一切</a><a name="0517a14" id="0517a14">具平等心。欲为世间作清凉池。欲为世</a><a name="0517a15" id="0517a15">间作施乐主。欲为一切作大施主。智慧为</a><a name="0517a16" id="0517a16">首。习菩萨行。如说修行。欲成一切种智。大</a><a name="0517a17" id="0517a17">誓庄严。欲常专求智慧福田。悉请众生。</a><a name="0517a18" id="0517a18">长养善根。建立己身。崇顺正教。普为一切</a><a name="0517a19" id="0517a19">作智慧明。正念菩萨一切施心。一切诸佛</a><a name="0517a20" id="0517a20">常现在前。菩萨摩诃萨。以布施妻妾男女所</a><a name="0517a21" id="0517a21">摄善根。无著无缚解脱心。回向众生。令</a><a name="0517a22" id="0517a22">一切众生。普出无量变化之身。充满十方一</a><a name="0517a23" id="0517a23">切世界。转不退法轮。安立一切众生于无上</a><a name="0517a24" id="0517a24">道。令一切众生。不贪着身。诸愿具足。悉诣</a><a name="0517a25" id="0517a25">十方诸佛世界。令一切众生。得离憎爱心。</a><a name="0517a26" id="0517a26">断爱恚结。令一切众生。为佛真子。行如来</a><a name="0517a27" id="0517a27">家。令一切众生。于诸佛<span class='corr'>所</span>。生自己心。不</a><a name="0517a28" id="0517a28">可沮坏。令一切众生。常为佛子。从法化</a><a name="0517a29" id="0517a29">生。令一切众生。得正希望成萨婆若。令一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090516c.htm'><img src='up.gif' border=0></a>
<a href='T090517b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>