<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0477b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷12)</font> 菩萨十无尽藏品第十八 <font face='Arial'>T09, p0477b</h2></font><hr>
<span class='old'>
</a><a name="0477a28" id="0477a28">非远非近。复作是念。若法非有不可不舍。</a><a name="0477a29" id="0477a29">是为菩萨修习未来施法。何等为菩萨修习</span><a name="0477b01" id="0477b01">现在施法。此菩萨闻四天王三十三天。夜</a><a name="0477b02" id="0477b02">摩天。兜率陀天。化乐天。他化自在天。梵天。</a><a name="0477b03" id="0477b03">梵身天。梵辅天。梵眷属天。大梵天。光天。少</a><a name="0477b04" id="0477b04">光天。无量光天。光音天。净天。少净天。无量</a><a name="0477b05" id="0477b05">净天。遍净天。密身天。少密身天。无量密身</a><a name="0477b06" id="0477b06">天。密果天。不烦天。不热天。善现天。善见天。</a><a name="0477b07" id="0477b07">色究竟天。闻声闻缘觉具足功德。闻已心</a><a name="0477b08" id="0477b08">不惑乱正念不忘。不懈不没亦不忧戚。其</a><a name="0477b09" id="0477b09">心寂灭而无所取。菩萨唯作是念。一切诸行</a><a name="0477b10" id="0477b10">皆悉如梦。一切所行皆非真实。众生不知</a><a name="0477b11" id="0477b11">故流转恶道。菩萨于彼广为说法。远离诸</a><a name="0477b12" id="0477b12">恶成就佛法。修菩萨道心无惑乱。是为菩</a><a name="0477b13" id="0477b13">萨修习现在施法。何等为菩萨究竟施法。此</a><a name="0477b14" id="0477b14">菩萨摩诃萨。有无量众生形类不同。往诣其</a><a name="0477b15" id="0477b15">所作如是言。我有所须幸垂周给。我意既</a><a name="0477b16" id="0477b16">足仁愿亦满。菩萨闻是语已欢喜踊跃。随</a><a name="0477b17" id="0477b17">其所求施令满足。菩萨摩诃萨内自观察。从</a><a name="0477b18" id="0477b18">初入胎不净微形。胞段诸根生老病死。又具</a><a name="0477b19" id="0477b19">观此身。无有真实无所有相。无惭愧物贤</a><a name="0477b20" id="0477b20">圣所弃。恶露臭处犹如死尸。骨节相持血肉</a><a name="0477b21" id="0477b21">泥涂。九窍之门常流不净。菩萨见身无量过</a><a name="0477b22" id="0477b22">患。乃至不起一念贪惜是身。复作是念。此</a><a name="0477b23" id="0477b23">身危脆我当云何。既见此身无量过患。而</a><a name="0477b24" id="0477b24">生贪着。应当弃舍施彼众生充满其愿。我</a><a name="0477b25" id="0477b25">当于此不坚法中。求坚固法。令一切众生</a><a name="0477b26" id="0477b26">随其所愿悉得满足。开悟示导。皆令逮得</a><a name="0477b27" id="0477b27">清净法身。住无所住离身心相。是为菩萨摩</a><a name="0477b28" id="0477b28">诃萨第六无尽施藏。佛子。何等为菩萨摩诃</a><a name="0477b29" id="0477b29">萨无尽慧藏。此菩萨知色苦如实。知色集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090477a.htm'><img src='up.gif' border=0></a>
<a href='T090477c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>