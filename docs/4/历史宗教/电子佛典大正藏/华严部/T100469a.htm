<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0285 渐备一切智德经 0469a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 285 渐备一切智德经</font> <font face='Arial'>(卷2)</font> 兴光住品第三 <font face='Arial'>T10, p0469a</h2></font><hr>
<span class='old'>
</a><a name="0468c28" id="0468c28">生。所化若兹具一切智如来圣慧。心念勤修。</a><a name="0468c29" id="0468c29">拥护众生。又自思之。以何因缘。以何方便。化</span><a name="0469a01" id="0469a01">此无数众生之类。堕在苦恼尘劳之厄。所遭</a><a name="0469a02" id="0469a02">焚烧。使立永安。令无复异。住在无碍三脱之</a><a name="0469a03" id="0469a03">门。已立斯法。开化他人。以无挂碍三脱慧</a><a name="0469a04" id="0469a04">门。无复异行。解一切法。知无所行。了本真</a><a name="0469a05" id="0469a05">谛。导之为行行无所行。以此慧明。不复观听。</a><a name="0469a06" id="0469a06">猗他之义。唯学佛道。又心念言。何所为</a><a name="0469a07" id="0469a07">具一切佛法之根本也。唯以博闻分别义</a><a name="0469a08" id="0469a08">理。以观此慧益加增修。勤求正法。专精奉行。</a><a name="0469a09" id="0469a09">夙夜思法。欲听受之。不以为厌。乐法不废。发</a><a name="0469a10" id="0469a10">生好法。求法导法。志法由法。流法归法。救</a><a name="0469a11" id="0469a11">法护法。行法。善求道法。不慕世间无限宝物。</a><a name="0469a12" id="0469a12">无用诸藏盈满之珍。已得自在。发意布施。不</a><a name="0469a13" id="0469a13">念有难唯思法师。于世难值甚为希有。以</a><a name="0469a14" id="0469a14">用法故无所爱惜。内外所有咸以布施。所可</a><a name="0469a15" id="0469a15">惠施。若施眷属。田地。财宝帑藏。珍琦。璎</a><a name="0469a16" id="0469a16">珞。妻子男女。头目手足。耳鼻肌肉。支体衣</a><a name="0469a17" id="0469a17">食。及己身命。用经典故。无所贪吝。皆能惠</a><a name="0469a18" id="0469a18">施。用法典故。极重爱乐。所用安已。明珠如</a><a name="0469a19" id="0469a19">意。贵价瑰琦。布施之时。谦下卑言。所可</a><a name="0469a20" id="0469a20">放施。不怀悔恨。身心不恼。其有受者。因是</a><a name="0469a21" id="0469a21">令度。所不闻法。闻之欣然。胜得三千大千国</a><a name="0469a22" id="0469a22">土满中珍宝。宁闻一偈不用梵释转轮王位。</a><a name="0469a23" id="0469a23">修无央数百千劫行。或有来谓。卿今所兴习。</a><a name="0469a24" id="0469a24">是平等正觉之业。菩萨净行。假欲得闻此大</a><a name="0469a25" id="0469a25">正法。自投大火。更无极苦苦恼之患。越斯大</a><a name="0469a26" id="0469a26">火。若使己身。遭是困厄。乃成佛道。即念言。</a><a name="0469a27" id="0469a27">今我身求经。道宁爱乐一句法。不用此身。</a><a name="0469a28" id="0469a28">正使此三千世界满中火至梵天。求法故自</a><a name="0469a29" id="0469a29">投中。况小火也。设命堕在一切地狱。苦痛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100468c.htm'><img src='up.gif' border=0></a>
<a href='T100469b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>