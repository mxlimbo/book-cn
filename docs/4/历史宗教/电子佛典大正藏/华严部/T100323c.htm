<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0323c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷60)</font> 入法界品第三十九之一 <font face='Arial'>T10, p0323c</h2></font><hr>
<span class='old'>
</a><a name="0323b28" id="0323b28">一切菩萨所住诸三昧故。已能观察一切菩</a><a name="0323b29" id="0323b29">萨智慧境界无障碍故。是故悉见如来世尊</span><a name="0323c01" id="0323c01">不可思议自在神变。一切声闻。诸大弟子。皆</a><a name="0323c02" id="0323c02">不能见。皆不能知。以无菩萨清净眼故。譬如</a><a name="0323c03" id="0323c03">雪山具众药草。良医诣彼。悉能分别。其诸捕</a><a name="0323c04" id="0323c04">猎放牧之人。恒住彼山。不<span class='corr'>见</span>其药。此亦如是。</a><a name="0323c05" id="0323c05">以诸菩萨入智境界。具自在力。能见如来广</a><a name="0323c06" id="0323c06">大神变。诸大弟子。唯求自利。不欲利他。唯求</a><a name="0323c07" id="0323c07">自安。不欲安他。虽在林中。不知不见。譬如地</a><a name="0323c08" id="0323c08">中有诸宝藏。种种珍异。悉皆充满。有一丈夫。</a><a name="0323c09" id="0323c09">聪慧明达。善能分别一切伏藏。其人复有大</a><a name="0323c10" id="0323c10">福德力。能随所欲。自在而取。奉养父母。赈恤</a><a name="0323c11" id="0323c11">亲属。老病穷乏。靡不均赡。其无智慧。无福德</a><a name="0323c12" id="0323c12">人虽亦至于宝藏之处。不知不见。不得其益。</a><a name="0323c13" id="0323c13">此亦如是。诸大菩萨。有净智眼。能入如来不</a><a name="0323c14" id="0323c14">可思议甚深境界。能见佛神力。能入诸法门。</a><a name="0323c15" id="0323c15">能游三昧海。能供养诸佛。能以正法开悟众</a><a name="0323c16" id="0323c16">生。能以四摄摄受众生。诸大声闻。不能得见</a><a name="0323c17" id="0323c17">如来神力。亦不能见诸菩萨众。譬如盲人至</a><a name="0323c18" id="0323c18">大宝洲。若行若住。若坐若卧。不能得见。一切</a><a name="0323c19" id="0323c19">众宝。以不见故。不能采取。不得受用。此亦如</a><a name="0323c20" id="0323c20">是。诸大弟子。虽在林中亲近世尊。不见如来</a><a name="0323c21" id="0323c21">自在神力。亦不得见菩萨大会。何以故。无</a><a name="0323c22" id="0323c22">有菩萨无碍净眼。不能次第悟入法界。见于</a><a name="0323c23" id="0323c23">如来自在力故。譬如有人。得清净眼。名离垢</a><a name="0323c24" id="0323c24">光明。一切暗色。不能为障。尔时彼人。于夜暗</a><a name="0323c25" id="0323c25">中。处在无量百千万亿人众之内。或行或住。</a><a name="0323c26" id="0323c26">或坐或卧。彼诸人众。形相威仪。此明眼人。莫</a><a name="0323c27" id="0323c27">不具见。其明眼者。威仪进退。彼诸人众。悉不</a><a name="0323c28" id="0323c28">能睹。佛亦如是。成就智眼。清净无碍。悉能明</a><a name="0323c29" id="0323c29">见一切世间。其所示现。神通变化。大菩萨众。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100323b.htm'><img src='up.gif' border=0></a>
<a href='T100324a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>