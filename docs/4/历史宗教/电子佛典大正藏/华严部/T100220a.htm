<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0220a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷42)</font> 十定品第二十七之一 <font face='Arial'>T10, p0220a</h2></font><hr>
<span class='old'>
</a><a name="0219c28" id="0219c28">一切世界光明。普能严净故。得一切众生光</a><a name="0219c29" id="0219c29">明。悉往调伏故。得无量无畏光明。法界为场</span><a name="0220a01" id="0220a01">演说故。得无差别光明。知一切法。无种种性</a><a name="0220a02" id="0220a02">故。得方便光明。于一切法离欲际。而证入故。</a><a name="0220a03" id="0220a03">得真实光明。于一切法离欲际。心平等故。得</a><a name="0220a04" id="0220a04">遍一切世间神变光明。蒙佛所加。恒不息</a><a name="0220a05" id="0220a05">故。得善思惟光明。到一切佛自在岸故。得一</a><a name="0220a06" id="0220a06">切法真如光明。于一毛孔中。善说一切故。是</a><a name="0220a07" id="0220a07">为十。佛子。菩萨摩诃萨。住此三昧。复得十种</a><a name="0220a08" id="0220a08">无所作。何者为十。所谓身业无所作。语业无</a><a name="0220a09" id="0220a09">所作。意业无所作。神通无所作。了法无性无</a><a name="0220a10" id="0220a10">所作。知业不坏无所作。无差别智无所作。无</a><a name="0220a11" id="0220a11">生起智无所作。知法无灭无所作。随顺于文</a><a name="0220a12" id="0220a12">不坏于义无所作。是为十。佛子。菩萨摩诃萨。</a><a name="0220a13" id="0220a13">住此三昧。无量境界。种种差别。所谓一入多</a><a name="0220a14" id="0220a14">起。多入一起。同入异起。异入同起。细入粗</a><a name="0220a15" id="0220a15">起。粗入细起。大入小起。小入大起。顺入逆</a><a name="0220a16" id="0220a16">起。逆入顺起。无身入有身起。有身入无身起。</a><a name="0220a17" id="0220a17">无相入有相起。有相入无相起。起中入入中</a><a name="0220a18" id="0220a18">起。如是皆是此之三昧自在境界。佛子。譬如</a><a name="0220a19" id="0220a19">幻师。持咒得成。能现种种差别形相。咒与幻</a><a name="0220a20" id="0220a20">别。而能作幻。咒唯是声。而能幻作。眼识所</a><a name="0220a21" id="0220a21">知。种种诸色。耳识所知。种种诸声。鼻识所</a><a name="0220a22" id="0220a22">知。种种诸香。舌识所知。种种诸味。身识所</a><a name="0220a23" id="0220a23">知。种种诸触。意识所知。种种境界。菩萨摩</a><a name="0220a24" id="0220a24">诃萨。住此三昧。亦复如是。同中入定异中起。</a><a name="0220a25" id="0220a25">异中入定同中起。佛子。譬如三十三天。共阿</a><a name="0220a26" id="0220a26">修罗。斗战之时。诸天得胜。修罗退衄。阿修罗</a><a name="0220a27" id="0220a27">王。其身长大。七百由旬。四兵围绕。无数千</a><a name="0220a28" id="0220a28">万。以幻术力。将诸军众。同时走入藕丝孔</a><a name="0220a29" id="0220a29">中。菩萨摩诃萨。亦复如是。已善成就诸幻智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100219c.htm'><img src='up.gif' border=0></a>
<a href='T100220b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>