<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0500c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷16)</font> 金刚幢菩萨十回向品第二十一之一 <font face='Arial'>T09, p0500c</h2></font><hr>
<span class='old'>
</a><a name="0500b28" id="0500b28">无碍佛法。是为菩萨摩诃萨施众味时善根</a><a name="0500b29" id="0500b29">回向。令一切众生悉得具足无碍智身。菩萨</span><a name="0500c01" id="0500c01">摩诃萨。布施乘时。如是回向。以此善根。令</a><a name="0500c02" id="0500c02">一切众生乘一切智乘。具足大乘。不可坏乘。</a><a name="0500c03" id="0500c03">胜乘上乘。速疾乘。大力乘。功德成就乘。出世</a><a name="0500c04" id="0500c04">间乘。出生无量诸菩萨乘。功德满足。是为菩</a><a name="0500c05" id="0500c05">萨摩诃萨布施乘时善根回向。菩萨摩诃萨。</a><a name="0500c06" id="0500c06">布施衣时。如是回向。以此善根。令一切众</a><a name="0500c07" id="0500c07">生得惭愧法服以覆其身。离诸陋形端严</a><a name="0500c08" id="0500c08">殊妙。颜容鲜泽肤体柔软。得身上乐诸佛之</a><a name="0500c09" id="0500c09">乐。无量法身普应一切。无上清净一切种智。</a><a name="0500c10" id="0500c10">是为菩萨摩诃萨布施衣时善根回向。菩萨</a><a name="0500c11" id="0500c11">摩诃萨。布施众华。鲜妙香华。种种色华。无</a><a name="0500c12" id="0500c12">量乐华。善现之华。乐无厌华。一切时华。天</a><a name="0500c13" id="0500c13">华。人华。世所乐华。无上香华。如是等无量</a><a name="0500c14" id="0500c14">众华。菩萨摩诃萨。悉以供养现在十方一切</a><a name="0500c15" id="0500c15">诸佛。及灭度后供养塔庙诸法施者比丘僧</a><a name="0500c16" id="0500c16">宝一切菩萨诸善知识声闻缘觉父母亲族乃</a><a name="0500c17" id="0500c17">至自身下及贫贱。菩萨摩诃萨。布施华时。如</a><a name="0500c18" id="0500c18">是回向。以此善根。令一切众生悉得诸佛</a><a name="0500c19" id="0500c19">三昧之华。清净开敷。妙法众华从其心出。</a><a name="0500c20" id="0500c20">令一切众生观无厌足得佛法爱。令一切</a><a name="0500c21" id="0500c21">众生常见妙色身相端严见者无厌。令一</a><a name="0500c22" id="0500c22">切众生未曾散乱。具足一切清净行业。令</a><a name="0500c23" id="0500c23">一切众生常念善知识心无变异。令一切</a><a name="0500c24" id="0500c24">众生如阿伽陀药。悉除一切烦恼众毒。令</a><a name="0500c25" id="0500c25">一切众生满足大愿。决定安住无上智王。</a><a name="0500c26" id="0500c26">令一切众生出智慧日。除灭一切愚痴闇</a><a name="0500c27" id="0500c27">冥。令一切众生如净满月。长菩提月开功</a><a name="0500c28" id="0500c28">德华。令一切众生入大宝海见善知识。具</a><a name="0500c29" id="0500c29">足成就一切善根。是为菩萨摩诃萨布施华<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090500b.htm'><img src='up.gif' border=0></a>
<a href='T090501a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>