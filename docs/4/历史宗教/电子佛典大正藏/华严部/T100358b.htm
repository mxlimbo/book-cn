<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0358b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷66)</font> 入法界品第三十九之一 <font face='Arial'>T10, p0358b</h2></font><hr>
<span class='old'>
</a><a name="0358a28" id="0358a28">悟菩萨。如来使天。于虚空中。而告之言。善男</a><a name="0358a29" id="0358a29">子。其有修行善知识教。诸佛世尊。悉皆欢</span><a name="0358b01" id="0358b01">喜。其有随顺善知识语。则得近于一切智地。</a><a name="0358b02" id="0358b02">其有能于善知识语无疑惑者。则常值遇一</a><a name="0358b03" id="0358b03">切善友。其有发心愿常不离善知识者。则得</a><a name="0358b04" id="0358b04">具足一切义利。善男子。汝可往诣安住王都。</a><a name="0358b05" id="0358b05">即当得见不动优婆夷大善知识。时善财童</a><a name="0358b06" id="0358b06">子。从彼三昧智光明起。渐次游行。至安住</a><a name="0358b07" id="0358b07">城。周遍推求不动优婆夷。今在何所。无量人</a><a name="0358b08" id="0358b08">众。咸告之言。善男子。不动优婆夷。身是童女</a><a name="0358b09" id="0358b09">在其家内。父母守护。与自亲属无量人众。演</a><a name="0358b10" id="0358b10">说妙法。善财童子。闻是语已。其心欢喜。如见</a><a name="0358b11" id="0358b11">父母。即诣不动优婆夷舍。入其宅内。见彼堂</a><a name="0358b12" id="0358b12">宇。金色光明。普皆照耀遇斯光者。身意清</a><a name="0358b13" id="0358b13">凉。善财童子。光明触身。即时获得五百三昧</a><a name="0358b14" id="0358b14">门。所谓了一切希有相三昧门。入寂静三昧</a><a name="0358b15" id="0358b15">门。远离一切世间三昧门。普眼舍得三昧门。</a><a name="0358b16" id="0358b16">如来藏三昧门。得如是等五百三昧门。以此</a><a name="0358b17" id="0358b17">三昧门故。身心柔软。如七日胎。又闻妙香。非</a><a name="0358b18" id="0358b18">诸天龙乾闼婆等。人与非人之所能有。善财</a><a name="0358b19" id="0358b19">童子。前诣其所。恭敬合掌。一心观察。见其形</a><a name="0358b20" id="0358b20">色。端正殊妙。十方世界一切女人。无有能及。</a><a name="0358b21" id="0358b21">况其过者。唯除如来及以一切灌顶菩萨。口</a><a name="0358b22" id="0358b22">出妙香。宫殿庄严。并其眷属。悉无与等。况复</a><a name="0358b23" id="0358b23">过者。十方世界。一切众生。无有于此优婆夷</a><a name="0358b24" id="0358b24">所。起染着心。若得暂见。所有烦恼。悉自消</a><a name="0358b25" id="0358b25">灭。譬如百万大梵天王。决定不生欲界烦恼。</a><a name="0358b26" id="0358b26">其有见此优婆夷者。所有烦恼应知亦然。十</a><a name="0358b27" id="0358b27">方众生。观此女人。皆无厌足。唯除具足大智</a><a name="0358b28" id="0358b28">慧者。尔时善财童子。曲躬合掌。正念观察。见</a><a name="0358b29" id="0358b29">此女人。其身自在。不可思议。色相颜容。世无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100358a.htm'><img src='up.gif' border=0></a>
<a href='T100358c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>