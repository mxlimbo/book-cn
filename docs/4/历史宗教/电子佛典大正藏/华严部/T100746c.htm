<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0746c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷19)</font> 入不思议解脱境界普贤行愿品 <font face='Arial'>T10, p0746c</h2></font><hr>
<span class='old'>
</a><br><a name="0746b28" id="0746b28">　　复出无量光明海　　　等一切刹微尘数</a><br><a name="0746b29" id="0746b29">　　示现种种自在身　　　遍满十方无有尽</span><br><a name="0746c01" id="0746c01">　　大地诸山皆震动　　　发声普告佛出兴</a><br><a name="0746c02" id="0746c02">　　天人龙众阿修罗　　　闻佛出世皆欢喜</a><br><a name="0746c03" id="0746c03">　　复从一一毛孔中　　　出佛化身神变海</a><br><a name="0746c04" id="0746c04">　　十方世界皆充满　　　随众生心说妙法</a><br><a name="0746c05" id="0746c05">　　我时于彼夜梦中　　　见佛种种诸神变</a><br><a name="0746c06" id="0746c06">　　亦闻演说甚深法　　　爱乐喜叹未曾有</a><br><a name="0746c07" id="0746c07">　　时有十千主夜神　　　在王宫上空中住</a><br><a name="0746c08" id="0746c08">　　同时赞佛诸功德　　　以妙言音觉悟我</a><br><a name="0746c09" id="0746c09">　　胜智贤后汝应起　　　佛已出兴于汝国</a><br><a name="0746c10" id="0746c10">　　百千劫海难值遇　　　见者利乐皆清净</a><br><a name="0746c11" id="0746c11">　　我时寝寤心欣敬　　　即睹清净妙光明</a><br><a name="0746c12" id="0746c12">　　观此光相从何来　　　见佛坐于树王下</a><br><a name="0746c13" id="0746c13">　　三十二相庄严体　　　妙色出过宝山王</a><br><a name="0746c14" id="0746c14">　　复于一切毛孔中　　　普放广大光明海</a><br><a name="0746c15" id="0746c15">　　我时见已生欢喜　　　即发广大希有心</a><br><a name="0746c16" id="0746c16">　　愿我亦当如世尊　　　具足广大神通力</a><br><a name="0746c17" id="0746c17">　　我于是时寻觉悟　　　大王妃嫔诸眷属</a><br><a name="0746c18" id="0746c18">　　咸令见佛大光明　　　一切身心皆庆悦</a><br><a name="0746c19" id="0746c19">　　我时与彼转轮王　　　四兵千亿同围绕</a><br><a name="0746c20" id="0746c20">　　及与无量诸众生　　　俱行共诣如来所</a><br><a name="0746c21" id="0746c21">　　我时经于二万岁　　　一心供养彼如来</a><br><a name="0746c22" id="0746c22">　　七宝大地四天下　　　敬心奉施曾无倦</a><br><a name="0746c23" id="0746c23">　　时彼如来为我说　　　修多罗海功德云</a><br><a name="0746c24" id="0746c24">　　以佛威力应群心　　　发起庄严诸愿海</a><br><a name="0746c25" id="0746c25">　　彼时夜神觉悟我　　　令我见佛心增益</a><br><a name="0746c26" id="0746c26">　　我时愿得如是身　　　觉悟一切诸放逸</a><br><a name="0746c27" id="0746c27">　　我从于此初发心　　　愿趣无上菩提道</a><br><a name="0746c28" id="0746c28">　　往来生死诸有海　　　能灭众苦心无失</a><br><a name="0746c29" id="0746c29">　　此后常以深信心　　　供佛十亿那由他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100746b.htm'><img src='up.gif' border=0></a>
<a href='T100747a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>