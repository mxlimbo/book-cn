<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0302 度诸佛境界智光严经 0914c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 302 度诸佛境界智光严经</font> <font face='Arial'>(卷1)</font> <font face='Arial'>T10, p0914c</h2></font><hr>
<span class='old'>
</a><a name="0914b28" id="0914b28">不可思议。不可称说布满。诸天龙夜叉乾闼</a><a name="0914b29" id="0914b29">婆阿修罗紧那罗摩[<a href='javascript:showpic("images/023523.gif")'>目*侯</a>]罗伽。释梵四天王人</span><a name="0914c01" id="0914c01">非人等。大众充满。如竹林园。如甘蔗园。如稻</a><a name="0914c02" id="0914c02">麻园。文殊师利。若诸众生得见如来。则可教</a><a name="0914c03" id="0914c03">化。彼诸众生。在如来前。去一寻住。瞻仰如</a><a name="0914c04" id="0914c04">来。是时众生随见如来。现四威仪各住其前。</a><a name="0914c05" id="0914c05">文殊师利。若以说法成熟众生。彼诸众生皆</a><a name="0914c06" id="0914c06">闻说法。文殊师利。若以行成熟众生。彼诸</a><a name="0914c07" id="0914c07">众生唯见佛行。文殊师利。如来所现。无异</a><a name="0914c08" id="0914c08">功用。无异思惟。随众生性。自见不同。文殊师</a><a name="0914c09" id="0914c09">利。如十五日夜。阎浮提人。各见月现。在其</a><a name="0914c10" id="0914c10">上。月不作意我现其上。亦不作意令其得见。</a><a name="0914c11" id="0914c11">何以故。不共法故。文殊师利。如来应正遍知。</a><a name="0914c12" id="0914c12">于大众中。众生皆见各在其前。佛不作意我</a><a name="0914c13" id="0914c13">现其前。亦不作意令彼见我。应受化者随其</a><a name="0914c14" id="0914c14">自见。何以故。不共法故。文殊师利。如最胜水</a><a name="0914c15" id="0914c15">精摩尼宝珠。随种种衣成种种色。若珠置在</a><a name="0914c16" id="0914c16">黄衣之上。珠成黄色。置赤衣上。珠成赤色。置</a><a name="0914c17" id="0914c17">青衣上。珠成青色。此摩尼珠。亦不作意亦不</a><a name="0914c18" id="0914c18">思惟令成异色。如来应正遍知。亦复如是由</a><a name="0914c19" id="0914c19">众生故现种种色。若诸众生应见金色而受</a><a name="0914c20" id="0914c20">化者。即见如来身黄金色。若应见水精摩尼</a><a name="0914c21" id="0914c21">珠色而受化者。即见如来水精摩尼珠色。应</a><a name="0914c22" id="0914c22">见真珠色而受化者。即见如来真珠之色。应</a><a name="0914c23" id="0914c23">见因陀罗摩尼珠色而受化者。即见如来因</a><a name="0914c24" id="0914c24">陀罗摩尼珠色。应见大青摩尼珠色而受化</a><a name="0914c25" id="0914c25">者。即见如来大青摩尼珠色。应见一切光明</a><a name="0914c26" id="0914c26">聚摩尼珠色而受化者。即见如来一切光明</a><a name="0914c27" id="0914c27">聚摩尼珠色。应见师子鬣摩尼珠色而受化</a><a name="0914c28" id="0914c28">者。即见如来师子鬣摩尼珠色。应见师子幢</a><a name="0914c29" id="0914c29">上摩尼珠色而受化者。即见如来师子幢上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100914b.htm'><img src='up.gif' border=0></a>
<a href='T100915a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>