<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0982a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷3)</font> 童真品第八 <font face='Arial'>T10, p0982a</h2></font><hr>
<span class='old'>
</a><a name="0981c28" id="0981c28">觉知。志性柔和守护其意使不生恶。常生清</a><a name="0981c29" id="0981c29">净真正之士。设在人间众德具足。相好八十</span><a name="0982a01" id="0982a01">声如哀鸾。亦若梵天所说微妙不怀绮饰。去</a><a name="0982a02" id="0982a02">淫怒痴无复忧戚。终不恶颜恚恨向人。所</a><a name="0982a03" id="0982a03">造功德未曾忘失。随其根本使至永安。常以</a><a name="0982a04" id="0982a04">法言劝进一切。降伏外道邪学异术。以离苦</a><a name="0982a05" id="0982a05">恼无复厄难。备悉诸佛具足之法。人常忍辱</a><a name="0982a06" id="0982a06">身心至密。现受骂詈默然不报。若使众生取</a><a name="0982a07" id="0982a07">挝捶者。不念怨储亦如地大包受万物。终</a><a name="0982a08" id="0982a08">无识想有增减意。所以然者。斯由法性本来</a><a name="0982a09" id="0982a09">空故。设有忿怒终不有恨。视彼恚色如幻如</a><a name="0982a10" id="0982a10">化。兴意来向不持心逆。若念恶者佯若不知</a><a name="0982a11" id="0982a11">密自思惟。吾今审谛知之为空。当求远离不</a><a name="0982a12" id="0982a12">兴彼缘。前人怀恚我宜慎之。假使有人来称</a><a name="0982a13" id="0982a13">誉者不以为喜。若见捶者亦无愁恼。所以</a><a name="0982a14" id="0982a14">然者。不见己身及彼杖痛。皆由积行降伏心</a><a name="0982a15" id="0982a15">意。在闲静处挍计身中。生老病死非常苦痛。</a><a name="0982a16" id="0982a16">愁忧恐怖饥渴寒热。复重观察。是身坏败为</a><a name="0982a17" id="0982a17">非常法。是身为苦器众病聚集。是身虚空四</a><a name="0982a18" id="0982a18">大还本。是身无我无生无灭。三界众生为流</a><a name="0982a19" id="0982a19">所漂。爱欲流者沉没流转亦无休息。先当制</a><a name="0982a20" id="0982a20">心不使增多。复当思惟有流之本。处在三界</a><a name="0982a21" id="0982a21">所更生死受身不息。亦当思惟邪见之流。众</a><a name="0982a22" id="0982a22">生愚痴。随兴倒见六十二尘迷荒之道。无</a><a name="0982a23" id="0982a23">明流者。三界众生瞢瞢为痴不知真道。以</a><a name="0982a24" id="0982a24">不净为净返入欲流。以苦为乐。以非常为常。</a><a name="0982a25" id="0982a25">以非身为身。亦不思惟除去贪浊而自侵欺。</a><a name="0982a26" id="0982a26">长夜不习老不息淫。有财不施不受佛语。是</a><a name="0982a27" id="0982a27">谓四弊遂增爱根。意念身行共相受入。如是</a><a name="0982a28" id="0982a28">最胜。菩萨入定寂寞而观。弃恶除欲不善之</a><a name="0982a29" id="0982a29">想。内自观身思忆三宝。念察非常苦空非身。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100981c.htm'><img src='up.gif' border=0></a>
<a href='T100982b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>