<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0318 文殊师利佛土严净经 0902a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 318 文殊师利佛土严净经</font> <font face='Arial'>(卷2)</font> <font face='Arial'>T11, p0902a</h2></font><hr>
<span class='old'>
</a><a name="0901c28" id="0901c28"><p>于时师子步雷音菩萨前白佛言。唯然世尊。</a><a name="0901c29" id="0901c29">若有受持讽诵斯经得何福庆。若有闻者即</span><a name="0902a01" id="0902a01">便发心追慕志学。文殊师利景则复云何乎。</a><a name="0902a02" id="0902a02">佛言。若有菩萨学是法者。犹如如来已无挂</a><a name="0902a03" id="0902a03">碍。若于将来最后末世。则以七宝积满十方</a><a name="0902a04" id="0902a04">诸佛之国。则贡上佛供养一切。等心众生历</a><a name="0902a05" id="0902a05">劫不废。又兼法施备具六德。此之功德又不</a><a name="0902a06" id="0902a06">足计。不如闻是严净经法发心慕学。文殊师</a><a name="0902a07" id="0902a07">利。谟式讽诵。经行七步之内。德过于彼巨</a><a name="0902a08" id="0902a08">亿万倍无以为喻不可称计</a><a name="0902a09" id="0902a09"><p>时弥勒菩萨前白佛言。是经所名。云何奉持。</a><a name="0902a10" id="0902a10">佛语弥勒。斯经典者。号曰娱乐所愿殊特。当</a><a name="0902a11" id="0902a11">奉持之。又名文殊师利佛土功勋严净。亦复</a><a name="0902a12" id="0902a12">名曰其发道心志怀悦豫。当坚持之。尔时十</a><a name="0902a13" id="0902a13">方诸来菩萨。皆散天华供养是法。咨嗟文殊</a><a name="0902a14" id="0902a14">师利无量之德。法泽普润弘覆三界。开心受</a><a name="0902a15" id="0902a15">者皆逮正觉。前礼佛足绕佛三匝。忽然不现</a><a name="0902a16" id="0902a16">各还本国。佛说是时。化江河沙诸菩萨等立</a><a name="0902a17" id="0902a17">不退转。信是菩萨具成德本</a><a name="0902a18" id="0902a18"><p>于是文殊师利有三昧。名光普照辞训如幻。</a><a name="0902a19" id="0902a19">以斯定意而行正受。适三昧已。一切众会。皆</a><a name="0902a20" id="0902a20">见文殊师利。普在十方不可称计诸佛之国。</a><a name="0902a21" id="0902a21">各各佛前文殊师利住立咨嗟己国严净之</a><a name="0902a22" id="0902a22">德。众会见已叹未曾有。文殊师利所愿无尽。</a><a name="0902a23" id="0902a23">道德巍巍超绝无比。乃使其身遍显十方。端</a><a name="0902a24" id="0902a24">坐在此而不转移。威神功德堂堂不呰。佛说</a><a name="0902a25" id="0902a25">如是。诸菩萨众。比丘比丘尼。清信士清信女。</a><a name="0902a26" id="0902a26">诸天龙神。阿须伦世间人。皆大欢喜。稽首佛</a><a name="0902a27" id="0902a27">足。作礼而去</a><a name="0902a28" id="0902a28"><p class='juan'>
文殊师利佛土严净经卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110901c.htm'><img src='up.gif' border=0></a>
<a href='T110902b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>