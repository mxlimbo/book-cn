<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0447a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷78)</font> 富楼那会第十七之一 富楼那会第十七之二具善根品第四 <font face='Arial'>T11, p0447a</h2></font><hr>
<span class='old'>
</a><a name="0446c28" id="0446c28">十四门句。陀摩尸利比丘闻已诵持。于诸法</a><a name="0446c29" id="0446c29">中得智慧明。弥楼揵驮佛所说清净应空应</span><a name="0447a01" id="0447a01">离。诸深妙经自然在心。又弥楼揵驮佛为现</a><a name="0447a02" id="0447a02">其身。及比丘众并所。住处。精舍床榻大会四</a><a name="0447a03" id="0447a03">众。天龙夜叉揵闼婆阿修罗迦楼罗紧那罗</a><a name="0447a04" id="0447a04">摩[<a href='javascript:showpic("images/023523.gif")'>目*侯</a>]罗伽人非人等。一切众会悉令得见。陀</a><a name="0447a05" id="0447a05">摩尸利比丘。于诸法中得智慧眼。从坐处起</a><a name="0447a06" id="0447a06">渐渐游行。还至本国到父母所。为说清净应</a><a name="0447a07" id="0447a07">空应离诸深妙经。称扬赞佛法众功德。富楼</a><a name="0447a08" id="0447a08">那。尔时陀摩尸利比丘。父母宫人大臣官属。</a><a name="0447a09" id="0447a09">闻是法已信心恭敬。语陀摩尸利比丘言。唯</a><a name="0447a10" id="0447a10">愿大德济度我等。得于弥楼揵驮佛法中出</a><a name="0447a11" id="0447a11">家。富楼那。尔时八万四千人俱。随逐国王及</a><a name="0447a12" id="0447a12">王夫人一时出家。出家之后。皆号陀摩尸利</a><a name="0447a13" id="0447a13">语诸比丘众。富楼那。是陀摩尸利比丘。还令</a><a name="0447a14" id="0447a14">弥楼揵驮佛法续复炽盛。使多众生得住其</a><a name="0447a15" id="0447a15">中。是其宿命大慈悲心愿护法故。于是陀摩</a><a name="0447a16" id="0447a16">尸利比丘。从一聚落至一聚落。从城至城从</a><a name="0447a17" id="0447a17">国至国。游行称赞弥楼揵驮佛及弟子功德。</a><a name="0447a18" id="0447a18">又以清净应空应离诸深经法。为诸众生广</a><a name="0447a19" id="0447a19">演解说。尔时陀摩尸利比丘。多为众人供养</a><a name="0447a20" id="0447a20">恭敬。尊重赞叹名闻流布。富楼那。陀摩尸利</a><a name="0447a21" id="0447a21">比丘。如是广益诸众生已后则命终。其诸弟</a><a name="0447a22" id="0447a22">子比丘比丘尼优婆塞优婆夷皆共和合。以</a><a name="0447a23" id="0447a23">一切香木为积供养烧身。共起塔庙纵广十</a><a name="0447a24" id="0447a24">里。以众花香末香涂香璎珞幡盖。供养恭敬</a><a name="0447a25" id="0447a25">尊重赞叹。富楼那。陀摩尸利比丘临命终时。</a><a name="0447a26" id="0447a26">愿还生此阎浮提内。即得随愿生在王家。名</a><a name="0447a27" id="0447a27">为得念。于弥楼揵驮佛后第三百岁法中出</a><a name="0447a28" id="0447a28">家。以其本愿宿命智故。诸门句陀罗尼句自</a><a name="0447a29" id="0447a29">然还得。以得陀罗尼力故。先未闻经能为众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110446c.htm'><img src='up.gif' border=0></a>
<a href='T110447b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>