<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0364 佛说大阿弥陀经 0336c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 364 佛说大阿弥陀经</font> <font face='Arial'>(卷2)</font> 佛智无极分第四十 <font face='Arial'>T12, p0336c</h2></font><hr>
<span class='old'>
</a><a name="0336b28" id="0336b28"><p><b>　　<A NAME="n189"></A>佛智无极分第四十</b></a><a name="0336b29" id="0336b29"><p>阿难复从座起。长跪合掌而白佛言。他方</span><a name="0336c01" id="0336c01">世界皆有须弥山。阿弥陀佛刹中独无此山</a><a name="0336c02" id="0336c02">何耶。佛言。汝有疑于佛耶。十方世界无穷</a><a name="0336c03" id="0336c03">无极。不可思议。佛智亦如是。其中诸大海</a><a name="0336c04" id="0336c04">水。欲以一人斗量而尽。汝智亦如是。往昔</a><a name="0336c05" id="0336c05">过去世亿万亿劫。有亿万亿佛。各各自有名</a><a name="0336c06" id="0336c06">号。无有同我名号释迦文者。复经亿万亿劫</a><a name="0336c07" id="0336c07">间。有同我名号。如是积劫不已。其同我名</a><a name="0336c08" id="0336c08">号者。乃如恒河水边流沙。一沙一佛。此属</a><a name="0336c09" id="0336c09">过去。我尽见之。今现在面南正坐。见南方</a><a name="0336c10" id="0336c10">亿万亿世界。其中有佛。各各自有名号。无</a><a name="0336c11" id="0336c11">有同我名号释迦文者。又复过亿万亿世界</a><a name="0336c12" id="0336c12">间。有同我名号。如是过世界不已。其有同</a><a name="0336c13" id="0336c13">我名号者。乃如恒河水边流沙。一沙一佛</a><a name="0336c14" id="0336c14">东西北方四隅上下。亦复如是。此属现在我</a><a name="0336c15" id="0336c15">尽见之。将来亿万亿劫中。有亿万亿佛。各</a><a name="0336c16" id="0336c16">各自有名号。无有同我名号释迦文者。复经</a><a name="0336c17" id="0336c17">亿万亿劫间。有同我名号。如是积劫不已其</a><a name="0336c18" id="0336c18">同我名号者。如恒河水边流沙。一沙一佛。此</a><a name="0336c19" id="0336c19">属未来我尽见之。是知佛之智慧。能通十方</a><a name="0336c20" id="0336c20">世界。去来现在无穷无极。不可思议。岂可以</a><a name="0336c21" id="0336c21">斗量之智而妄窥测</a><a name="0336c22" id="0336c22"><p><b>　　<A NAME="n190"></A>独无须弥分第四十一</b></a><a name="0336c23" id="0336c23"><p>阿难闻佛所言。则大恐怖毛发耸然。复白佛</a><a name="0336c24" id="0336c24">言。非敢有疑于佛。所以问者。以他方世界</a><a name="0336c25" id="0336c25">四天王天及忉利天。皆依须弥山而住。彼独</a><a name="0336c26" id="0336c26">无此山。恐佛般泥洹后。有来问者无以告之。</a><a name="0336c27" id="0336c27">故以问佛。佛言。他方世界第三炎摩天。上</a><a name="0336c28" id="0336c28">至第七梵天。皆何所依而住。对言。自然在</a><a name="0336c29" id="0336c29">于空中。佛言。彼刹中无须弥山。其四天王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120336b.htm'><img src='up.gif' border=0></a>
<a href='T120337a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>