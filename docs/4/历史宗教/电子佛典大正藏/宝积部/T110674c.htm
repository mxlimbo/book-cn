<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0674c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷119)</font> 胜鬘夫人会第四十八 粪扫衣比丘品第七 <font face='Arial'>T11, p0674c</h2></font><hr>
<span class='old'>
</a><a name="0674b28" id="0674b28">摄受正法者。摄受正法善男子善女人。则是</a><a name="0674b29" id="0674b29">摄受正法。何以故。若摄受正法善男子善女</span><a name="0674c01" id="0674c01">人为正法故舍身命财。如是人等以舍身故。</a><a name="0674c02" id="0674c02">证生死后际。远离老病得不坏常。无有变易</a><a name="0674c03" id="0674c03">究竟寂静。不可思议如来法身。以舍命故。证</a><a name="0674c04" id="0674c04">生死后际。永离于死得无边常。成就不可思</a><a name="0674c05" id="0674c05">议诸善功德。安住一切佛法神变。以舍财故。</a><a name="0674c06" id="0674c06">证生死后际。超过有情。无尽无减果报圆满。</a><a name="0674c07" id="0674c07">具不思议功德庄严。为诸有情尊重供养。世</a><a name="0674c08" id="0674c08">尊。舍身命财摄受正法善男子善女人等。为</a><a name="0674c09" id="0674c09">诸如来之所授记。世尊。若善男子善女人正</a><a name="0674c10" id="0674c10">法欲灭。有诸比丘比丘尼优婆塞优婆夷。互</a><a name="0674c11" id="0674c11">相朋党起诸诤讼。以不谄曲不欺诳心。爱乐</a><a name="0674c12" id="0674c12">正法摄受正法。入善朋中。入善朋者。必为诸</a><a name="0674c13" id="0674c13">佛之所授记。世尊。我见摄受正法有斯大力。</a><a name="0674c14" id="0674c14">如来以此为眼为法根本。为引导法为通达</a><a name="0674c15" id="0674c15">法</a><a name="0674c16" id="0674c16"><p>尔时世尊。闻胜鬘夫人所说摄受正法有大</a><a name="0674c17" id="0674c17">威力。叹言如是如是。善哉胜鬘。如汝所说摄</a><a name="0674c18" id="0674c18">受正法大威德力。如大力士。微触末摩生大</a><a name="0674c19" id="0674c19">苦痛。更增重病。如是胜鬘。假令少分摄受正</a><a name="0674c20" id="0674c20">法。令魔波旬痛切愁恼悲号叹息。亦复如是。</a><a name="0674c21" id="0674c21">胜鬘。我常不见余一善法令魔愁恼。犹如少</a><a name="0674c22" id="0674c22">分摄受正法。胜鬘。譬如牛王形色端正。身量</a><a name="0674c23" id="0674c23">殊特蔽于诸牛。如是胜鬘。修大乘者。设令少</a><a name="0674c24" id="0674c24">分摄受正法。即能蔽于声闻独觉一切善法。</a><a name="0674c25" id="0674c25">胜鬘。又如须弥山王高广严丽蔽于众山。如</a><a name="0674c26" id="0674c26">是胜鬘。初趣大乘。以饶益心不顾身命。摄受</a><a name="0674c27" id="0674c27">正法便能超过。顾其身命。久住大乘一切善</a><a name="0674c28" id="0674c28">根。是故胜鬘。当以摄受正法开示教化一切</a><a name="0674c29" id="0674c29">有情。如是胜鬘。摄受正法。获大福利及大果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110674b.htm'><img src='up.gif' border=0></a>
<a href='T110675a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>