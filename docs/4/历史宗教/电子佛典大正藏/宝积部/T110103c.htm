<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0103c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷19)</font> 不动如来会第六之一 授记庄严品第一 <font face='Arial'>T11, p0103c</h2></font><hr>
<span class='old'>
</a><a name="0103b28" id="0103b28">无有异</a><a name="0103b29" id="0103b29"><p>复次舍利弗。彼不动菩萨摩诃萨。发趣阿耨</span><a name="0103c01" id="0103c01">多罗三藐三菩提。及广目如来应正等觉授</a><a name="0103c02" id="0103c02">菩提记。于彼二时。一切众生无横死者。亦</a><a name="0103c03" id="0103c03">如我证一切智时无有异也。复次舍利弗。彼</a><a name="0103c04" id="0103c04">不动菩萨得授记时。有悦意香普熏世界。亦</a><a name="0103c05" id="0103c05">如我昔证大菩提。妙香遍闻适意无<span class='corr'>异</span>。尔时</a><a name="0103c06" id="0103c06">舍利弗白佛言。世尊。彼不动菩萨摩诃萨。成</a><a name="0103c07" id="0103c07">就如是广大功德。佛告舍利弗言。彼不动菩</a><a name="0103c08" id="0103c08">萨。蒙佛授记。非唯有此功德。又能到无边功</a><a name="0103c09" id="0103c09">德彼岸。复次舍利弗。彼不动菩萨。由广目如</a><a name="0103c10" id="0103c10">来与授佛记。彼时天人世间阿修罗等。心皆</a><a name="0103c11" id="0103c11">悦庆柔顺调善。亦如我证无上菩提。诸天人</a><a name="0103c12" id="0103c12">等皆同欢喜</a><a name="0103c13" id="0103c13"><p>复次舍利弗。彼不动菩萨获授记时。有大夜</a><a name="0103c14" id="0103c14">叉手持金刚侍卫菩萨。如我无异。复次舍利</a><a name="0103c15" id="0103c15">弗。不动菩萨蒙佛记时。诸天及人散诸名花</a><a name="0103c16" id="0103c16">涂香末香于菩萨上。亦如我证大菩提时散</a><a name="0103c17" id="0103c17">诸香华。复次舍利弗。彼不动菩萨得授记时。</a><a name="0103c18" id="0103c18">有诸天人各二十亿。皆发阿耨多罗三藐三</a><a name="0103c19" id="0103c19">菩提心。得广目如来授佛菩提记。复次舍利</a><a name="0103c20" id="0103c20">弗。彼不动菩萨蒙佛记时。优钵罗花。波头摩</a><a name="0103c21" id="0103c21">华。纷陀利华。遍满大地。亦如我道场诸华</a><a name="0103c22" id="0103c22">遍覆。复次舍利弗。彼不动菩萨得授记时。有</a><a name="0103c23" id="0103c23">无量诸天在虚空中。散诸天衣覆菩萨上咸</a><a name="0103c24" id="0103c24">作是言。愿此菩萨速证无上正等菩提。亦如</a><a name="0103c25" id="0103c25">我昔得一切智诸天散衣无有异也。复次舍</a><a name="0103c26" id="0103c26">利弗。彼世间天人阿修罗等。见不动菩萨得</a><a name="0103c27" id="0103c27">授阿耨多罗三藐三菩提记。皆大欢喜甚于</a><a name="0103c28" id="0103c28">世间父母生子。犹如我证一切智时。诸天人</a><a name="0103c29" id="0103c29">等皆大欢悦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110103b.htm'><img src='up.gif' border=0></a>
<a href='T110104a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>