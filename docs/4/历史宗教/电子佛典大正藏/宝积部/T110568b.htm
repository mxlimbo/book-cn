<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0568b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷101)</font> 善德天子会第三十五 授记品第五 <font face='Arial'>T11, p0568b</h2></font><hr>
<span class='old'>
</a><a name="0568a28" id="0568a28">提。此等比丘于迦叶佛法中曾闻文殊师利</a><a name="0568a29" id="0568a29">演说如是甚深之法。此等比丘往昔修行是</span><a name="0568b01" id="0568b01">深法故。今闻随顺速能了知。如是次第于我</a><a name="0568b02" id="0568b02">法中。闻是深法生信解者。一切当于弥勒法</a><a name="0568b03" id="0568b03">中得入众数</a><a name="0568b04" id="0568b04"><p>尔时善德天子白文殊师利言。仁者于此阎</a><a name="0568b05" id="0568b05">浮提中数数说法。我等愿请仁者往兜率陀</a><a name="0568b06" id="0568b06">天。彼诸天子亦有久殖广大善根。彼若闻法</a><a name="0568b07" id="0568b07">则应解了。以着乐故。不能来至佛所听法。而</a><a name="0568b08" id="0568b08">自损减。尔时文殊师利即现神变。令善德天</a><a name="0568b09" id="0568b09">子及一切众会。皆悉自谓入兜率陀天宫。见</a><a name="0568b10" id="0568b10">彼园林。宫殿楼观。栏楯窗牖。间错庄严。其诸</a><a name="0568b11" id="0568b11">宝台。层级高广至二十重。众宝网幔天花遍</a><a name="0568b12" id="0568b12">布。异类众鸟翔集和鸣。于虚空中有诸天女</a><a name="0568b13" id="0568b13">散曼陀罗花。歌咏赞叹游戏快乐。善德天子</a><a name="0568b14" id="0568b14">见是事已。白文殊师利言。希有文殊。云何我</a><a name="0568b15" id="0568b15">等如是速疾已到兜率陀天宫见此园林及诸</a><a name="0568b16" id="0568b16">天众。文殊师利愿为说法</a><a name="0568b17" id="0568b17"><p>尔时长老须菩提告善德言。天子。汝不离会</a><a name="0568b18" id="0568b18">中而往余处。是文殊师利神通变化。令汝自</a><a name="0568b19" id="0568b19">见入兜率天宫</a><a name="0568b20" id="0568b20"><p>尔时善德天子白佛言。希有世尊。文殊师利</a><a name="0568b21" id="0568b21">游戏三昧神通变化。于一刹那中示现此会</a><a name="0568b22" id="0568b22">悉入兜率天宫。佛言天子。汝于文殊师利神</a><a name="0568b23" id="0568b23">通变化。岂是见耶。如我所知。文殊师利。若欲</a><a name="0568b24" id="0568b24">以恒河沙等诸佛刹土功德庄严集一佛国。</a><a name="0568b25" id="0568b25">悉皆能现。或以指端举恒河沙诸佛刹土。过</a><a name="0568b26" id="0568b26">于上方如恒河沙诸佛土已置于虚空。又诸</a><a name="0568b27" id="0568b27">佛刹所有四大海水入一毛孔。水性众生亦</a><a name="0568b28" id="0568b28">不迫迮。而皆自见不离海中。所有世界诸</a><a name="0568b29" id="0568b29">须弥山王。皆悉置于芥子之内。依须弥住诸天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110568a.htm'><img src='up.gif' border=0></a>
<a href='T110568c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>