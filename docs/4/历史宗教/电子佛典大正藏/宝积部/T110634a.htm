<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0634a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷112)</font> 普明菩萨会第四十三 称赞付法品第十 <font face='Arial'>T11, p0634a</h2></font><hr>
<span class='old'>
</a><a name="0633c28" id="0633c28">有灭故生灭。生灭故如是老死忧悲众恼大</a><a name="0633c29" id="0633c29">苦皆灭。明与无明无二无别。如是知者。是名</span><a name="0634a01" id="0634a01">中道诸法实观。如是行及非行识及所识。名</a><a name="0634a02" id="0634a02">色可见及不可见。诸六入处及六神通。触及</a><a name="0634a03" id="0634a03">所触。受与受灭。爱与爱灭。取与取灭。有与</a><a name="0634a04" id="0634a04">有灭。生与生灭。老死与老死灭。是皆无二无</a><a name="0634a05" id="0634a05">别。如是知者。是名中道诸法实观。复次迦叶。</a><a name="0634a06" id="0634a06">真实观者。不以空故令诸法空。但法性自空。</a><a name="0634a07" id="0634a07">不以无相故令法无相。但法自无相。不以无</a><a name="0634a08" id="0634a08">愿令法无愿。但法自无愿。不以无起无生无</a><a name="0634a09" id="0634a09">我无取无性故。令法无起无取无性。但法自</a><a name="0634a10" id="0634a10">无起无取无性。如是观者是名实观。复次迦</a><a name="0634a11" id="0634a11">叶。非无人故名曰为空。但空自空。前际空。后</a><a name="0634a12" id="0634a12">际空。中际亦空。当依于空莫依于人。若以</a><a name="0634a13" id="0634a13">得空便依于空。是于佛法则为退堕。如是迦</a><a name="0634a14" id="0634a14">叶。宁起我见积若须弥。非以空见起增上慢。</a><a name="0634a15" id="0634a15">所以者何。一切诸见以空得脱。若起空见则</a><a name="0634a16" id="0634a16">不可除。迦叶。譬如医师授药令病扰动。是药</a><a name="0634a17" id="0634a17">在内而不出者。于意云何。如是病人宁得差</a><a name="0634a18" id="0634a18">不。不也世尊。是药不出其病转增。如是迦</a><a name="0634a19" id="0634a19">叶。一切诸见唯空能灭。若起空见则不可除。</a><a name="0634a20" id="0634a20">譬如有人怖畏虚空悲嗥椎胸。作如是言。</a><a name="0634a21" id="0634a21">我舍虚空。于意云何。是虚空者可舍离不。</a><a name="0634a22" id="0634a22">不也世尊。如是迦叶。若畏空法。我说是人狂</a><a name="0634a23" id="0634a23">乱失心。所以者何。常行空中而畏于空。譬如</a><a name="0634a24" id="0634a24">画师自手画作夜叉鬼像。见已怖畏迷闷躄</a><a name="0634a25" id="0634a25">地。一切凡夫亦复如是。自造色声香味触故。</a><a name="0634a26" id="0634a26">往来生死受诸苦恼而不自觉。譬如<span class='corr'>幻</span>师作</a><a name="0634a27" id="0634a27">幻人已还自残食。行道比丘亦复如是。有所</a><a name="0634a28" id="0634a28">观法皆空皆寂无有坚固。是观亦空。迦叶。譬</a><a name="0634a29" id="0634a29">如两木相<span class='corr'>磨</span>便有火生还烧是木。如是迦叶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110633c.htm'><img src='up.gif' border=0></a>
<a href='T110634b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>