<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0929b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷4)</font> 如来本行品第五 <font face='Arial'>T11, p0929b</h2></font><hr>
<span class='old'>
</a><a name="0929a28" id="0929a28">边不可思议福德之聚。已到最上第一彼岸。</a><a name="0929a29" id="0929a29">迦摄。止于如来一发大心。所有福报。若有色</span><a name="0929b01" id="0929b01">相。十方所有河沙世界不能容受。假使十方</a><a name="0929b02" id="0929b02">殑伽沙数诸佛世尊同出于世。复于尔所殑</a><a name="0929b03" id="0929b03">伽沙劫。欲说如来一发大心所有功德。不能</a><a name="0929b04" id="0929b04">穷尽。所以者何。如来昔修菩萨行时。无一发</a><a name="0929b05" id="0929b05">心不为摄受利益安乐一切有情。彼有情界无</a><a name="0929b06" id="0929b06">限量故。如来发心亦无限量。以有情界毕竟</a><a name="0929b07" id="0929b07">无尽故。如来发心亦复无尽。是故我今得诸</a><a name="0929b08" id="0929b08">天人阿修罗王如是供养。假使十方殑伽沙</a><a name="0929b09" id="0929b09">世界。其中所有一切众生。皆作供养。如彼阿</a><a name="0929b10" id="0929b10">修罗王。犹不能及一发大心所获功德。所以</a><a name="0929b11" id="0929b11">者何。彼诸有情心不清净。着果报故。迦摄当</a><a name="0929b12" id="0929b12">知。过去无量诸佛出世。初发大心。皆为怜愍</a><a name="0929b13" id="0929b13">一切有情令脱轮回得涅槃乐。我今所作亦</a><a name="0929b14" id="0929b14">复如是。复次迦摄。我念过去无量无边不可</a><a name="0929b15" id="0929b15">称数不可思议阿僧祇劫。尔时有佛出现于</a><a name="0929b16" id="0929b16">世。名曰帝幢如来应供正遍知明行足善逝</a><a name="0929b17" id="0929b17">世间解无上士调御丈夫天人师佛世尊。其</a><a name="0929b18" id="0929b18">佛刹中所有众生不造罪恶。心无散乱不起</a><a name="0929b19" id="0929b19">邪思。无颠倒见及彼憍慢。身语意业毕竟清</a><a name="0929b20" id="0929b20">净。伏除烦恼离恶趣因。精勤修习互相策励。</a><a name="0929b21" id="0929b21">能于生死长夜之中。发勇猛心爱乐大乘。听</a><a name="0929b22" id="0929b22">闻正法如理修行。彼佛刹中有五种乐。一者</a><a name="0929b23" id="0929b23">欲乐。二出离乐。三者定乐。四者等持乐。五菩</a><a name="0929b24" id="0929b24">提乐。彼诸众生而常受用如是快乐。虽受彼</a><a name="0929b25" id="0929b25">乐而不耽着。如蜂采花但延其命。如禽飞空</a><a name="0929b26" id="0929b26">无所挂碍。此诸众生亦复如是。又彼有情无</a><a name="0929b27" id="0929b27">贪恚痴种种恶业烦恼过患。随先善业而受</a><a name="0929b28" id="0929b28">其乐。何以故。彼佛修行菩萨道时。所化众生</a><a name="0929b29" id="0929b29">唯纯善行。设有先世不善故业。现善根力销<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110929a.htm'><img src='up.gif' border=0></a>
<a href='T110929c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>