<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0595a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷106)</font> 大乘方便会第三十八之一 称赞付法品第十 <font face='Arial'>T11, p0595a</h2></font><hr>
<span class='old'>
</a><a name="0594c28" id="0594c28">便。复次善男子。菩萨摩诃萨行于方便。若见</a><a name="0594c29" id="0594c29">行施之人生随喜心。以此随喜善根。愿与一</span><a name="0595a01" id="0595a01">切众生共之。回向阿耨多罗三藐三菩提。是</a><a name="0595a02" id="0595a02">方便菩萨。亦愿施者受者不离一切智心。假</a><a name="0595a03" id="0595a03">令受者是二乘人。亦愿不离一切智心。是名</a><a name="0595a04" id="0595a04">菩萨摩诃萨行于方便。复次善男子。菩萨摩</a><a name="0595a05" id="0595a05">诃萨行于方便。若见十方世界中。无主花树</a><a name="0595a06" id="0595a06">及种种香。合集愿以供养诸佛。若见十方</a><a name="0595a07" id="0595a07">世界中。有主花香若香若叶。风所吹者一切</a><a name="0595a08" id="0595a08">合集。愿以供养十方诸佛。以是善根若自为。</a><a name="0595a09" id="0595a09">若为一切众生具一切智心。以是善根因缘</a><a name="0595a10" id="0595a10">故。得无量戒定慧解脱解脱知见。是名菩萨</a><a name="0595a11" id="0595a11">摩诃萨行于方便。复次善男子。菩萨摩诃萨</a><a name="0595a12" id="0595a12">行于方便。若见十方世界众生受诸乐报。见</a><a name="0595a13" id="0595a13">已作如是念。愿一切众生得一切智乐。若见</a><a name="0595a14" id="0595a14">十方世界众生受诸苦报。为诸众生忏悔诸</a><a name="0595a15" id="0595a15">罪作是大庄严。如是众生所受苦恼。我悉代</a><a name="0595a16" id="0595a16">受令彼得乐。以是善根愿成一切智除一切</a><a name="0595a17" id="0595a17">众生苦恼。以是因缘故。毕竟不受一切诸苦</a><a name="0595a18" id="0595a18">纯受诸乐。是名菩萨摩诃萨行于方便。复次</a><a name="0595a19" id="0595a19">善男子。菩萨摩诃萨行于方便。若礼一佛恭</a><a name="0595a20" id="0595a20">敬供养尊重赞叹。作是念。一切如来。同一</a><a name="0595a21" id="0595a21">法界一法身。一戒一定一慧一解脱一解脱</a><a name="0595a22" id="0595a22">知见。作是念已。当知若礼一佛。恭敬供养尊</a><a name="0595a23" id="0595a23">重赞叹。即是礼拜供养恭敬尊重赞叹一切</a><a name="0595a24" id="0595a24">诸佛。若供养一佛。即是供养十方诸佛。如是</a><a name="0595a25" id="0595a25">供养十方佛已。是名菩萨摩诃萨行于方便。</a><a name="0595a26" id="0595a26">复次善男子。菩萨摩诃萨行于方便。若钝根</a><a name="0595a27" id="0595a27">者不应自轻。乃至若能通利一四句偈。作是</a><a name="0595a28" id="0595a28">念。若解一四句偈义。即知一切佛法。一切佛</a><a name="0595a29" id="0595a29">法皆摄在此一偈义中。如是通达已心不懈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110594c.htm'><img src='up.gif' border=0></a>
<a href='T110595b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>