<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0352 佛说大迦叶问大宝积正法经 0211a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 352 佛说大迦叶问大宝积正法经</font> <font face='Arial'>(卷3)</font> <font face='Arial'>T12, p0211a</h2></font><hr>
<span class='old'>
</a><a name="0210c28" id="0210c28">速得消除无复苦恼。是故迦叶。菩萨之行。广</a><a name="0210c29" id="0210c29">集一切善根。为利众生故。又彼菩萨。所有智</span><a name="0211a01" id="0211a01">药流通四方。医彼一切众生烦恼等病。真实</a><a name="0211a02" id="0211a02">不虚。迦叶白言。以何等药医何等病。迦叶。众</a><a name="0211a03" id="0211a03">生所有贪嗔痴病皆自缘生。以无缘慈观彼</a><a name="0211a04" id="0211a04">一切惑业相。有理无本自无生今亦无相。欲</a><a name="0211a05" id="0211a05">界色界及无色界寂灭亦然。又灭一切颠倒。</a><a name="0211a06" id="0211a06">何等颠倒。即四颠倒。一者为彼有情于彼无</a><a name="0211a07" id="0211a07">常而计常故。令想一切皆是无常。二者于其</a><a name="0211a08" id="0211a08">苦处而计为乐。令想一切皆是其苦。三者无</a><a name="0211a09" id="0211a09">我计我。令想一切法皆无我故。四者不净计</a><a name="0211a10" id="0211a10">净。令想一切皆非净故。唯此涅槃具彼四德。</a><a name="0211a11" id="0211a11">又复施设四念处。令彼有情观身无其所有。</a><a name="0211a12" id="0211a12">能破我见。观受无受所得。破彼我见。观心无</a><a name="0211a13" id="0211a13">心可得。亦除我见执故。观法无法可得。破彼</a><a name="0211a14" id="0211a14">法我执故。以四正断于修断事。修善勤修。断</a><a name="0211a15" id="0211a15">恶勤断以四神足成就通力。以五根五力。治</a><a name="0211a16" id="0211a16">彼不信懈怠失念散乱痴等。以七觉支治一</a><a name="0211a17" id="0211a17">切愚痴。以八圣道。治彼一切无知八邪等过。</a><a name="0211a18" id="0211a18">迦叶。此说名为真实医法。迦叶观此菩萨。于</a><a name="0211a19" id="0211a19">阎浮提内。医病人中最为第一。迦叶。所有三</a><a name="0211a20" id="0211a20">千大千世界众生。为护自命。见彼菩萨如见</a><a name="0211a21" id="0211a21">医王。迦叶白言。如是住邪见者以何药疗。唯</a><a name="0211a22" id="0211a22">愿解说令彼了知。迦叶。彼菩萨救疗众生。非</a><a name="0211a23" id="0211a23">用世间之药。以出世间一切善根无漏智药</a><a name="0211a24" id="0211a24">传流四方。医彼一切众生妄想之病。真实不</a><a name="0211a25" id="0211a25">虚。迦叶白言。云何名为出世间智。迦叶。彼智</a><a name="0211a26" id="0211a26">从因缘种生离诸分别。无我无人无众生无</a><a name="0211a27" id="0211a27">寿命。如是智法于空无著。迦叶。汝等正求心</a><a name="0211a28" id="0211a28">莫惊怖发精进心。彼如是求如是住心。云何</a><a name="0211a29" id="0211a29">住心。云何不住心。有过去未来现在于何而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120210c.htm'><img src='up.gif' border=0></a>
<a href='T120211b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>