<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0226b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷39)</font> 菩萨藏会第十二之一 菩萨藏会第十二之三如来不思议性品第四之一 <font face='Arial'>T11, p0226b</h2></font><hr>
<span class='old'>
</a><a name="0226a28" id="0226a28">如来于诸众生大悲发起。亦复如是不可思</a><a name="0226a29" id="0226a29">议。舍利子。云何如来证得菩提。舍利子。犹</span><a name="0226b01" id="0226b01">如来入如是无根无住故证得菩提。舍利子。</a><a name="0226b02" id="0226b02">何等为根。何等为住。有身为根。虚妄分别为</a><a name="0226b03" id="0226b03">住。如来于此二法平等解了。是故说言。犹</a><a name="0226b04" id="0226b04">如如来入无根无住故。证得阿耨多罗三藐</a><a name="0226b05" id="0226b05">三菩提。一切众生不能解了。如是二法如来</a><a name="0226b06" id="0226b06">于彼发起大悲。我今定当开示令其解了。如</a><a name="0226b07" id="0226b07">是无根无住法故</a><a name="0226b08" id="0226b08"><p>复次舍利子。夫菩提者其性寂静。何等名为</a><a name="0226b09" id="0226b09">寂静二法。舍利子。于内为寂于外为静。何以</a><a name="0226b10" id="0226b10">故。眼性是空离我我所。如是耳鼻舌身意意</a><a name="0226b11" id="0226b11">性是空离我我所。若如是知名之为寂。如实</a><a name="0226b12" id="0226b12">了知眼性空已不趣于色。乃至如实了知意</a><a name="0226b13" id="0226b13">性空已不趣于法。若如是知名之为静。一切</a><a name="0226b14" id="0226b14">众生于此寂静二法不能解了。如来于彼发</a><a name="0226b15" id="0226b15">起大悲。我今定当开示令其解了。如是寂静</a><a name="0226b16" id="0226b16">二法故</a><a name="0226b17" id="0226b17"><p>复次舍利子。我证菩提自性清净。云何名为</a><a name="0226b18" id="0226b18">自性清净。舍利子。菩提之性体无染污。菩提</a><a name="0226b19" id="0226b19">之性与虚空等。菩提之性是虚空性。菩提之</a><a name="0226b20" id="0226b20">性同于虚空。菩提虚空平等平等究竟性净。</a><a name="0226b21" id="0226b21">愚痴凡夫不觉如是自性清净。而为客尘烦</a><a name="0226b22" id="0226b22">恼之所染污。一切众生于是自性清净不能</a><a name="0226b23" id="0226b23">解了。如来于彼发起大悲。我今定当开示令</a><a name="0226b24" id="0226b24">其解了。如是自性清净故</a><a name="0226b25" id="0226b25"><p>复次舍利子。我证菩提无入无出。何等名为</a><a name="0226b26" id="0226b26">入出二法。舍利子。所言入者名执诸法。所言</a><a name="0226b27" id="0226b27">出者名不执诸法。如来明见无入无出平等</a><a name="0226b28" id="0226b28">法性。犹如如来明见无远及无彼岸。何以故。</a><a name="0226b29" id="0226b29">以一切法性离远及彼岸故。能证是法故名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110226a.htm'><img src='up.gif' border=0></a>
<a href='T110226c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>