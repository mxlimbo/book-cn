<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0819c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷16)</font> 慈悲喜舍品第五之一 <font face='Arial'>T11, p0819c</h2></font><hr>
<span class='old'>
</a><a name="0819b28" id="0819b28">太子当知。如众生界无有限量。菩萨慈观亦</a><a name="0819b29" id="0819b29">复无量。又如虚空无边际故。而众生界亦无</span><a name="0819c01" id="0819c01">边际。以其众生无边际故。慈心亦复无其边</a><a name="0819c02" id="0819c02">际。太子当知。彼众生界其数广多。非同地界</a><a name="0819c03" id="0819c03">水火风界。今说譬喻以明斯义。显众生界广</a><a name="0819c04" id="0819c04">多无量。太子。譬如东方殑伽沙数等诸世界。</a><a name="0819c05" id="0819c05">南西北方四维上下。周遍十方殑伽沙数等</a><a name="0819c06" id="0819c06">诸世界。而彼一切同一大海。大水充满同一</a><a name="0819c07" id="0819c07">源流。以彼如是十方一切殑伽沙等诸世界</a><a name="0819c08" id="0819c08">中诸众生聚。破为百分。乃至如彼一毛端量</a><a name="0819c09" id="0819c09">举一水滴。次复如前以其殑伽沙等众生</a><a name="0819c10" id="0819c10">数量。为半百分。乃至如彼一毛端量举一水</a><a name="0819c11" id="0819c11">滴。次复如前以其殑伽沙等众生数量。复破</a><a name="0819c12" id="0819c12">半百。乃至如彼一毛端量。太子。如前所说彼</a><a name="0819c13" id="0819c13">大水蕴。以其算数方便。不能比等众生界数</a><a name="0819c14" id="0819c14">无量无边。而众生界无量无边故。菩萨慈心</a><a name="0819c15" id="0819c15">亦复如是。太子。于汝意云何。所有菩萨慈观</a><a name="0819c16" id="0819c16">善根汝可知其量不。太子白言。不也世尊。不</a><a name="0819c17" id="0819c17">也善逝。佛言太子。菩萨摩诃萨慈观善根无</a><a name="0819c18" id="0819c18">量无边亦复如是</a><a name="0819c19" id="0819c19"><p>复次太子。菩萨慈心能自随护。作他利益。以</a><a name="0819c20" id="0819c20">慈心故于他无嗔亦无懈倦。离诸忿恚息诸过</a><a name="0819c21" id="0819c21">失。不见违顺。表示清净灭诸垢秽。于身语心</a><a name="0819c22" id="0819c22">常生妙乐。蠲除杂染息诸怖畏。善护恚恶起</a><a name="0819c23" id="0819c23">清净意。灭诸斗战不执刀杖。向解脱门离诸</a><a name="0819c24" id="0819c24">损害。所有一切谄曲心意。杂乱词句虚假语</a><a name="0819c25" id="0819c25">言。皆悉远离。顺善财利资养身命。帝释梵王</a><a name="0819c26" id="0819c26">常所恭敬。威德庄严智者称赞。护诸愚者。护</a><a name="0819c27" id="0819c27">持梵行不着欲界。解脱道等一切出生。而善</a><a name="0819c28" id="0819c28">摄受。非所爱乐诸有福行。亦不积集一切胜</a><a name="0819c29" id="0819c29">上诸有福行。而常增长。三十二相八十种好。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110819b.htm'><img src='up.gif' border=0></a>
<a href='T110820a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>