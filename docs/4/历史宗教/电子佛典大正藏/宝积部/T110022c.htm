<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0022c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷4)</font> 第二无边庄严会 无上陀罗尼品第一之一 <font face='Arial'>T11, p0022c</h2></font><hr>
<span class='old'>
</a><a name="0022b28" id="0022b28">坏法。如幻如梦。色体不坚如梦所见。乃至四</a><a name="0022b29" id="0022b29">蕴亦非真实。但以世俗文字施设。如是知时</span><a name="0022c01" id="0022c01">不见有苦。由实谛故无有攀缘。无攀缘故心</a><a name="0022c02" id="0022c02">无所有。无所有故何有与彼攀缘相应。由此</a><a name="0022c03" id="0022c03">而能于涅槃界。得超过想及所知灭。无边庄</a><a name="0022c04" id="0022c04">严。三界由想作意所生。是故说言三界虚妄。</a><a name="0022c05" id="0022c05">想及作意亦非真实。彼所有想即色执着。所</a><a name="0022c06" id="0022c06">有作意皆与受想行识相应。诸法本性亦无</a><a name="0022c07" id="0022c07">相应。非不相应。乃至非想亦非作意。想及作</a><a name="0022c08" id="0022c08">意本性皆空。所有言说亦皆虚妄。但假施设</a><a name="0022c09" id="0022c09">令性寂静。无边庄严。诸法本性以假名故。如</a><a name="0022c10" id="0022c10">是所说亦皆平等。无边庄严。于此法中证于</a><a name="0022c11" id="0022c11">实谛。诸菩萨等应当了知。谓诸如来一切结</a><a name="0022c12" id="0022c12">使皆舍离故。凡所演说终不唐捐。汝等于此</a><a name="0022c13" id="0022c13">应善思惟无令执着。于一切法勿生分别。离</a><a name="0022c14" id="0022c14">诸戏论。了一切法无有自性。而于众生起慈</a><a name="0022c15" id="0022c15">悲想。思惟悟入如是法门。为利一切开示演</a><a name="0022c16" id="0022c16">说。云何法门。谓了无明诸有为法。悟智见</a><a name="0022c17" id="0022c17">等诸无为法。应遍清净证入一切有为无为</a><a name="0022c18" id="0022c18">无戏论智。非数入数非数住数。随顺如是非</a><a name="0022c19" id="0022c19">数法故。证入无为清净法门。获得遍持光明</a><a name="0022c20" id="0022c20">智慧。摄受诸法令不失坏。能以觉慧方便善</a><a name="0022c21" id="0022c21">巧。广为众生演说诸法。无边庄严。此是诸菩</a><a name="0022c22" id="0022c22">萨等入陀罗尼门。由是门故。出生广大差别</a><a name="0022c23" id="0022c23">觉慧。及能发起演诸法义善巧之智。无边庄</a><a name="0022c24" id="0022c24">严。此中何者是彼陀罗尼门。由是菩萨于诸</a><a name="0022c25" id="0022c25">法中能得总持方便善巧。无边庄严。此中菩</a><a name="0022c26" id="0022c26">萨。住遍清净善巧之智。行于辩才。由义觉慧</a><a name="0022c27" id="0022c27">观察诸法本性自性。然一切法自性无住。无</a><a name="0022c28" id="0022c28">名无相无所建立。无边建立不可宣示。但以</a><a name="0022c29" id="0022c29">世俗言词演说。所有诸法本性自性皆不可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110022b.htm'><img src='up.gif' border=0></a>
<a href='T110023a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>