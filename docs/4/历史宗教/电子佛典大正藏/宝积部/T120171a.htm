<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0346 佛说大方广善巧方便经 0171a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 346 佛说大方广善巧方便经</font> <font face='Arial'>(卷2)</font> <font face='Arial'>T12, p0171a</h2></font><hr>
<span class='old'>
</a><a name="0170c28" id="0170c28">起悲愍心常所利益。又复能修空无相无愿</a><a name="0170c29" id="0170c29">解脱法门。不乐声闻缘觉之法。于一切处不</span><a name="0171a01" id="0171a01">离一切智心。具不可思议善巧方便。世尊。诸</a><a name="0171a02" id="0171a02">菩萨摩诃萨。一切所行无著无碍。于色声香</a><a name="0171a03" id="0171a03">味触境中。行而不取亦无起作。世尊。我今乐</a><a name="0171a04" id="0171a04">说譬喻明菩萨行。愿佛世尊听许我说。佛言</a><a name="0171a05" id="0171a05">大迦叶。乐说当说今正是时。大迦叶言。世尊。</a><a name="0171a06" id="0171a06">譬如世间有无数百千人众。于其旷野险难之</a><a name="0171a07" id="0171a07">处见有一门。而彼人众尔时各各从其门入。</a><a name="0171a08" id="0171a08">过是门已次见道路。其路悬旷险恶多难。彼</a><a name="0171a09" id="0171a09">诸人众见是路已。咸生怖畏。是时有一智人</a><a name="0171a10" id="0171a10">具善方便。欲为多人利益安乐。即告众言。汝</a><a name="0171a11" id="0171a11">等当知。去此不远有一大城。其城广阔严丽</a><a name="0171a12" id="0171a12">清净。人民炽盛安隐丰饶。入彼城者适悦快</a><a name="0171a13" id="0171a13">乐。谁当爱乐入其城中。即能远离险难怖畏。</a><a name="0171a14" id="0171a14">时彼众中有一类人。闻是语已即时发言。我</a><a name="0171a15" id="0171a15">今乐入。入是城已。见其丰饶安隐快乐。生希</a><a name="0171a16" id="0171a16">有想爱着不舍。即于彼住不复乐出。有一类</a><a name="0171a17" id="0171a17">人。闻说其城即时发言。我亦随顺入彼城中。</a><a name="0171a18" id="0171a18">是人虽入不乐彼住后复还出。又复众中有</a><a name="0171a19" id="0171a19">一类人。虽闻是语不能前诣入彼城中。世尊。</a><a name="0171a20" id="0171a20">彼有智人过此城已。又复行于旷野险路。出</a><a name="0171a21" id="0171a21">是路已见一道径。其径狭小可一尺量。径之</a><a name="0171a22" id="0171a22">左面有一大坑深百千肘。径之右面复一大坑</a><a name="0171a23" id="0171a23">深百千肘。若或有人堕是坑者不能出离。彼</a><a name="0171a24" id="0171a24">径四向有一类人发是声言。我于此处生大</a><a name="0171a25" id="0171a25">怖畏。又复去彼狭径不远有四衢道。一类人</a><a name="0171a26" id="0171a26">众游履其道。随其所向。彼彼皆能见有大城。</a><a name="0171a27" id="0171a27">如如所见。彼彼随应而生爱乐。时彼智人见</a><a name="0171a28" id="0171a28">是狭径已。即行其径到安隐处。世尊。世间无</a><a name="0171a29" id="0171a29">数百千人者。当知即是诸愚异生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120170c.htm'><img src='up.gif' border=0></a>
<a href='T120171b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>