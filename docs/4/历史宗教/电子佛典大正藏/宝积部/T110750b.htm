<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0750b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷20)</font> 嘱累正法品第二十五 <font face='Arial'>T11, p0750b</h2></font><hr>
<span class='old'>
</a><a name="0750a28" id="0750a28">名无毁。佛号宝月。现住说法。彼佛寿量十千</a><a name="0750a29" id="0750a29">劫数。其佛刹中有诸魔众佷恶难调。彼佛宣</span><a name="0750b01" id="0750b01">说大明章句而悉调伏。得调伏已。皆于菩提</a><a name="0750b02" id="0750b02">圣法成熟圆满。秘密主。汝今当知。我亦曾</a><a name="0750b03" id="0750b03">于宝月如来法中。净修梵行成就菩提圣法。</a><a name="0750b04" id="0750b04">彼时慧上法师者。即我身是。彼时谛授法师</a><a name="0750b05" id="0750b05">者。即金刚手菩萨是。寂慧。当知我于彼时。与</a><a name="0750b06" id="0750b06">金刚手菩萨。同勤精进心不放逸。于彼佛世</a><a name="0750b07" id="0750b07">尊所。尊重恭敬广多供养。听受彼佛宣说秘</a><a name="0750b08" id="0750b08">密大明章句。降伏诸魔摄护正法</a><a name="0750b09" id="0750b09"><p>尔时世尊普遍观察诸众会已。普告众言。汝</a><a name="0750b10" id="0750b10">诸仁者。谁当堪任于佛如来入涅槃后。以我</a><a name="0750b11" id="0750b11">阿僧祇劫积集菩提胜行最上正法。受持卫</a><a name="0750b12" id="0750b12">护不令隐没</a><a name="0750b13" id="0750b13"><p>尔时会中有一万二千菩萨为护法故。从座</a><a name="0750b14" id="0750b14">而起合掌顶礼。向佛世尊说伽陀曰</a><a name="0750b15" id="0750b15"><p class='lg'>　　若人捐弃于身命　　　所舍不求诸果报</a><br><a name="0750b16" id="0750b16">　　但为受持佛所宣　　　最上清净正法故　</p></a><a name="0750b17" id="0750b17"><p>复有贤王等五千天子。合掌顶礼前白佛言。</a><a name="0750b18" id="0750b18">世尊。我等咸愿受持如来菩提圣法。时诸天</a><a name="0750b19" id="0750b19">子说伽他曰</a><a name="0750b20" id="0750b20"><p class='lg'>　　普为一切众生故　　　发起坚固大悲心</a><br><a name="0750b21" id="0750b21">　　我当受持此法门　　　最上甚深佛所说　</p></a><a name="0750b22" id="0750b22"><p>尔时帝释天主。尸弃梵王。毗沙门天王。说伽</a><a name="0750b23" id="0750b23">陀曰</a><a name="0750b24" id="0750b24"><p class='lg'>　　今此正法如妙药　　　能治一切众生病</a><br><a name="0750b25" id="0750b25">　　我等当来悉护持　　　愿佛知我众心意　</p></a><a name="0750b26" id="0750b26"><p>尔时金刚手菩萨大秘密主。前白佛言。世尊。</a><a name="0750b27" id="0750b27">我当受持如来于阿僧祇劫积集无上正等正</a><a name="0750b28" id="0750b28">觉菩提圣法。即说伽他曰</a><a name="0750b29" id="0750b29"><p class='lg'>　　诸法本来无文字　　　无中假以文字说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110750a.htm'><img src='up.gif' border=0></a>
<a href='T110750c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>