<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0806b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷11)</font> <font face='Arial'>T11, p0806b</h2></font><hr>
<span class='old'>
</a><a name="0806a28" id="0806a28">佛如来遍一切处所向之道。皆如实知。云何</a><a name="0806a29" id="0806a29">能知。若众生界住正定聚者。住不定聚者。住</span><a name="0806b01" id="0806b01">邪定聚者。一一了知。若住正定聚众生界者。</a><a name="0806b02" id="0806b02">所有因力及彼先行。而悉具足开明利根。如</a><a name="0806b03" id="0806b03">来知彼有所堪任是解脱器。随昔因力而为</a><a name="0806b04" id="0806b04">说法。若住不定聚众生界者。以彼缘力成熟</a><a name="0806b05" id="0806b05">相故。随其所应说法教授即得解脱。若缘力</a><a name="0806b06" id="0806b06">未熟即不解脱。如来俟其因缘和合。值佛出</a><a name="0806b07" id="0806b07">世即为说法。彼于佛所得闻法已。深固勤行</a><a name="0806b08" id="0806b08">乃得胜果。若住邪定聚众生界者。不修正业。</a><a name="0806b09" id="0806b09">根性痴暗非其正器。如来不为说法。以其无</a><a name="0806b10" id="0806b10">所堪任非解脱器。如来知已即当损弃。是故</a><a name="0806b11" id="0806b11">诸菩萨应当勤行被精进铠。又舍利子。如来</a><a name="0806b12" id="0806b12">了知三种贪处。谓有贪处善相所起。复有贪</a><a name="0806b13" id="0806b13">处边际相所起。复有贪处先因所起。如来了</a><a name="0806b14" id="0806b14">知三种嗔处。谓有嗔处恼害相所起。复有嗔</a><a name="0806b15" id="0806b15">处贪不满意所起。复有嗔处宿习所起。如来</a><a name="0806b16" id="0806b16">了知三种痴处。谓有痴处无明因所起。复有</a><a name="0806b17" id="0806b17">痴处有身见因所起。复有痴处疑惑因所起。</a><a name="0806b18" id="0806b18">如来一一如实了知。又舍利子。如来于诸苦</a><a name="0806b19" id="0806b19">处。以迅速神通而能了知。以其利根故。或</a><a name="0806b20" id="0806b20">于苦处以迟缓神通而能了知。以其柔软根</a><a name="0806b21" id="0806b21">故。又复如来于诸乐处。以迅速神通而能了</a><a name="0806b22" id="0806b22">知。以其利根故。或于乐处。以迟缓神通而能</a><a name="0806b23" id="0806b23">了知。以其柔软根故。又于迟缓处。以迟缓神</a><a name="0806b24" id="0806b24">通而能了知。以障道故。于迟缓处以迅速神</a><a name="0806b25" id="0806b25">通而能了知。令得轻安故。于迅速处以迟缓</a><a name="0806b26" id="0806b26">神通而能了知。以无毕竟安隐故。于迅速处</a><a name="0806b27" id="0806b27">以迅速神通而能了知。以无别异故。又复有</a><a name="0806b28" id="0806b28">处。得决择力圆满非修习力。有得修习力圆</a><a name="0806b29" id="0806b29">满非决择力。有修习力及决择力皆得圆满。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110806a.htm'><img src='up.gif' border=0></a>
<a href='T110806c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>