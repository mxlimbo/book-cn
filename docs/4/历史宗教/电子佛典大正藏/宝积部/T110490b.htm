<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0490b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷85)</font> 授幻师跋陀罗记会第二十一 富楼那品第八 <font face='Arial'>T11, p0490b</h2></font><hr>
<span class='old'>
</a><a name="0490a28" id="0490a28">持魔不得便。复有四法令他信乐所说之法。</a><a name="0490a29" id="0490a29">云何为四。一者心少欲故。二者常知足故。三</span><a name="0490b01" id="0490b01">者语柔软故。四者身顺法故。复有四法能演</a><a name="0490b02" id="0490b02">正法无有希望。云何为四。一者于生死中恒</a><a name="0490b03" id="0490b03">怀怖畏。二者不求世间利养亲友。三者于诸</a><a name="0490b04" id="0490b04">众生常生拥护。四者于诸圣种而能修习。复</a><a name="0490b05" id="0490b05">有四法知恩报恩。云何为四。一者劝诸众生</a><a name="0490b06" id="0490b06">趣菩提故。二者知所作业不失坏故。三者慈</a><a name="0490b07" id="0490b07">爱众生如己身故。四者善能修行菩萨事故。</a><a name="0490b08" id="0490b08">复有四法于诸众生为不坏友。云何为四。一</a><a name="0490b09" id="0490b09">者能被忍辱大甲胄故。二者福利众生不求</a><a name="0490b10" id="0490b10">报故。三者于大悲心常不退故。四者虽多恼</a><a name="0490b11" id="0490b11">害亦不舍故。复有四法于诸善友应当亲近。</a><a name="0490b12" id="0490b12">云何为四。一者成就善巧方便。二者成就殊</a><a name="0490b13" id="0490b13">胜意乐。三者成就菩萨正行。四者成就劝赞</a><a name="0490b14" id="0490b14">菩提。复有四法于诸恶友应当舍离。云何为</a><a name="0490b15" id="0490b15">四。一者赞说二乘。二者令退菩提。三者增</a><a name="0490b16" id="0490b16">长恶法。四者损坏诸善。复有四法得值诸佛。</a><a name="0490b17" id="0490b17">云何为四。一者恒以一心专念佛故。二者称</a><a name="0490b18" id="0490b18">赞如来诸功德故。三者所受律仪遍清净故。</a><a name="0490b19" id="0490b19">四者以胜意乐发弘愿故。复有四法供养诸</a><a name="0490b20" id="0490b20">佛心无懈惓。云何为四。一者应自庆快我</a><a name="0490b21" id="0490b21">今供养最上福田。二者由我供养一切众生</a><a name="0490b22" id="0490b22">亦当供养。三者因供养已于菩提心当得坚</a><a name="0490b23" id="0490b23">固。四者睹于如来三十二相善根增长。复有</a><a name="0490b24" id="0490b24">四法于诸学处生尊重心。云何为四。一者超</a><a name="0490b25" id="0490b25">过恶道。二者得生善趣。三者尊重如来。四</a><a name="0490b26" id="0490b26">者圆满诸愿。复有四法所应学处。云何为四。</a><a name="0490b27" id="0490b27">一者于菩提心常不舍离。二者于诸众生心</a><a name="0490b28" id="0490b28">行平等。三者于波罗蜜精进修行。四者闻无</a><a name="0490b29" id="0490b29">量法不生恐怖。复有四法学处清净。云何为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110490a.htm'><img src='up.gif' border=0></a>
<a href='T110490c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>