<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0347c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷60)</font> 文殊师利授记会第十五之一 菩萨藏会第十二之二十大自在天授记品第十二 <font face='Arial'>T11, p0347c</h2></font><hr>
<span class='old'>
</a><a name="0347b28" id="0347b28">故而名普见。以彼如来于十方无量百千亿</a><a name="0347b29" id="0347b29">那由他诸佛刹中普皆令见。若诸众生见彼</span><a name="0347c01" id="0347c01">佛者。必定当得阿耨多罗三藐三菩提。普见</a><a name="0347c02" id="0347c02">如来虽未成佛。若我现在及灭度后有闻其</a><a name="0347c03" id="0347c03">名。亦皆必定当得阿耨多罗三藐三菩提。唯</a><a name="0347c04" id="0347c04">除已入离生之位及狭劣心者。文殊师利又</a><a name="0347c05" id="0347c05">白佛言。世尊。我复有愿。如阿弥陀佛刹以法</a><a name="0347c06" id="0347c06">喜为食。而我刹中菩萨初生起食念时。即便</a><a name="0347c07" id="0347c07">百味盈满于钵在右手中。寻作是念。若未供</a><a name="0347c08" id="0347c08">养十方诸佛。及施贫穷苦恼众生。饿鬼等类</a><a name="0347c09" id="0347c09">令其饱足。而我决定不应自食作此念时。得</a><a name="0347c10" id="0347c10">五神通乘空无碍。往于十方无量无数诸佛</a><a name="0347c11" id="0347c11">刹中。以食供养诸佛如来及声闻众。又于贫</a><a name="0347c12" id="0347c12">苦诸众生类亦皆周给。复为说法令离渴爱。</a><a name="0347c13" id="0347c13">于一念顷还至本处。复次世尊。我复有愿。于</a><a name="0347c14" id="0347c14">我刹中诸菩萨等。初生之时所须衣服。于其</a><a name="0347c15" id="0347c15">手中。随意皆出种种衣宝。鲜洁称体应沙门</a><a name="0347c16" id="0347c16">服。便作是念。若未供养十方诸佛。不应自用。</a><a name="0347c17" id="0347c17">于一念中。往诣十方无量佛刹。以此衣宝献</a><a name="0347c18" id="0347c18">诸佛已。还至本处方自受用。复次世尊。我复</a><a name="0347c19" id="0347c19">有愿。我佛刹中诸菩萨众。所得财宝及诸资</a><a name="0347c20" id="0347c20">具。要先分施诸佛声闻。遍供养已然后受用。</a><a name="0347c21" id="0347c21">又我刹中。远离八难及不善法。既无过咎亦</a><a name="0347c22" id="0347c22">无禁戒。无有苦恼诸不悦意。时师子勇猛白</a><a name="0347c23" id="0347c23">佛言。世尊。而彼佛刹。名为何等。佛言。彼刹</a><a name="0347c24" id="0347c24">名随愿积集清净圆满。师子勇猛言。世尊。彼</a><a name="0347c25" id="0347c25">佛世界在何方所。佛言。在于南方。此娑婆世</a><a name="0347c26" id="0347c26">界。亦当在彼佛刹之中。文殊师利。又白佛言。</a><a name="0347c27" id="0347c27">我复有愿。我佛刹中。积集无量妙宝所成。复</a><a name="0347c28" id="0347c28">以无量摩尼妙宝。间错庄严。其摩尼宝。于十</a><a name="0347c29" id="0347c29">方界。所未曾有甚为难得。如是宝名俱胝岁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110347b.htm'><img src='up.gif' border=0></a>
<a href='T110348a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>