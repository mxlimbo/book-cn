<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0364 佛说大阿弥陀经 0335b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 364 佛说大阿弥陀经</font> <font face='Arial'>(卷2)</font> 菩萨出供分第三十三 <font face='Arial'>T12, p0335b</h2></font><hr>
<span class='old'>
</a><a name="0335a28" id="0335a28">食之顷遍至十方无量世界。供养诸佛。随心</a><a name="0335a29" id="0335a29">所欲。花香妓乐。衣盖幢幡。无数供养之具。自</span><a name="0335b01" id="0335b01">然化现在前。珍妙殊特非世所有。辄以奉佛</a><a name="0335b02" id="0335b02">及诸菩萨声闻之众。或欲献花者。即于空中</a><a name="0335b03" id="0335b03">化成花盖。小者周圆四十里。或五十里。或</a><a name="0335b04" id="0335b04">六十里。如是展转渐大。有至于六百万里。</a><a name="0335b05" id="0335b05">名随其小大停于空中。以成圆象势皆下向</a><a name="0335b06" id="0335b06">以成供养。光色照耀香气普薰。不可胜言。</a><a name="0335b07" id="0335b07">既已用已。随其前后以次化没。诸菩萨复于</a><a name="0335b08" id="0335b08">空中共奏天乐。以微妙音歌叹佛德。听受经</a><a name="0335b09" id="0335b09">法喜悦无量。既供养已忽然轻举。还至本刹</a><a name="0335b10" id="0335b10">犹为未食之前</a><a name="0335b11" id="0335b11"><p><b>　　<A NAME="n183"></A>菩萨功德分第三十四</b></a><a name="0335b12" id="0335b12"><p>佛言。阿弥陀佛刹中诸菩萨众。容貌柔和相</a><a name="0335b13" id="0335b13">好具足。禅定智慧通达无碍。神通威德无不</a><a name="0335b14" id="0335b14">满足。深入法门得无生忍。诸菩萨道究竟明</a><a name="0335b15" id="0335b15">了。调伏诸根身心柔软。安住寂静尽般涅槃。</a><a name="0335b16" id="0335b16">深入正慧无复余习。依佛所行七觉圣道。修</a><a name="0335b17" id="0335b17">行五眼照真达俗。辩才总持自在无碍。善解</a><a name="0335b18" id="0335b18">世间无边方便。所言诚谛深入义味。敷演正</a><a name="0335b19" id="0335b19">法广度有情。除彼一切烦恼之患。等观三界</a><a name="0335b20" id="0335b20">空无所有。知一切法悉皆寂灭。无相无为无</a><a name="0335b21" id="0335b21">因无果。无取无舍无缚无脱。去诸分别远离</a><a name="0335b22" id="0335b22">颠倒。坚固不动如须弥山。智慧明了如日月</a><a name="0335b23" id="0335b23">朗。广大如海出功德宝。炽盛如火烧烦恼薪。</a><a name="0335b24" id="0335b24">忍辱如地一切平等。清净如水洗诸尘垢。如</a><a name="0335b25" id="0335b25">虚空无边不障一切故。如莲华出水离一切</a><a name="0335b26" id="0335b26">染故。如雷音震响出法音故。如云叆叇降法</a><a name="0335b27" id="0335b27">雨故。如风动树长菩提芽故。如牛王声异众</a><a name="0335b28" id="0335b28">牛故。如龙象威难可测故。如良马行乘无失</a><a name="0335b29" id="0335b29">故。如师子座离怖畏故。如尼拘陀树覆荫大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120335a.htm'><img src='up.gif' border=0></a>
<a href='T120335c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>