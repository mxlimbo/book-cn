<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0195b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷35)</font> 菩萨藏会第十二之一 开化长者品第一 <font face='Arial'>T11, p0195b</h2></font><hr>
<span class='old'>
</a><a name="0195a28" id="0195a28">饮食卧具医药种种供具奉献如来</a><a name="0195a29" id="0195a29"><p>尔时世尊。大众围绕。供养恭敬尊重赞叹。渐</span><a name="0195b01" id="0195b01">次游行至摩揭陀国。诣王舍大城住鹫峰山。</a><a name="0195b02" id="0195b02">时王舍城中有大长者。名曰贤守。已曾亲觐</a><a name="0195b03" id="0195b03">过去诸佛宿殖善根。福感通被大族大富。资</a><a name="0195b04" id="0195b04">产财宝无不具足。时彼长者闻大沙门出释</a><a name="0195b05" id="0195b05">氏宫。证于无上正等菩提。与诸大众来游此</a><a name="0195b06" id="0195b06">国。彼佛世尊。有如是等广大名称出现世间。</a><a name="0195b07" id="0195b07">十号具足。成就通慧说微妙法。乃至圆满清</a><a name="0195b08" id="0195b08">白梵行。时彼长者作是思惟。我今当往鹫峰</a><a name="0195b09" id="0195b09">山王。为欲奉见彼如来故。若我见者必获善</a><a name="0195b10" id="0195b10">利。作是念已。与五百长者出王舍城将往佛</a><a name="0195b11" id="0195b11">所。尔时世尊于日初分。服僧伽胝执持衣钵。</a><a name="0195b12" id="0195b12">诸苾刍僧侍从围绕。在大众前威仪严整。进</a><a name="0195b13" id="0195b13">止安庠正智而行。顾视屈申端严殊异。为化</a><a name="0195b14" id="0195b14">众生现乞食法。方欲入城处于中路。时贤守</a><a name="0195b15" id="0195b15">等五百长者。遥见如来。威严超挺众所乐</a><a name="0195b16" id="0195b16">观。成就金色之身大丈夫相三十有二。诸根</a><a name="0195b17" id="0195b17">寂定神虑憺怕。逮得上胜调顺寂止。摄护诸</a><a name="0195b18" id="0195b18">根如大龙象。清净无挠如澄泉池。足蹈七宝</a><a name="0195b19" id="0195b19">所成百千亿叶红莲华上。为诸无数天人药</a><a name="0195b20" id="0195b20">叉之所供养。雨大天华散如来上。其华若流</a><a name="0195b21" id="0195b21">弥满于地。诸长者等既睹世尊。以无量百千</a><a name="0195b22" id="0195b22">功德庄严从远而来。叹未曾有。以清净心往</a><a name="0195b23" id="0195b23">如来所。顶礼佛足却住一面</a><a name="0195b24" id="0195b24"><p>尔时贤守等五百长者白佛言。世尊。未曾有</a><a name="0195b25" id="0195b25">也。如来神力映夺天仙吉祥魔梵。如来威德</a><a name="0195b26" id="0195b26">具大名称。圆光妙色蔽诸大众。世尊体相如</a><a name="0195b27" id="0195b27">大金山。容貌端严无等等者。世尊成就一切</a><a name="0195b28" id="0195b28">世间甚希奇法。我惟世尊威德如是。观何等</a><a name="0195b29" id="0195b29">相。弃舍家法。悟大菩提。尔时贤守长者。即于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110195a.htm'><img src='up.gif' border=0></a>
<a href='T110195c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>