<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0347 大乘显识经 0179a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 347 大乘显识经</font> <font face='Arial'>(卷1)</font> <font face='Arial'>T12, p0179a</h2></font><hr>
<span class='old'>
</a><a name="0178c28" id="0178c28">苦乱念纷杂。于戒等业无作冥资。虽心奇重</a><a name="0178c29" id="0178c29">我今不知。于此愚惑疑网之中。如何超出得</span><a name="0179a01" id="0179a01">度生死。世尊。是一切智普见一切。佛出甚难</a><a name="0179a02" id="0179a02">希有逢遇。如如意珠施众生乐。佛是大如意</a><a name="0179a03" id="0179a03">宝。一切众生咸由依佛。得大安乐是大父母。</a><a name="0179a04" id="0179a04">众生善本。因佛父母得见正路。唯愿悲愍开</a><a name="0179a05" id="0179a05">晓疑闇。佛告贤护。汝有所疑恣汝意问。我当</a><a name="0179a06" id="0179a06">为汝分别解说。尔时贤护。蒙佛听许。心专请</a><a name="0179a07" id="0179a07">问在一面住。时长老阿难。见贤护童真姿容</a><a name="0179a08" id="0179a08">晖泽色相具足。白佛言世尊。未曾有也。此贤</a><a name="0179a09" id="0179a09">护童真。有大福德光色丰盛。诸王威相咸蔽</a><a name="0179a10" id="0179a10">不现。佛告阿难。此贤护胜上童真。福业所致</a><a name="0179a11" id="0179a11">虽处人间受天胜果。安宁适乐欢娱嬉戏。畅</a><a name="0179a12" id="0179a12">悦恣心犹如帝释。阎浮提中。唯除月实童真。</a><a name="0179a13" id="0179a13">更无比者。阿难白佛言。贤护童真。果报资用</a><a name="0179a14" id="0179a14">宿植善根。唯愿为说。佛告阿难。贤护现受</a><a name="0179a15" id="0179a15">乐报资用广大。及宿胜因汝今当听。阿难。此</a><a name="0179a16" id="0179a16">贤护童真。六万商主资产丰饶金宝盈积。恭</a><a name="0179a17" id="0179a17">敬受教。随逐奉事。六万床座敷设卧具。毡褥</a><a name="0179a18" id="0179a18">缯绮并倚枕等。杂色晖发妙丽庄严。俱罗帷</a><a name="0179a19" id="0179a19">幕及憍奢耶。火浣币帛支那安输。周匝施</a><a name="0179a20" id="0179a20">布众宝雕间。相宣焕烂交错如画。六万妓女</a><a name="0179a21" id="0179a21">被服安输众色间杂。金宝璎饰鲜华[示*玄]丽</a><a name="0179a22" id="0179a22">光彩耀目其触细软如天迦遮。轻重随心适称</a><a name="0179a23" id="0179a23">情意。戏容笑语歌唱相娱。闲婉严洁柔敬事</a><a name="0179a24" id="0179a24">主。于他人所心绝爱欲。惭耻低首或覆头为</a><a name="0179a25" id="0179a25">容。肌肤平满柔软细滑。手足支节踝等骨脉。</a><a name="0179a26" id="0179a26">咸悉不现。齿白齐密发绀右旋。如削蜡成如</a><a name="0179a27" id="0179a27">工画作。氏族华望名誉流远。如是妇人而为</a><a name="0179a28" id="0179a28">侍从。又有六万供食妇人。饭饼诸物种种异</a><a name="0179a29" id="0179a29">色。香味调美如天肴膳。饮具八德见令心悦。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120178c.htm'><img src='up.gif' border=0></a>
<a href='T120179b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>