<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0349 弥勒菩萨所问本愿经 0188b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 349 弥勒菩萨所问本愿经</font> <font face='Arial'>(卷1)</font> <font face='Arial'>T12, p0188b</h2></font><hr>
<span class='old'>
</a><a name="0188a28" id="0188a28">弥勒菩萨得不起忍久远乃尔何以不速逮无</a><a name="0188a29" id="0188a29">上正真道最正觉耶。佛语阿难。菩萨以四事</span><a name="0188b01" id="0188b01">不取正觉。何等为四。一者净国土。二者护国</a><a name="0188b02" id="0188b02">土。三者净一切。四者护一切。是为四事。弥</a><a name="0188b03" id="0188b03">勒菩萨。求佛时。以是四事故不取佛。佛言</a><a name="0188b04" id="0188b04">阿难。我本求佛时。亦欲净国土亦欲净一切。</a><a name="0188b05" id="0188b05">亦欲护国土。亦欲护一切。弥勒。发意先我之</a><a name="0188b06" id="0188b06">前四十二劫。我于其后乃发道意于此贤劫</a><a name="0188b07" id="0188b07">以大精进。超越九劫得无上正真之道成最</a><a name="0188b08" id="0188b08">正觉</a><a name="0188b09" id="0188b09"><p>佛告贤者阿难。我以十事致最正觉。何等为</a><a name="0188b10" id="0188b10">十。一者所有无所爱惜。二者妻妇。三者儿子。</a><a name="0188b11" id="0188b11">四者头目。五者手足。六者国土。七者珍宝财</a><a name="0188b12" id="0188b12">物。八者髓脑。九者血肉。十者不惜身命。阿</a><a name="0188b13" id="0188b13">难。我以此十事疾得佛道</a><a name="0188b14" id="0188b14"><p>佛语阿难。复有十事疾得佛道。何等为十。一</a><a name="0188b15" id="0188b15">者以法立于诫德。二者常行忍辱。三者常行</a><a name="0188b16" id="0188b16">精进。四者常一其心。五者常行智慧度于无</a><a name="0188b17" id="0188b17">极。六者不舍一切。七者已得忍心等于一切。</a><a name="0188b18" id="0188b18">八者不习空。九者得空法忍。十者得无想之</a><a name="0188b19" id="0188b19">法。阿难。我以此十事。自致得佛道。佛语贤者</a><a name="0188b20" id="0188b20">阿难。我本求佛道时勤苦无数。乃得无上正</a><a name="0188b21" id="0188b21">真之道。其事非一。佛言阿难。乃过世时。有王</a><a name="0188b22" id="0188b22">太子。号曰一切现义。端政姝好。从园观而</a><a name="0188b23" id="0188b23">出道。见一人得疾困笃。见已有哀伤之心。问</a><a name="0188b24" id="0188b24">于病人。以何等药得疗即痊。病人答曰。唯</a><a name="0188b25" id="0188b25">王身血得疗我病。尔时太子。即以利刀刺身</a><a name="0188b26" id="0188b26">出血。以与病者。至心施与意无悔恨。佛语阿</a><a name="0188b27" id="0188b27">难。尔时现义太子。即我身是。阿难。四大海水</a><a name="0188b28" id="0188b28">尚可升量。我身血施不可称限。所以尔者求</a><a name="0188b29" id="0188b29">正觉故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120188a.htm'><img src='up.gif' border=0></a>
<a href='T120188c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>