<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0258a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷44)</font> 菩萨藏会第十二之一 菩萨藏会第十二之八尸波罗蜜品第七之一 <font face='Arial'>T11, p0258a</h2></font><hr>
<span class='old'>
</a><a name="0257c28" id="0257c28">舍利子。若有贪爱则有执着。夫执著者名之</a><a name="0257c29" id="0257c29">为结。结名发起。发起名缚。又亦名为不实戏</span><a name="0258a01" id="0258a01">论。如是舍利子。一切众生。皆为不实戏论诸</a><a name="0258a02" id="0258a02">缚所缚。缠缚遍缚。增上遍缚不得解脱。舍利</a><a name="0258a03" id="0258a03">子。一切众生为谁缚故。名之为缚。所谓色缚</a><a name="0258a04" id="0258a04">所缚故。名之为缚。乃至声香味触缚所缚故。</a><a name="0258a05" id="0258a05">名之为缚。又何等故名为色缚。谓于自身所</a><a name="0258a06" id="0258a06">得诸色。妄起我想。命者之想。数取趣想。常</a><a name="0258a07" id="0258a07">想恒想。不变异想。实想全想。一合之想。如</a><a name="0258a08" id="0258a08">是等想名为色缚。舍利子。何等名为色缚所</a><a name="0258a09" id="0258a09">缚。谓于所起我自体相。深亲宝重广兴我爱。</a><a name="0258a10" id="0258a10">于诸妻妾一切女色。恋着不已。如是名为色</a><a name="0258a11" id="0258a11">缚所缚。舍利子。是诸众生。既得受用诸欲法</a><a name="0258a12" id="0258a12">已。造不善业。不如实知诸欲过失。云何名为</a><a name="0258a13" id="0258a13">诸欲过失。舍利子。一切诸欲无非过失。是故</a><a name="0258a14" id="0258a14">智者。于诸过失不应生欲。然趣恶道是欲重</a><a name="0258a15" id="0258a15">过。吾当为汝开示其相。舍利子。云何名为</a><a name="0258a16" id="0258a16">能趣恶道诸欲重过。舍利子。我说一切习近</a><a name="0258a17" id="0258a17">欲时。无有少恶而不造者。彼若报熟。无有少</a><a name="0258a18" id="0258a18">苦而不摄受。是故舍利子。我观一切千世界</a><a name="0258a19" id="0258a19">中。众生大怨无过妻妾女色诸欲。何以故。舍</a><a name="0258a20" id="0258a20">利子。夫有智者即是如来。言无智者谓群生</a><a name="0258a21" id="0258a21">也。若诸智者之所诃毁。是名真实。若诸无智</a><a name="0258a22" id="0258a22">之所摄受。则非真实。舍利子。诸无智者何所</a><a name="0258a23" id="0258a23">摄受。所谓摄受诸有为法。摄受妻妾女色诸</a><a name="0258a24" id="0258a24">欲及男女等。彼无智者。又为妻子诸女色等</a><a name="0258a25" id="0258a25">之所摄受。如是展转更相摄受。则不摄受于</a><a name="0258a26" id="0258a26">彼圣道。舍利子。彼无智者。为于男女妻妾</a><a name="0258a27" id="0258a27">诸女色等所缠缚故。于诸善法多生障碍。何</a><a name="0258a28" id="0258a28">所障碍。所谓障碍出家。障碍尸罗。障碍静虑。</a><a name="0258a29" id="0258a29">障碍天道。障碍涅槃。又能障碍诸妙善法。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110257c.htm'><img src='up.gif' border=0></a>
<a href='T110258b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>