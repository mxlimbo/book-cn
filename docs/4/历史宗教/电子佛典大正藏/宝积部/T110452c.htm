<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0452c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷79)</font> 富楼那会第十七之一 富楼那会第十七之三大悲品第六 <font face='Arial'>T11, p0452c</h2></font><hr>
<span class='old'>
</a><a name="0452b28" id="0452b28">恩。我今举手。如调达等。亦复不识天人世间</a><a name="0452b29" id="0452b29">阿修罗恩。如是等人入邪定位。目连。调达于</span><a name="0452c01" id="0452c01">后临入阿鼻大地狱时。于我乃生深实好心。</a><a name="0452c02" id="0452c02">此亦是如来威神之力。调达第一不知恩义。</a><a name="0452c03" id="0452c03">临入阿鼻大地狱时。闻大声言。痴人调达嗔</a><a name="0452c04" id="0452c04">恚于佛不可杀人。而欲横起杀害因缘。以是</a><a name="0452c05" id="0452c05">罪故。今堕阿鼻大地狱中。闻是大怖心即摧</a><a name="0452c06" id="0452c06">伏。而作是言。我今唯以肉骨一心归命于</a><a name="0452c07" id="0452c07">佛。心即得乐于佛生信。作大音声。即入阿鼻</a><a name="0452c08" id="0452c08">大地狱中。以是因缘后出地狱得生人中。出</a><a name="0452c09" id="0452c09">家学道得辟支佛。号曰骨髓。目连。我今授</a><a name="0452c10" id="0452c10">调达记。作辟支佛。则为已度于生死苦。目连。</a><a name="0452c11" id="0452c11">我度调达如我本愿。所以者何。我于先世要</a><a name="0452c12" id="0452c12">度调达。我当度汝余无度者。目连。调达但于</a><a name="0452c13" id="0452c13">我所种涅槃因缘。不于余种。调达从是已后。</a><a name="0452c14" id="0452c14">亦复不于余种善根。但于我所信心清净。言</a><a name="0452c15" id="0452c15">归命佛。以是善根因缘。后得辟支佛道。目连。</a><a name="0452c16" id="0452c16">我常长夜于诸众生如父母想。愍其孤穷无</a><a name="0452c17" id="0452c17">有财物。往来生死险难恶道。愚痴无智常盲</a><a name="0452c18" id="0452c18">无目。谁能示导。谁能救护。唯我一人应示</a><a name="0452c19" id="0452c19">应救。目连。我念是已。若有众生恶口骂我。我</a><a name="0452c20" id="0452c20">不还报。若切责我我亦不报。若嗔若打我终</a><a name="0452c21" id="0452c21">不报。所以者何。我应常与一切众生毕定安</a><a name="0452c22" id="0452c22">乐。应除一切苦恼衰患。今我不应与诸苦恼。</a><a name="0452c23" id="0452c23">是诸众生谁能忍者。唯我能忍。我今当学众</a><a name="0452c24" id="0452c24">生忍法。善寂灭法。柔和顺法。当如调伏大</a><a name="0452c25" id="0452c25">象。不如不调伏象。目连。譬如调伏大象入战</a><a name="0452c26" id="0452c26">阵时心不退缩。能忍鼓声螺声角声大叫唤</a><a name="0452c27" id="0452c27">声。闻如是等可畏音声不惊不畏。能忍寒热</a><a name="0452c28" id="0452c28">蚊虻毒虫风雨饥渴。能忍种种锋剑所伤。弓</a><a name="0452c29" id="0452c29">弩箭槊刀鉾戟剑铁轮鞭打。皆能忍受不惊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110452b.htm'><img src='up.gif' border=0></a>
<a href='T110453a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>