<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0002a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷1)</font> 述 <font face='Arial'>T11, p0002a</h2></font><hr>
<span class='old'>
</a><a name="0001c28" id="0001c28">大德深亮。胜庄。尘外。无著。慧迪等证义者。</a><a name="0001c29" id="0001c29">国之大师。佛之右臂探诸了义演而证之。复</span><a name="0002a01" id="0002a01">有大德沙门承礼。云观。神暕。道本等次文</a><a name="0002a02" id="0002a02">者。庇影多林。息肩香窟。勤修精进。纂而次</a><a name="0002a03" id="0002a03">之。复有润文官者。银青光禄大夫邠王傅上</a><a name="0002a04" id="0002a04">柱国固安县开国伯卢粲。银青光禄大夫太子</a><a name="0002a05" id="0002a05">詹事崇文馆学士兼修国史上柱国东海县开</a><a name="0002a06" id="0002a06">国公徐坚。朝议大夫守中书舍人崇文馆学</a><a name="0002a07" id="0002a07">士上柱国野王县开国男苏晋。朝议郎给事</a><a name="0002a08" id="0002a08">中内供奉崔璩等。位列凤舞。声流鸡圃。分</a><a name="0002a09" id="0002a09">别二谛。润而色之。复有银青光禄大夫守侍</a><a name="0002a10" id="0002a10">中兼太子左庶子兼修国史上柱国钜鹿县开</a><a name="0002a11" id="0002a11">国公魏知古。兵部尚书上柱国郭元振。银青</a><a name="0002a12" id="0002a12">光禄大夫检校中书令上柱国范阳县开国男</a><a name="0002a13" id="0002a13">张说。银青光禄大夫行中书侍郎同中书门下</a><a name="0002a14" id="0002a14">三品监修国史上柱国兴平县开国侯陆象先</a><a name="0002a15" id="0002a15">等。朝践琐闼。夕游珠域。护持四法。总而阅</a><a name="0002a16" id="0002a16">之。尔乃杖锡之士。端圭之俊。麻列定筵。林攒</a><a name="0002a17" id="0002a17">乐土。荫祥云而演译。倏换炎凉。吸甘露而勤</a><a name="0002a18" id="0002a18">求。载淹衡晷。大乘章句。义不唐捐。小品精</a><a name="0002a19" id="0002a19">微。拯无遗溺。能事毕矣。佛何言哉。今所新</a><a name="0002a20" id="0002a20">翻经。凡有四十九会七十七品。合一十二帙。</a><a name="0002a21" id="0002a21">以类相从撰写咸毕。以先天二年六月三十</a><a name="0002a22" id="0002a22">日进太上皇。八月二十一日进皇帝。禁闱晓</a><a name="0002a23" id="0002a23">辟真教上闻。仙宁克怡。宸襟允穆。竦钧阵</a><a name="0002a24" id="0002a24">于白日。亲御灵台。落云雨于彤霄。荐加殊尉。</a><a name="0002a25" id="0002a25">贤愚稽首。以为利见仁王。真俗归心。以为潜</a><a name="0002a26" id="0002a26">登觉道。次有清信佛弟子。前少府监丞李式</a><a name="0002a27" id="0002a27">颜等。皇朝金紫光禄大夫兵部尚书赠侍中</a><a name="0002a28" id="0002a28">陇西公迥秀子也。复有清信佛弟子。前右拾</a><a name="0002a29" id="0002a29">遗徐[<a href='javascript:showpic("images/040875.gif")'>金*乔</a>]等。皇朝银青光禄大夫太子宾客昭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110001c.htm'><img src='up.gif' border=0></a>
<a href='T110002b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>