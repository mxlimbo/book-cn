<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0222c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷38)</font> 菩萨藏会第十二之一 菩萨藏会第十二之三如来不思议性品第四之一 <font face='Arial'>T11, p0222c</h2></font><hr>
<span class='old'>
</a><a name="0222b28" id="0222b28">有人天。如是一切无量无边不可思议。如来</a><a name="0222b29" id="0222b29">悉能如实明见。舍利子。如来以净天眼观察</span><a name="0222c01" id="0222c01">一切无量佛土诸含灵性。何等众生是如来</a><a name="0222c02" id="0222c02">化。何等众生见如来已方调伏者。如来尔时</a><a name="0222c03" id="0222c03">随应利见。即于前住令彼悟解。非余众生之</a><a name="0222c04" id="0222c04">所能知。如是舍利子。如来天眼随念作证智</a><a name="0222c05" id="0222c05">力。不可思议无有边际与虚空等。诸有欲求</a><a name="0222c06" id="0222c06">如来天眼智力边际者。不异有人求空边际。</a><a name="0222c07" id="0222c07">舍利子。诸菩萨摩诃萨闻如是力不可思议</a><a name="0222c08" id="0222c08">如虚空已。信受谛奉乃至发希奇想。尔时世</a><a name="0222c09" id="0222c09">尊。欲重宣此义。式漏曰</a><a name="0222c10" id="0222c10"><p class='lg'>　　善逝天眼净无垢　　　净业修治无量劫</a><br><a name="0222c11" id="0222c11">　　最胜由是观十方　　　无垢难思诸佛土</a><br><a name="0222c12" id="0222c12">　　或坏或成或成坏　　　乃至起住火洞然</a><br><a name="0222c13" id="0222c13">　　或有佛住或无佛　　　自然尊眼悉能见</a><br><a name="0222c14" id="0222c14">　　有情性广难思议　　　乃至有色及无色</a><br><a name="0222c15" id="0222c15">　　若堕恶趣善趣生　　　自然尊眼悉能见</a><br><a name="0222c16" id="0222c16">　　或多拘胝佛现在　　　或现如来入涅槃</a><br><a name="0222c17" id="0222c17">　　并及缘觉若声闻　　　自然尊眼悉能见</a><br><a name="0222c18" id="0222c18">　　或为利生诸菩萨　　　或行近妙菩提行</a><br><a name="0222c19" id="0222c19">　　住诸如来无障处　　　自然导师皆能见</a><br><a name="0222c20" id="0222c20">　　善逝如是眼无垢　　　能见极细诸众生</a><br><a name="0222c21" id="0222c21">　　第九眼力不思议　　　最胜聪慧了能信　</p></a><a name="0222c22" id="0222c22"><p>舍利子。是名如来第九天眼智力。由此力故。</a><a name="0222c23" id="0222c23">自称我处大仙尊位转大梵轮。乃至一切世</a><a name="0222c24" id="0222c24">间不能如法而转</a><a name="0222c25" id="0222c25"><p>复次舍利子。云何如来流尽作证智力。舍利</a><a name="0222c26" id="0222c26">子。如来应正等觉。以无上智力。如实了知。为</a><a name="0222c27" id="0222c27">尽诸流无流。心解脱慧解脱自然通慧。作证</a><a name="0222c28" id="0222c28">具足而住。如实了知。我生已尽梵行已立。所</a><a name="0222c29" id="0222c29">作已办。不受后有。舍利子。如来流尽智力清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110222b.htm'><img src='up.gif' border=0></a>
<a href='T110223a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>