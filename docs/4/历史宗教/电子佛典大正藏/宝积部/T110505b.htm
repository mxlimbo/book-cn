<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0505b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷88)</font> 摩诃迦叶会第二十三之一 富楼那品第八 <font face='Arial'>T11, p0505b</h2></font><hr>
<span class='old'>
</a><a name="0505a28" id="0505a28">上法宝。众生闻已毕竟离苦。是故弥勒。汝</a><a name="0505a29" id="0505a29">等悉应学于如来无上法施。莫重世间资生</span><a name="0505b01" id="0505b01">施也。弥勒。当来末世后五百岁正法灭时。有</a><a name="0505b02" id="0505b02">诸比丘自称菩萨。身作不善。口作不善。意</a><a name="0505b03" id="0505b03">作不善。身犯禁戒。口犯禁戒。意犯禁戒。造</a><a name="0505b04" id="0505b04">不善业。无沙门果。弥勒。我为发菩提心善</a><a name="0505b05" id="0505b05">男子善女人。说菩萨善根。不堕地狱畜生饿</a><a name="0505b06" id="0505b06">鬼及余难处。善男子善女人。应勤精进具足</a><a name="0505b07" id="0505b07">惭愧。常畏生死。诸有生处常怀怖畏。我当</a><a name="0505b08" id="0505b08">云何令诸三界六道众生。速得解脱。何以故。</a><a name="0505b09" id="0505b09">弥勒。菩萨摩诃萨。发愿许度三界六道一切</a><a name="0505b10" id="0505b10">众生。令得解脱。不安隐者令得安隐。未涅</a><a name="0505b11" id="0505b11">槃者令得涅槃。弥勒。我观一切世界。若天</a><a name="0505b12" id="0505b12">若人若魔若梵。若沙门婆罗门中。不见一人</a><a name="0505b13" id="0505b13">有能荷负如是重担如菩萨者。弥勒。譬如有</a><a name="0505b14" id="0505b14">人顶戴三千大千世界山河石壁。有人告言。</a><a name="0505b15" id="0505b15">善男子。汝今以此三千大千世界顶戴。一劫</a><a name="0505b16" id="0505b16">若减一劫。若百千劫。顶戴不息。弥勒。于汝</a><a name="0505b17" id="0505b17">意云何。如是之人为大力不。弥勒白佛言。世</a><a name="0505b18" id="0505b18">尊。甚大世尊。甚大善逝。佛告弥勒。菩萨摩</a><a name="0505b19" id="0505b19">诃萨精进之力。复胜于彼。菩萨发愿许度一</a><a name="0505b20" id="0505b20">切众生。皆令得住涅槃之乐。弥勒。譬如有人</a><a name="0505b21" id="0505b21">于三千大千世界。一切众生所有作业。彼人</a><a name="0505b22" id="0505b22">一时悉能成就。弥勒。于汝意云何。此人所</a><a name="0505b23" id="0505b23">作事业。宁为大不。弥勒白佛。甚大世尊。佛</a><a name="0505b24" id="0505b24">告弥勒。菩萨所作事业。复过于此。菩萨发</a><a name="0505b25" id="0505b25">言。三界众生受苦恼者。我令解脱。弥勒。譬</a><a name="0505b26" id="0505b26">如长者唯有一子。容颜端正年在幼稚。孝顺</a><a name="0505b27" id="0505b27">父母。长者及子妻妾眷属奴婢财物。悉入王</a><a name="0505b28" id="0505b28">狱。尔时大王语长者言。去此一百由旬。有</a><a name="0505b29" id="0505b29">城名某。汝去七日令至彼城。复行七日还至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110505a.htm'><img src='up.gif' border=0></a>
<a href='T110505c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>