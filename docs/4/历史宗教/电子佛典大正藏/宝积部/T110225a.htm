<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0225a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷39)</font> 菩萨藏会第十二之一 菩萨藏会第十二之三如来不思议性品第四之一 <font face='Arial'>T11, p0225a</h2></font><hr>
<span class='old'>
</a><a name="0224c28" id="0224c28">变异性。无覆藏性。无怖畏性。无退屈性。无违</a><a name="0224c29" id="0224c29">诤性。由如是故光显大众。能令悦豫遍身怡</span><a name="0225a01" id="0225a01">适。心生净信踊跃欢喜。舍利子。世间众生无</a><a name="0225a02" id="0225a02">有能于如来无畏起违诤者。何以故。由如来</a><a name="0225a03" id="0225a03">无畏不可为诤故。如性平等处法界性。流布</a><a name="0225a04" id="0225a04">遍满诸世界中无能违害。如是无量无数。不</a><a name="0225a05" id="0225a05">可思议。无与等者。不可宣说。妙法成就。而如</a><a name="0225a06" id="0225a06">来大悲熏心。为诸有情说障碍法。欲令止息</a><a name="0225a07" id="0225a07">寂静永断彼障法故。舍利子。如来无畏不可</a><a name="0225a08" id="0225a08">思议无边无际。譬如虚空。若有欲求如来无</a><a name="0225a09" id="0225a09">畏边际者。不异有人求于空际。舍利子。是诸</a><a name="0225a10" id="0225a10">菩萨摩诃萨。闻如来说是不思议。无畏如虚</a><a name="0225a11" id="0225a11">空已。信受谛奉清净无疑。乃至发希奇想。舍</a><a name="0225a12" id="0225a12">利子。是名第三说障法无畏。由如来成就此</a><a name="0225a13" id="0225a13">无畏故。于大众中正师子吼转大梵轮。乃至</a><a name="0225a14" id="0225a14">一切世间所不能转</a><a name="0225a15" id="0225a15"><p>复次舍利子。如来应正等觉成就无上智力</a><a name="0225a16" id="0225a16">故。于大众中唱如是言。我说圣出离所修能</a><a name="0225a17" id="0225a17">正尽苦道。若诸有情修习此道必定出离。此</a><a name="0225a18" id="0225a18">中诸天世间。无能于如来前如法立论。汝所</a><a name="0225a19" id="0225a19">说惯不能出离。舍利子。云何名为圣出离道。</a><a name="0225a20" id="0225a20">舍利子。所谓一正趣道。能令众生毕竟清净。</a><a name="0225a21" id="0225a21">复有二法。能令众生毕竟出离。谓奢摩他及</a><a name="0225a22" id="0225a22">毗钵舍那。复有三法能令出离谓空无相无</a><a name="0225a23" id="0225a23">愿解脱之门。复有四法能令出离。谓缘身生</a><a name="0225a24" id="0225a24">念缘受生念缘心生念缘法生念。复有五法</a><a name="0225a25" id="0225a25">能令出离。谓信根勤根念根三摩地根慧根。</a><a name="0225a26" id="0225a26">复有六法能令出离。谓念佛念法念僧念戒</a><a name="0225a27" id="0225a27">念舍念天。复有七法能令出离。所谓念等觉</a><a name="0225a28" id="0225a28">支择法等觉支。勤等觉支。喜等觉支。安息等</a><a name="0225a29" id="0225a29">觉支三摩地等觉支舍等觉支。复有八法能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110224c.htm'><img src='up.gif' border=0></a>
<a href='T110225b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>