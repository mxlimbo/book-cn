<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0275a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷2)</font> <font face='Arial'>T12, p0275a</h2></font><hr>
<span class='old'>
</a><a name="0274c28" id="0274c28">追行所生。窈窈冥冥别离久长。道路不同</a><a name="0274c29" id="0274c29">会见无期。甚难甚难复得相值。何不弃众</span><a name="0275a01" id="0275a01">事。各曼强健时。努力勤修善。精进愿度</a><a name="0275a02" id="0275a02">世。可得极长生。如何不求道。安所须待</a><a name="0275a03" id="0275a03">欲何乐乎。如是世人。不信作善得善为</a><a name="0275a04" id="0275a04">道得道。不信人死更生惠施得福。善恶之</a><a name="0275a05" id="0275a05">事都不信之。谓之不然终无有是。但坐</a><a name="0275a06" id="0275a06">此故且自见之。更相瞻视先后同然。转相</a><a name="0275a07" id="0275a07">承受父余教令。先人祖父素不为善不识</a><a name="0275a08" id="0275a08">道德。身愚神闇心塞意闭。死生之趣善恶之</a><a name="0275a09" id="0275a09">道。自不能见无有语者。吉凶祸福竞各作</a><a name="0275a10" id="0275a10">之。无一怪也。生死常道转相嗣立。或父哭</a><a name="0275a11" id="0275a11">子或子哭父。兄弟夫妇更相哭泣。颠倒上</a><a name="0275a12" id="0275a12">下无常根本。皆当过去不可常保。教语开</a><a name="0275a13" id="0275a13">导信之者少。是以生死流转无有休止。如</a><a name="0275a14" id="0275a14">此之人。曚冥抵突不信经法。心无远虑</a><a name="0275a15" id="0275a15">各欲快意。痴惑于爱欲。不达于道德。迷</a><a name="0275a16" id="0275a16">没于嗔怒。贪狼于财色。坐之不得道。当</a><a name="0275a17" id="0275a17">更恶趣苦。生死无穷已。哀哉甚可伤。或时</a><a name="0275a18" id="0275a18">室家父子兄弟夫妇。一死一生更相哀愍。恩</a><a name="0275a19" id="0275a19">爱思慕忧念结缚。心意痛着迭相顾恋。穷日</a><a name="0275a20" id="0275a20">卒岁无有解已。教语道德心不开明。思</a><a name="0275a21" id="0275a21">想恩好不离情欲。惛曚闭塞愚惑所覆。不</a><a name="0275a22" id="0275a22">能深思熟计心自端政专精行道决断世</a><a name="0275a23" id="0275a23">事。便旋至竟年寿终尽不能得道。无可</a><a name="0275a24" id="0275a24">奈何。总猥愦扰皆贪爱欲。惑道者众。悟之</a><a name="0275a25" id="0275a25">者寡。世间匆匆。无可聊赖。尊卑上下贫</a><a name="0275a26" id="0275a26">富贵贱。勤苦匆务各怀杀毒。恶气窈冥为</a><a name="0275a27" id="0275a27">妄兴事。违逆天地不从人心。自然非恶先</a><a name="0275a28" id="0275a28">随与之。恣听所为待其罪极。其寿未尽便</a><a name="0275a29" id="0275a29">顿夺之下入恶道。累世怼苦展转其中。数<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120274c.htm'><img src='up.gif' border=0></a>
<a href='T120275b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>