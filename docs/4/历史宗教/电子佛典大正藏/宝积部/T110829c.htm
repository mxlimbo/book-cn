<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0829c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷20)</font> 持戒波罗蜜多品第七之一 <font face='Arial'>T11, p0829c</h2></font><hr>
<span class='old'>
</a><br><a name="0829b28" id="0829b28">　　无义利句设相应　　　不能亲近彼正法</a><br><a name="0829b29" id="0829b29">　　无力亦复无精进　　　士夫势用悉皆无</span><br><a name="0829c01" id="0829c01">　　无他勤勇亦复然　　　于一切处无所得</a><br><a name="0829c02" id="0829c02">　　即见无佛亦无法　　　无父无母及宗亲</a><br><a name="0829c03" id="0829c03">　　由斯善恶业皆无　　　一切皆无诸报应</a><br><a name="0829c04" id="0829c04">　　此诸如是罪业见　　　数数亲近罪根深</a><br><a name="0829c05" id="0829c05">　　一向艰恶日增多　　　堕地狱中经久远</a><br><a name="0829c06" id="0829c06">　　地狱出受傍生报　　　饿鬼趣中罪复深</a><br><a name="0829c07" id="0829c07">　　其后纵得人中生　　　聋騃痴冥而无舌</a><br><a name="0829c08" id="0829c08">　　余业复受喑哑报　　　痴暗缺漏苦还增</a><br><a name="0829c09" id="0829c09">　　而复重受地狱殃　　　由不了故当坠堕</a><br><a name="0829c10" id="0829c10">　　经历久时后当得　　　人身具足善相圆</a><br><a name="0829c11" id="0829c11">　　诸根既具胜力增　　　依时净住而思忖</a><br><a name="0829c12" id="0829c12">　　若于诸法义相应　　　即得同归出离道</a><br><a name="0829c13" id="0829c13">　　修菩提道证菩提　　　我当思惟如是事</a><br><a name="0829c14" id="0829c14">　　所有诸大菩萨藏　　　和合甚深正法义</a><br><a name="0829c15" id="0829c15">　　经历俱胝千劫中　　　发生净信极难得</a><br><a name="0829c16" id="0829c16">　　苦此若余广多数　　　诸佛妙法不思议</a><br><a name="0829c17" id="0829c17">　　随诸修作能受持　　　为佛菩提胜根本</a><br><a name="0829c18" id="0829c18">　　我当亲近及承事　　　尊重信奉阿阇梨</a><br><a name="0829c19" id="0829c19">　　诸佛菩萨亦复然　　　即得最上清净信</a><br><a name="0829c20" id="0829c20">　　发生如是净心已　　　即是菩萨广大心</a><br><a name="0829c21" id="0829c21">　　胜慧方便悉圆成　　　给奉水瓶常精进　</p></a><a name="0829c22" id="0829c22"><p>舍利子。此是菩萨第八发心</a><a name="0829c23" id="0829c23"><p>复次舍利子。菩萨发如是心。痛哉世间一切</a><a name="0829c24" id="0829c24">众生。以其爱着于身命故。常为一切无义利</a><a name="0829c25" id="0829c25">行颠倒随逐。何者名为无义利行。谓彼众生</a><a name="0829c26" id="0829c26">爱着身命。不能爱乐菩提分法。以其我见而</a><a name="0829c27" id="0829c27">为先导。执着心坚痴冥所覆。摧毁破坏众事</a><a name="0829c28" id="0829c28">随逐。此说是名无义利行。又复众生爱身命</a><a name="0829c29" id="0829c29">故。以其我见而为先导。爱恋妻室男女知识<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110829b.htm'><img src='up.gif' border=0></a>
<a href='T110830a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>