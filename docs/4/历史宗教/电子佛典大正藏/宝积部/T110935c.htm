<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0935c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷6)</font> 乾闼婆王授记品第十 <font face='Arial'>T11, p0935c</h2></font><hr>
<span class='old'>
</a><a name="0935b28" id="0935b28">中放大光明普照时会。于是尊者马胜比丘</a><a name="0935b29" id="0935b29">睹斯光已。合掌向佛以偈问曰</span><a name="0935c01" id="0935c01"><p class='lg'>　　如来今者现斯瑞　　　寂然普放大光明</a><br><a name="0935c02" id="0935c02">　　时众相视咸惊疑　　　未曾见是希有事</a><br><a name="0935c03" id="0935c03">　　何人蒙佛摄受故　　　生大欢喜离诸障</a><br><a name="0935c04" id="0935c04">　　今佛放此净光明　　　令彼信解力坚固</a><br><a name="0935c05" id="0935c05">　　何人奉行于大法　　　如佛所说等无异</a><br><a name="0935c06" id="0935c06">　　今佛放此净光明　　　于彼加持垂护念</a><br><a name="0935c07" id="0935c07">　　是诸大众生渴仰　　　愿闻佛说光因缘</a><br><a name="0935c08" id="0935c08">　　合十指爪住佛前　　　瞻仰尊颜无暂舍</a><br><a name="0935c09" id="0935c09">　　如来为世间作眼　　　离诸垢染及忧怖</a><br><a name="0935c10" id="0935c10">　　大悲怜愍诸群生　　　使除疑网心清净　</p></a><a name="0935c11" id="0935c11"><p>尔时世尊。为马胜比丘说伽陀曰</a><a name="0935c12" id="0935c12"><p class='lg'>　　善哉马胜问斯事　　　我为饶益于世间</a><br><a name="0935c13" id="0935c13">　　咸令增长诸善根　　　今放光明与授记</a><br><a name="0935c14" id="0935c14">　　尊者马胜大比丘　　　闻佛许说光所以</a><br><a name="0935c15" id="0935c15">　　欢喜合掌无异缘　　　冀梵音声次第说</a><br><a name="0935c16" id="0935c16">　　乾闼婆王兴供养　　　为闻真净大法故</a><br><a name="0935c17" id="0935c17">　　此法唯依实际中　　　本来自性无增减</a><br><a name="0935c18" id="0935c18">　　若人取相而分别　　　彼则如幻不可得</a><br><a name="0935c19" id="0935c19">　　此法无实亦非虚　　　由法性空佛无说</a><br><a name="0935c20" id="0935c20">　　彼作如是供养已　　　后身当作烁迦罗</a><br><a name="0935c21" id="0935c21">　　是为生死最后身　　　增进净行心无懈</a><br><a name="0935c22" id="0935c22">　　从一佛刹至佛刹　　　承事河沙诸如来</a><br><a name="0935c23" id="0935c23">　　化度那由他有情　　　果满得成离尘佛</a><br><a name="0935c24" id="0935c24">　　彼离尘佛出于世　　　住寿那由他劫数</a><br><a name="0935c25" id="0935c25">　　常说诸法自性空　　　复能显示一切智</a><br><a name="0935c26" id="0935c26">　　如是彼彼佛名号　　　住世正法及像法</a><br><a name="0935c27" id="0935c27">　　说法化利诸众生　　　悉同前佛等无异</a><br><a name="0935c28" id="0935c28">　　马胜汝问光因缘　　　故我略说彼功德</a><br><a name="0935c29" id="0935c29">　　如是展转成佛时　　　降伏天魔无亿数<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110935b.htm'><img src='up.gif' border=0></a>
<a href='T110936a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>