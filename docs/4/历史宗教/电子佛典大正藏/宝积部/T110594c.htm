<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0594c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷106)</font> 阿阇世王子会第三十七 称赞付法品第十 <font face='Arial'>T11, p0594c</h2></font><hr>
<span class='old'>
</a><a name="0594b28" id="0594b28">乐处功德之聚。而不发起猛利信乐趣求菩</a><a name="0594b29" id="0594b29">提。佛说是经已。师子王子等五百同友。欢喜</span><a name="0594c01" id="0594c01">奉行</a><a name="0594c02" id="0594c02"><p><b>　　<A NAME="n266"></A>大宝积经大乘方便会第三十八之一</b></a><a name="0594c03" id="0594c03"><p><span class='byline'>　　　　东晋天竺居士竺难提译</span><br></a><a name="0594c04" id="0594c04"><p>如是我闻。一时佛在舍卫国祇树给孤独园</a><a name="0594c05" id="0594c05">精舍。与大比丘八千人俱。皆学无学大声闻</a><a name="0594c06" id="0594c06">众。菩萨摩诃萨万二千人。皆得神通众所知</a><a name="0594c07" id="0594c07">识得陀罗尼无碍辩才。得诸法忍。无量功德</a><a name="0594c08" id="0594c08">皆悉成就</a><a name="0594c09" id="0594c09"><p>尔时如来从三昧起。无量百千万亿众生。恭</a><a name="0594c10" id="0594c10">敬围绕而为说法。尔时众中有菩萨摩诃萨</a><a name="0594c11" id="0594c11">名曰智胜。即从座起。偏袒右肩。右膝着地。</a><a name="0594c12" id="0594c12">合掌向佛。而白佛言。世尊。欲问一事唯愿听</a><a name="0594c13" id="0594c13">许。若佛听者乃敢咨请。佛告智胜菩萨。善男</a><a name="0594c14" id="0594c14">子。恣汝所问。当为汝说断汝所疑。尔时智胜</a><a name="0594c15" id="0594c15">菩萨白佛言。世尊。所言方便。何等为菩萨方</a><a name="0594c16" id="0594c16">便。世尊。云何菩萨摩诃萨行于方便。如是问</a><a name="0594c17" id="0594c17">已。佛赞智胜菩萨言。善哉善哉。善男子。汝为</a><a name="0594c18" id="0594c18">诸菩萨摩诃萨故问方便义。多所利益多所</a><a name="0594c19" id="0594c19">安乐。愍念世间利益安乐。唯天世人。为摄未</a><a name="0594c20" id="0594c20">来诸菩萨智慧。及去来现在诸佛法故。善男</a><a name="0594c21" id="0594c21">子。当为汝说。谛听谛听。善思念之。智胜菩萨</a><a name="0594c22" id="0594c22">受教而听。善男子。行方便菩萨。以一抟食给</a><a name="0594c23" id="0594c23">施一切众生。何以故。行方便菩萨。以一抟食</a><a name="0594c24" id="0594c24">施与。下至畜生。愿求一切智。以是菩萨与一</a><a name="0594c25" id="0594c25">切众生共之。回向阿耨多罗三藐三菩提。以</a><a name="0594c26" id="0594c26">是二因缘摄取一切众生。所谓求一切智心</a><a name="0594c27" id="0594c27">及愿方便。善男子。是名菩萨摩诃萨行于方</a><a name="0594c28" id="0594c28">便。复次善男子。菩萨摩诃萨行于方便。若见</a><a name="0594c29" id="0594c29">行施之人生随喜心。以此随喜善根。愿与一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110594b.htm'><img src='up.gif' border=0></a>
<a href='T110595a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>