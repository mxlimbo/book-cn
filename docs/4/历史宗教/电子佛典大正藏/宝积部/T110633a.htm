<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0633a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷112)</font> 普明菩萨会第四十三 称赞付法品第十 <font face='Arial'>T11, p0633a</h2></font><hr>
<span class='old'>
</a><a name="0632c28" id="0632c28">菩萨者。不但名字为菩萨也。能行善法行平</a><a name="0632c29" id="0632c29">等心。名为菩萨。略说成就三十二法名为菩</span><a name="0633a01" id="0633a01">萨何谓三十二法。常为众生深求安乐。皆</a><a name="0633a02" id="0633a02">令得住一切智中。心不憎恶他人智慧。破坏</a><a name="0633a03" id="0633a03">憍慢深乐佛道。爱敬无虚亲厚究竟。于怨亲</a><a name="0633a04" id="0633a04">中其心同等至于涅槃。言常含笑先意问讯。</a><a name="0633a05" id="0633a05">所为事业终不中息。普为众生等行大悲。心</a><a name="0633a06" id="0633a06">无疲倦多闻无厌。自求己过不说他短。以菩</a><a name="0633a07" id="0633a07">提心行诸威仪。所行惠施不求其报。不依生</a><a name="0633a08" id="0633a08">处而行持戒。诸众生中行无碍忍。为修一切</a><a name="0633a09" id="0633a09">诸善根故勤行精进。离生无色而起禅定。行</a><a name="0633a10" id="0633a10">方便慧。应四摄法。善恶众生慈心无畏。一心</a><a name="0633a11" id="0633a11">听法心住远离。心不乐着世间众事。不贪小</a><a name="0633a12" id="0633a12">乘。于大乘中常见大利。离恶知识。亲近善</a><a name="0633a13" id="0633a13">友。成四梵行。游戏五通。常依真智。于诸众生</a><a name="0633a14" id="0633a14">邪行正行俱不舍弃。言常决定贵真实法。</a><a name="0633a15" id="0633a15">一切所作菩提为首。如是迦叶。若人有此三</a><a name="0633a16" id="0633a16">十二法名为菩萨。复次迦叶。菩萨福德无量</a><a name="0633a17" id="0633a17">无边。当以譬喻因缘故知。迦叶。譬如一切大</a><a name="0633a18" id="0633a18">地众生所用。无分别心不求其报。菩萨亦尔。</a><a name="0633a19" id="0633a19">从初发心至坐道场。一切众生皆蒙利益。心</a><a name="0633a20" id="0633a20">无分别不求其报。迦叶。譬如一切水种百谷</a><a name="0633a21" id="0633a21">药木皆得增长。菩萨亦尔。自心净故慈悲普</a><a name="0633a22" id="0633a22">覆一切众生。皆令增长一切善法。迦叶。譬</a><a name="0633a23" id="0633a23">如一切火种皆能成熟百谷果实。菩萨智慧</a><a name="0633a24" id="0633a24">亦复如是。皆能成熟一切善法。迦叶。譬如一</a><a name="0633a25" id="0633a25">切风种。皆能成立一切世界。菩萨方便亦复</a><a name="0633a26" id="0633a26">如是。皆能成立一切佛法。迦叶。譬如月初生</a><a name="0633a27" id="0633a27">时。光明形色日日增长。菩萨净心亦复如是。</a><a name="0633a28" id="0633a28">一切善法日日增长。迦叶。譬如日之初出一</a><a name="0633a29" id="0633a29">时放光。普为一切众生照明。菩萨亦尔放智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110632c.htm'><img src='up.gif' border=0></a>
<a href='T110633b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>