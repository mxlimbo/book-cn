<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0324 佛说幻士仁贤经 0032b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 324 佛说幻士仁贤经</font> <font face='Arial'>(卷1)</font> <font face='Arial'>T12, p0032b</h2></font><hr>
<span class='old'>
</a><a name="0032a28" id="0032a28">得安隐至泥洹道。尔时仁贤踊悦怡怿。晨</a><a name="0032a29" id="0032a29">旦白佛。饭时已到愿可自屈。于是世尊。着衣</span><a name="0032b01" id="0032b01">持钵。与诸菩萨及比丘僧眷属围绕。往诣仁</a><a name="0032b02" id="0032b02">贤庄校讲堂。佛时变化。使仁贤知坐所为立</a><a name="0032b03" id="0032b03">师子之座。四天王亦见如来坐所造宫师子</a><a name="0032b04" id="0032b04">之座。帝释自念。如来坐我所化庄严之座。时</a><a name="0032b05" id="0032b05">王舍城诸不信法众邪异道。弃自贡高及嗔</a><a name="0032b06" id="0032b06">怒心。一切共诣庄严讲堂。今日共观瞿昙所</a><a name="0032b07" id="0032b07">现感应。其边道法清净士女。悉共喜踊往诣</a><a name="0032b08" id="0032b08">讲堂。今日我等当见如来至真等正觉。听师</a><a name="0032b09" id="0032b09">子吼睹其变化。于是仁贤。蠲除自大稽首佛</a><a name="0032b10" id="0032b10">足。白世尊言。唯愿如来。原我罪过本愚所</a><a name="0032b11" id="0032b11">作。欲乱如来化作此食。助供侍使。师子诸座</a><a name="0032b12" id="0032b12">亦皆化作。心中念悔饮得灭没所可化现。佛</a><a name="0032b13" id="0032b13">为圣尊矜恕为意。诸所施造令不复变。于是</a><a name="0032b14" id="0032b14">佛告仁贤。一切人民及其所有皆如幻化。诸</a><a name="0032b15" id="0032b15">坐比丘亦如幻化。如我之身亦是慧幻。此三</a><a name="0032b16" id="0032b16">千大千世界则复为化。因缘罪福一切诸法</a><a name="0032b17" id="0032b17">亦如幻化。皆由因缘各在合会。便持所化</a><a name="0032b18" id="0032b18">饭食之具分布施设。于是幻士仁贤。梵王帝</a><a name="0032b19" id="0032b19">释四天王。诸助供者。擎化食供养世尊及比</a><a name="0032b20" id="0032b20">丘众</a><a name="0032b21" id="0032b21"><p>于是贤者大迦叶说偈言</a><a name="0032b22" id="0032b22"><p class='lg'>　　如今所设座　　　及其处上者</a><br><a name="0032b23" id="0032b23">　　定意为平等　　　善哉施无上　</p></a><a name="0032b24" id="0032b24"><p>舍利弗颂曰</a><a name="0032b25" id="0032b25"><p class='lg'>　　如今供具心　　　及其受者意</a><br><a name="0032b26" id="0032b26">　　如是常等觉　　　是疾毕信施　</p></a><a name="0032b27" id="0032b27"><p>须菩提颂曰</a><a name="0032b28" id="0032b28"><p class='lg'>　　是施无所施　　　受者无所受</a><br><a name="0032b29" id="0032b29">　　其有应是行　　　是为毕信施　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120032a.htm'><img src='up.gif' border=0></a>
<a href='T120032c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>