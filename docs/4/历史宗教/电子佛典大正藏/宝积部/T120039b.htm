<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0325 佛说决定毗尼经 0039b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 325 佛说决定毗尼经</font> <font face='Arial'>(卷1)</font> <font face='Arial'>T12, p0039b</h2></font><hr>
<span class='old'>
</a><a name="0039a28" id="0039a28"><p>如是舍利弗。菩萨如是观此三十五佛如在</a><a name="0039a29" id="0039a29">目前。思惟如来所有功德。应作如是清净忏</span><a name="0039b01" id="0039b01">悔。菩萨若能净此罪已。尔时诸佛为其现身。</a><a name="0039b02" id="0039b02">为度众生亦说种种诸行。成就愚惑诸众生</a><a name="0039b03" id="0039b03">故。菩萨于诸法界心不动摇。而诸众生等</a><a name="0039b04" id="0039b04">有种种欲乐。随其所乐皆能度脱满其所愿。</a><a name="0039b05" id="0039b05">菩萨若入大悲三昧。能示现入地狱畜生诸</a><a name="0039b06" id="0039b06">余恶道。菩萨若入大庄严三昧。现居士身成</a><a name="0039b07" id="0039b07">就众生。菩萨若入妙胜三昧。能现转轮王身</a><a name="0039b08" id="0039b08">成就众生。菩萨若入晃曜三昧。能现释梵上</a><a name="0039b09" id="0039b09">妙色身成就众生。菩萨若入一心三昧。现</a><a name="0039b10" id="0039b10">声闻形成就众生。菩萨若入清净不二三昧。</a><a name="0039b11" id="0039b11">现辟支佛形成就众生。菩萨若入寂静三昧。</a><a name="0039b12" id="0039b12">能示佛身成就众生。菩萨若入诸法自在三</a><a name="0039b13" id="0039b13">昧。随诸众生种种欲乐。现种种形而成就之。</a><a name="0039b14" id="0039b14">又彼菩萨或现释身。或现梵身。或时示现</a><a name="0039b15" id="0039b15">转轮王身。皆为成就诸众生故。然此菩萨</a><a name="0039b16" id="0039b16">于诸法界而不动转。所以者何。虽随众生种</a><a name="0039b17" id="0039b17">种欲乐现种种形。而此菩萨不得己身及与</a><a name="0039b18" id="0039b18">众生。而随众生现种种身</a><a name="0039b19" id="0039b19"><p>又舍利弗。师子兽王大吼之时。其余小虫</a><a name="0039b20" id="0039b20">能堪忍不。不也世尊。又如香象其所负重。</a><a name="0039b21" id="0039b21">诸驴骡等能堪忍不。不也世尊。又如释梵所</a><a name="0039b22" id="0039b22">有威德光明色像。贫穷之人能堪忍不。不也</a><a name="0039b23" id="0039b23">世尊。又舍利弗于意云何。如金翅鸟王所有</a><a name="0039b24" id="0039b24">势力。鹫鸽等鸟能堪忍不。不也世尊。如是</a><a name="0039b25" id="0039b25">舍利弗。菩萨所有其心勇健善根势力。所有</a><a name="0039b26" id="0039b26">之罪依出离智。得见诸佛及得三昧。非一切</a><a name="0039b27" id="0039b27">众生声闻缘觉。所有犯罪忧悔之事而能得</a><a name="0039b28" id="0039b28">除。菩萨若能称彼诸佛所有名号。常于昼</a><a name="0039b29" id="0039b29">夜行三事者。得离犯罪及诸忧悔并得三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120039a.htm'><img src='up.gif' border=0></a>
<a href='T120039c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>