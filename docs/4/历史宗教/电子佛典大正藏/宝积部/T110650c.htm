<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0650c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷115)</font> 文殊说般若会第四十六之一 粪扫衣比丘品第七 <font face='Arial'>T11, p0650c</h2></font><hr>
<span class='old'>
</a><a name="0650b28" id="0650b28">处俱诣佛所在外而立。佛知众会皆悉集已。</a><a name="0650b29" id="0650b29">尔时如来从住处出敷座而坐。告舍利弗。汝</span><a name="0650c01" id="0650c01">今何故于晨朝时在门外立。舍利弗。白佛言</a><a name="0650c02" id="0650c02">世尊。文殊师利童真菩萨。先已至此住门外</a><a name="0650c03" id="0650c03">立。我实于后晚来到耳。尔时世尊。问文殊师</a><a name="0650c04" id="0650c04">利。汝实先来到此住处。欲见如来耶。文殊师</a><a name="0650c05" id="0650c05">利。即白佛言。如是世尊。我实来此欲见如</a><a name="0650c06" id="0650c06">来。何以故。我乐正观利益众生。我观如来如</a><a name="0650c07" id="0650c07">如相不异相。不动相不作相。无生相无灭相。</a><a name="0650c08" id="0650c08">不有相不无相。不在方不离方。非三世非不</a><a name="0650c09" id="0650c09">三世。非二相非不二相。非垢相非净相。以如</a><a name="0650c10" id="0650c10">是等正观如来利益众生。佛告文殊师利。若</a><a name="0650c11" id="0650c11">能如是见于如来。心无所取亦无不取。非积</a><a name="0650c12" id="0650c12">聚非不积聚。尔时舍利弗。语文殊师利言。若</a><a name="0650c13" id="0650c13">能如是。如汝所说。见如来者甚为希有。为一</a><a name="0650c14" id="0650c14">切众生故见于如来。而心不取众生之相。化</a><a name="0650c15" id="0650c15">一切众生向于涅槃。而亦不取向于涅槃相。</a><a name="0650c16" id="0650c16">为一切众生发大庄严。而心不见庄严之相。</a><a name="0650c17" id="0650c17">尔时文殊师利童真菩萨摩诃萨。语舍利弗</a><a name="0650c18" id="0650c18">言。如是如是。如汝所说。虽为一切众生发大</a><a name="0650c19" id="0650c19">庄严。心恒不见有众生相。为一切众生发大</a><a name="0650c20" id="0650c20">庄严。而众生界亦不增不减。假使一佛住世。</a><a name="0650c21" id="0650c21">若一劫若过一劫。如此一佛世界。复有无量</a><a name="0650c22" id="0650c22">无边恒河沙诸佛。如是一一佛。若一劫若过</a><a name="0650c23" id="0650c23">一劫。昼夜说法心不暂息。各各度于无量恒</a><a name="0650c24" id="0650c24">河沙众生皆入涅槃。而众生界亦不增不减。</a><a name="0650c25" id="0650c25">乃至十方诸佛世界亦复如是。一一诸佛说</a><a name="0650c26" id="0650c26">法教化。各度无量恒河沙众生皆入涅槃。于</a><a name="0650c27" id="0650c27">众生界亦不增不减。何以故。众生定相不可</a><a name="0650c28" id="0650c28">得故。是故众生界不增不减。舍利弗。复语文</a><a name="0650c29" id="0650c29">殊师利言。若众生界不增不减。何以故。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110650b.htm'><img src='up.gif' border=0></a>
<a href='T110651a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>