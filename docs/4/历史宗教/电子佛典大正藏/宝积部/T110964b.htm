<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0964b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷15)</font> 外道婆罗门授记品第二十五 <font face='Arial'>T11, p0964b</h2></font><hr>
<span class='old'>
</a><br><a name="0964a28" id="0964a28">　　得离邪见诸众生　　　同依佛教生明慧</a><br><a name="0964a29" id="0964a29">　　彼土无有三恶道　　　及以八难所逼恼</span><br><a name="0964b01" id="0964b01">　　诸佛寿命极延长　　　等同八万四千岁</a><br><a name="0964b02" id="0964b02">　　若人闻此佛名者　　　悉能舍离于贪欲</a><br><a name="0964b03" id="0964b03">　　女人得转丈夫形　　　斯由闻佛功德力</a><br><a name="0964b04" id="0964b04">　　如来善伏魔怨者　　　与诸外道授佛记</a><br><a name="0964b05" id="0964b05">　　闻已咸生欢喜心　　　皆当成就一切智　</p></a><a name="0964b06" id="0964b06"><p class='juan'>
父子合集经卷第十五</p>
</a><a name="0964b07" id="0964b07"></a><a name="0964b08" id="0964b08"></a><a name="0964b09" id="0964b09"><p class='juan'>
父子合集经卷第十六</p>
</a><a name="0964b10" id="0964b10"></a><a name="0964b11" id="0964b11"><p><span class='byline'>　　　　西天译经三藏朝散大夫</a><a name="0964b12" id="0964b12">试鸿胪卿宣梵大师赐紫</a><a name="0964b13" id="0964b13">沙门臣日称等奉　诏译</span><br></a><a name="0964b14" id="0964b14"><p><b>　　<A NAME="n523"></A>六界差别品第二十六之一</b></a><a name="0964b15" id="0964b15"><p>尔时净饭王并诸营从眷属等。见诸阿修罗</a><a name="0964b16" id="0964b16">王乃至外道婆罗门蒙佛授记。发希有心叹</a><a name="0964b17" id="0964b17">未曾有。世尊言音美妙清彻。一切世间闻者</a><a name="0964b18" id="0964b18">忻悦。时净饭王始见如来。以爱恋故情意殷</a><a name="0964b19" id="0964b19">勤。尔时世尊知彼父王心之所念。而告之曰</a><a name="0964b20" id="0964b20">大王。我所说法初中后善其义巧妙。清净一</a><a name="0964b21" id="0964b21">相梵行圆满。今正说者。所谓分别六界差别</a><a name="0964b22" id="0964b22">分位法门。王当谛听善思念之。时净饭王即</a><a name="0964b23" id="0964b23">白佛言。善哉世尊。愿乐欲闻。为我宣说忆持</a><a name="0964b24" id="0964b24">信受。佛言大王。如是六界六触处。十八意所</a><a name="0964b25" id="0964b25">伺察。是补噜沙为缘得生。云何六界。所谓地</a><a name="0964b26" id="0964b26">界水界火界风界空界识界。云何六触处。谓</a><a name="0964b27" id="0964b27">眼触处而见于色。若耳触处得闻其声。若鼻</a><a name="0964b28" id="0964b28">触处能嗅于香。若舌触处悉尝于味。若身触</a><a name="0964b29" id="0964b29">处亲觉其触。若意触处则知于法。云何十八<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110964a.htm'><img src='up.gif' border=0></a>
<a href='T110964c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>