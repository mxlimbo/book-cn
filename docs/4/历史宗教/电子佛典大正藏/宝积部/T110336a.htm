<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0336a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷57)</font> 佛说入胎藏会第十四之一 菩萨藏会第十二之二十大自在天授记品第十二 <font face='Arial'>T11, p0336a</h2></font><hr>
<span class='old'>
</a><a name="0335c28" id="0335c28">时诸人众。于彼城中。除去瓦砾。遍洒香水。烧</a><a name="0335c29" id="0335c29">诸妙香。悬众幡盖。散花供养。如天帝释欢喜</span><a name="0336a01" id="0336a01">之园。时彼王弟。办诸香汤及香油等。庄严浴</a><a name="0336a02" id="0336a02">室敷置床座。毗钵尸佛渐欲至城。王及诸臣</a><a name="0336a03" id="0336a03">太子后妃宫人婇女。及诸人众咸出奉迎。遥</a><a name="0336a04" id="0336a04">礼佛足随从入城。时彼王弟。引佛世尊入温</a><a name="0336a05" id="0336a05">室内。授香水等以充澡浴。见佛世尊身如金</a><a name="0336a06" id="0336a06">色三十二相八十种好周遍庄严。见已欢喜</a><a name="0336a07" id="0336a07">生深信心。洗浴既竟着衣服已。即便顶礼世</a><a name="0336a08" id="0336a08">尊双足。发是愿言。我今幸遇最上福田微申</a><a name="0336a09" id="0336a09">供养。愿此善因于未来世身得金色。与佛无</a><a name="0336a10" id="0336a10">异。如世尊弟。于欲境中深生耽着。强拔令出</a><a name="0336a11" id="0336a11">得趣安隐究竟涅槃。愿我当来得为佛弟。获</a><a name="0336a12" id="0336a12">金色身亦复如是。我于欲境生耽着时。强牵</a><a name="0336a13" id="0336a13">令出爱染深河。得趣涅槃安隐之处。汝等苾</a><a name="0336a14" id="0336a14">刍勿生异念。彼亲慧王耽欲之弟。即难陀苾</a><a name="0336a15" id="0336a15">刍是由于昔时请毗钵尸佛入浴室中香汤澡</a><a name="0336a16" id="0336a16">浴净心发愿。彼之善因。今为佛弟身作金色。</a><a name="0336a17" id="0336a17">我于耽着淫欲之境。强拔令出舍俗出家。究</a><a name="0336a18" id="0336a18">竟涅槃至安隐处</a><a name="0336a19" id="0336a19"><p>时诸大众更复有疑。请世尊曰。大德难陀苾</a><a name="0336a20" id="0336a20">刍曾作何业。今身感得三十大丈夫相。佛告</a><a name="0336a21" id="0336a21">诸大众。彼所作业广说如前。乃往过去于聚</a><a name="0336a22" id="0336a22">落中有一长者。大富多财资生无乏。有一苑</a><a name="0336a23" id="0336a23">园花果茂盛。流泉浴池林木森竦。堪出家人</a><a name="0336a24" id="0336a24">栖隐之处。时有独觉出现于世。哀愍众生处</a><a name="0336a25" id="0336a25">于闲静。世间无佛唯此福田。于时有一独觉</a><a name="0336a26" id="0336a26">尊者。游行人间至斯聚落。周旋观察届彼园</a><a name="0336a27" id="0336a27">中。其守园人既见尊者告言善来为解劳倦。</a><a name="0336a28" id="0336a28">尊者住此。即于中夜入火光定。园人见已作</a><a name="0336a29" id="0336a29">如是念。此之大德成斯胜行。即便夜起往就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110335c.htm'><img src='up.gif' border=0></a>
<a href='T110336b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>