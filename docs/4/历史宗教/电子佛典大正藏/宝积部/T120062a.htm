<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0329 佛说须赖经 0062a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 329 佛说须赖经</font> <font face='Arial'>(卷1)</font> <font face='Arial'>T12, p0062a</h2></font><hr>
<span class='old'>
</a><a name="0061c28" id="0061c28">五百天乐俱。同音歌叹佛德。俱供养世尊师</a><a name="0061c29" id="0061c29">子之座。须赖未来之顷。所以者何。族姓子</span><a name="0062a01" id="0062a01">须赖。功德巍巍将从众多。当见如来者则</a><a name="0062a02" id="0062a02">不审。汝等于是日行王女般若识干执乐</a><a name="0062a03" id="0062a03">王子之后。作五百乐往诣如来已皆稽首佛</a><a name="0062a04" id="0062a04">足。手执乐器。皆同一音叹世尊德。而歌颂</a><a name="0062a05" id="0062a05">曰。世尊往古百劫修闲居行。世尊普调众生</a><a name="0062a06" id="0062a06">使乐布施。世尊身口及心乐持净戒。愿礼体</a><a name="0062a07" id="0062a07">如须弥山。世尊忍慈固不劳。世尊精进坚</a><a name="0062a08" id="0062a08">力如树。世尊神慧之光无所不作。愿礼三</a><a name="0062a09" id="0062a09">垢无垢。世尊已胜贪淫嗔恚愚痴之垢。世</a><a name="0062a10" id="0062a10">尊所作已办愿礼三界所应供养。此诸垢污</a><a name="0062a11" id="0062a11">魔女。自如来见已。以无垢目心得安隐。</a><a name="0062a12" id="0062a12">成就佛念舍离于欲。不复触近于欲。乐问于</a><a name="0062a13" id="0062a13">如来除心之垢。莫使有劳垢意者欢悦众生</a><a name="0062a14" id="0062a14">意。愿礼彼足训世二百相胜。璎珞百福功</a><a name="0062a15" id="0062a15">德满。善音于众生所往净。愿礼无比神难</a><a name="0062a16" id="0062a16">及神天金软足。行步师子之云。与所往行化</a><a name="0062a17" id="0062a17">因释胎生。今所叹德百福满。愿使众生心普</a><a name="0062a18" id="0062a18">悦无疲惓。所叹胜之德愿令疾得叹是者。</a><a name="0062a19" id="0062a19">于是族姓子须赖。与王波斯匿及王后宫。与</a><a name="0062a20" id="0062a20">诸大众眷属围绕。诸天百千之所歌叹。行诣</a><a name="0062a21" id="0062a21">世尊已。稽首世尊足于一面住。王波斯匿。</a><a name="0062a22" id="0062a22">稽首如来足各绕三匝于一面住。于是王波</a><a name="0062a23" id="0062a23">斯匿。以其仁座而让须赖而说此言。唯族姓</a><a name="0062a24" id="0062a24">子。垂恩矜愍坐此仁座。须赖便坐于彼仁</a><a name="0062a25" id="0062a25">座。于是众中。有诸天子未见须赖者。见是贫</a><a name="0062a26" id="0062a26">人有何功德为王见敬乃如是耶。于是释提</a><a name="0062a27" id="0062a27">桓因知诸天子意。谓诸天子言。莫起慢意于</a><a name="0062a28" id="0062a28">是仁者。而令诸仁功德损减长夜不安。所以</a><a name="0062a29" id="0062a29">者何。我其审谛是族姓子大功德善法充满。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120061c.htm'><img src='up.gif' border=0></a>
<a href='T120062b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>