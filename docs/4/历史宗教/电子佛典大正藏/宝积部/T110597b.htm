<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0597b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷106)</font> 大乘方便会第三十八之一 称赞付法品第十 <font face='Arial'>T11, p0597b</h2></font><hr>
<span class='old'>
</a><a name="0597a28" id="0597a28">网投之深渊。既满所求即寻牵出。善男子。行</a><a name="0597a29" id="0597a29">方便菩萨亦复如是。以空无相无作无我智</span><a name="0597b01" id="0597b01">慧。勋修其心结以为网。一切智心以为涂</a><a name="0597b02" id="0597b02">食。虽投五欲污泥之中。如其所愿牵出欲界。</a><a name="0597b03" id="0597b03">命终之后生于梵世。善男子。譬如有人善知</a><a name="0597b04" id="0597b04">咒术。为官所执被五系缚。此人自以咒术</a><a name="0597b05" id="0597b05">力故。即断五缚随愿而去。善男子。如是菩萨</a><a name="0597b06" id="0597b06">摩诃萨行于方便。虽处五欲共相娱乐。为化</a><a name="0597b07" id="0597b07">众生如其所求。以一切智咒。断五欲缚生于</a><a name="0597b08" id="0597b08">梵世。善男子。譬如士夫善知战法。藏一利刀</a><a name="0597b09" id="0597b09">卫送行人。而彼众中无有一人能知此人密</a><a name="0597b10" id="0597b10">怀奇谋而反轻之。更生怜愍无敬重心。各相</a><a name="0597b11" id="0597b11">谓言。彼人既无器仗亦无伴党。此非健士复</a><a name="0597b12" id="0597b12">无势力。自身不救何能济人。此若坏贼无有</a><a name="0597b13" id="0597b13">是处。彼人必当受诸困厄。时彼士夫遂至空</a><a name="0597b14" id="0597b14">泽群贼俱发。尔时士夫牢自庄严。寻时即出</a><a name="0597b15" id="0597b15">所藏之刀。始一掷刀群贼丧命。诸贼既坏复</a><a name="0597b16" id="0597b16">还藏刀。善男子。行方便菩萨。善藏智刀。而</a><a name="0597b17" id="0597b17">以方便处于五欲共相娱乐。为化众生声闻</a><a name="0597b18" id="0597b18">见。此方便菩萨处于五欲共相娱乐。不知方</a><a name="0597b19" id="0597b19">便故生浊心。或复怜愍谓为放逸。如是之人</a><a name="0597b20" id="0597b20">尚不自度。况能救度一切众生。若能坏魔</a><a name="0597b21" id="0597b21">无有是处。尔时菩萨。善用方便智慧之刀。如</a><a name="0597b22" id="0597b22">其所求断诸烦恼尽令摧灭。以智慧刀至净</a><a name="0597b23" id="0597b23">佛土。无诸女人乃至无有一念欲想。尔时有</a><a name="0597b24" id="0597b24">菩萨名曰爱作。入舍卫城次第乞食。渐渐遂</a><a name="0597b25" id="0597b25">至一长者家。长者有女名曰德增。住高楼上。</a><a name="0597b26" id="0597b26">彼时女人闻菩萨声。寻持食出向爱作菩萨。</a><a name="0597b27" id="0597b27">女见菩萨取其形容相好音声。欲心即起为</a><a name="0597b28" id="0597b28">欲所烧。即时命终骨节解散。爱作菩萨见德</a><a name="0597b29" id="0597b29">增女。亦起恶觉淫欲之心。于时爱作菩萨。即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110597a.htm'><img src='up.gif' border=0></a>
<a href='T110597c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>