<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0311a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷53)</font> 菩萨藏会第十二之一 般若波罗蜜多品第十一之一 <font face='Arial'>T11, p0311a</h2></font><hr>
<span class='old'>
</a><a name="0310c28" id="0310c28">伏。设有恶魔化为佛像。到菩萨所为作障碍。</a><a name="0310c29" id="0310c29">令是菩萨于正法智及胜解脱。欲使远离情</span><a name="0311a01" id="0311a01">不欣乐。又作是言。如是法者非佛正教。舍</a><a name="0311a02" id="0311a02">利子。假使四大之性互相转变。终不能使成</a><a name="0311a03" id="0311a03">就信力。胜解菩萨为魔惑故信力倾动。舍利</a><a name="0311a04" id="0311a04">子。如是名为菩萨摩诃萨信力</a><a name="0311a05" id="0311a05"><p>复次舍利子。云何菩萨摩诃萨精进力。舍利</a><a name="0311a06" id="0311a06">子。所谓菩萨发勤精进方便修习一切善法。</a><a name="0311a07" id="0311a07">于彼诸处获得坚固住持之力。由是力故。乃</a><a name="0311a08" id="0311a08">至彼处所为之事未终究竟。于其中间。无有</a><a name="0311a09" id="0311a09">一切天及世间。于是菩萨住持之力。能令移</a><a name="0311a10" id="0311a10">动不住本处。舍利子。如是名为菩萨摩诃萨</a><a name="0311a11" id="0311a11">精进力</a><a name="0311a12" id="0311a12"><p>复次舍利子。云何菩萨摩诃萨念力。舍利子。</a><a name="0311a13" id="0311a13">诸菩萨等。于彼彼法由安住念。令心安住。无</a><a name="0311a14" id="0311a14">有能令移动散乱。是菩萨摩诃萨由念持力。</a><a name="0311a15" id="0311a15">善能摧灭一切烦恼。而无有能制伏此念。舍</a><a name="0311a16" id="0311a16">利子。如是名为菩萨摩诃萨念力</a><a name="0311a17" id="0311a17"><p>复次舍利子。云何菩萨摩诃萨三摩地力。舍</a><a name="0311a18" id="0311a18">利子。诸菩萨等安住远离诸静虑支。虽复观</a><a name="0311a19" id="0311a19">察一切音声。诸语业道及音声刺。而不能障</a><a name="0311a20" id="0311a20">最初静虑。是诸菩萨虽以如是一切善法。寻</a><a name="0311a21" id="0311a21">伺推求无量诸法。而不能障第二静虑。是诸</a><a name="0311a22" id="0311a22">菩萨虽复安住所生欢喜。而不能障第三静</a><a name="0311a23" id="0311a23">虑。是诸菩萨虽为成熟一切众生。摄受正法</a><a name="0311a24" id="0311a24">不住于舍。而不能障第四静虑。舍利子。菩萨</a><a name="0311a25" id="0311a25">摩诃萨。安住如是四种静虑。一切静虑所对</a><a name="0311a26" id="0311a26">治法不能制伏。又是菩萨虽于三摩地安住</a><a name="0311a27" id="0311a27">不舍。而不随彼定力受生。舍利子。如是名为</a><a name="0311a28" id="0311a28">菩萨摩诃萨三摩地力。复次舍利子。云何菩</a><a name="0311a29" id="0311a29">萨摩诃萨慧力。舍利子。是智慧力坚固难<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110310c.htm'><img src='up.gif' border=0></a>
<a href='T110311b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>