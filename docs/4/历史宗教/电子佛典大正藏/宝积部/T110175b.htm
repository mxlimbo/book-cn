<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0175b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷32)</font> 出现光明会第一十一之一 往生因缘品第六 <font face='Arial'>T11, p0175b</h2></font><hr>
<span class='old'>
</a><br><a name="0175a28" id="0175a28">　　慈心粗言或软语　　　何故现斯金色光</a><br><a name="0175a29" id="0175a29">　　了生无生尽无尽　　　知眼性离无来去</span><br><a name="0175b01" id="0175b01">　　为世照明甘露灭　　　何故现斯金色光</a><br><a name="0175b02" id="0175b02">　　知眼起作常空寂　　　无去无来无住处</a><br><a name="0175b03" id="0175b03">　　犹如阳炎水泡沫　　　示现微笑何因缘</a><br><a name="0175b04" id="0175b04">　　如是耳鼻舌身意　　　色声香味并触法</a><br><a name="0175b05" id="0175b05">　　乃至音声及名等　　　当知一切亦复然</a><br><a name="0175b06" id="0175b06">　　金刚常身不坏身　　　具足百千殊胜相</a><br><a name="0175b07" id="0175b07">　　体无机关而运动　　　愿说微笑何因缘</a><br><a name="0175b08" id="0175b08">　　髀膊佣满足跟长　　　腹相不现如师子</a><br><a name="0175b09" id="0175b09">　　脐深妙好腰圆满　　　愿说微笑何因缘</a><br><a name="0175b10" id="0175b10">　　金色净身离尘垢　　　一一众毛绀青色</a><br><a name="0175b11" id="0175b11">　　右旋上靡香芬馥　　　愿说微笑何因缘</a><br><a name="0175b12" id="0175b12">　　妙身圆满常安住　　　犹如尼拘陀树王</a><br><a name="0175b13" id="0175b13">　　一切功德以庄严　　　音声悦众令欣乐</a><br><a name="0175b14" id="0175b14">　　修臂佣圆肩妙好　　　项约圆满螺文现</a><br><a name="0175b15" id="0175b15">　　游步无边百千刹　　　示诸众生邪正道</a><br><a name="0175b16" id="0175b16">　　齿白无垢如珂雪　　　舌相广长周覆面</a><br><a name="0175b17" id="0175b17">　　师子颊辅鼻修直　　　皆从方便净心生</a><br><a name="0175b18" id="0175b18">　　优钵罗香从口出　　　栴檀香气遍于身</a><br><a name="0175b19" id="0175b19">　　已于往昔广修慈　　　清净意乐常相续</a><br><a name="0175b20" id="0175b20">　　如来足下善安平　　　随所履地无窊曲</a><br><a name="0175b21" id="0175b21">　　犹如师子象王步　　　超过一切诸世间</a><br><a name="0175b22" id="0175b22">　　千辐轮相妙端严　　　殊胜光文常炳着</a><br><a name="0175b23" id="0175b23">　　所行善利诸群品　　　见者皆生净信心</a><br><a name="0175b24" id="0175b24">　　一指能出百千光　　　普照无边诸佛刹</a><br><a name="0175b25" id="0175b25">　　往昔勤修众善行　　　获此种种相庄严</a><br><a name="0175b26" id="0175b26">　　成就色身无等伦　　　面相端严最殊胜</a><br><a name="0175b27" id="0175b27">　　神变利益诸世间　　　愿说何缘现微笑</a><br><a name="0175b28" id="0175b28">　　膊佣平正如鹿王　　　身不低屈犹师子</a><br><a name="0175b29" id="0175b29">　　出与为世作灯明　　　愿说何缘现微笑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110175a.htm'><img src='up.gif' border=0></a>
<a href='T110175c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>