<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0412b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷72)</font> 菩萨见实会第十六 菩萨见实会遮罗迦波利婆罗阇迦外道品第二十四 <font face='Arial'>T11, p0412b</h2></font><hr>
<span class='old'>
</a><a name="0412a28" id="0412a28">人身时。修行积习悭贪之法。是人修行悭贪</a><a name="0412a29" id="0412a29">法故。坚持不舍。彼业力故生饿鬼中。与诸饿</span><a name="0412b01" id="0412b01">鬼久居住故。行饿鬼业。彼从饿鬼终已。由有</a><a name="0412b02" id="0412b02">习气饿鬼行法。是人得人身已。闻如是法。见</a><a name="0412b03" id="0412b03">己身行。应当自知。我本必从饿鬼中终来生</a><a name="0412b04" id="0412b04">人间。是人为舍饿鬼行故。应求知识。彼善</a><a name="0412b05" id="0412b05">知识。为除彼人悭贪业故。为说布施。以是法</a><a name="0412b06" id="0412b06">故悭贪得除。彼善知识。或为彼说与施相应</a><a name="0412b07" id="0412b07">助菩提法。令其悭贪悉得断除。彼善知识。或</a><a name="0412b08" id="0412b08">为彼人说檀波罗蜜。是人修行檀波罗蜜故。</a><a name="0412b09" id="0412b09">六度得满。彼善知识。或为彼人说一切法皆</a><a name="0412b10" id="0412b10">悉平等。是人以修法平等故。般若波罗蜜得</a><a name="0412b11" id="0412b11">满。以修般若波罗蜜故。流注趣向一切智处。</a><a name="0412b12" id="0412b12">外道。于阿修罗中终生人间者。阿修罗已前</a><a name="0412b13" id="0412b13">作人身时。多作善根行于憍慢。彼以慢故而</a><a name="0412b14" id="0412b14">作诸业。修行积习憍慢业已。彼业力故生阿</a><a name="0412b15" id="0412b15">修罗中。与诸修罗久居住故。行阿修罗业。从</a><a name="0412b16" id="0412b16">修罗终已。由有习气修罗行法。是人得人身</a><a name="0412b17" id="0412b17">已。闻如是法。见己身行。当须自知。我本必从</a><a name="0412b18" id="0412b18">修罗中终来生人间。是人为舍修罗行故。应</a><a name="0412b19" id="0412b19">求知识。彼善知识为除彼人憍慢业故。为说</a><a name="0412b20" id="0412b20">圣住处。以是法故。令彼得除憍慢之业。或</a><a name="0412b21" id="0412b21">为彼人说空法门。以是空法。令其彼人慢业</a><a name="0412b22" id="0412b22">得除。亦除吾我得无我解。或为彼说因缘和</a><a name="0412b23" id="0412b23">合故有诸法。以和合故而有所作。若无和合</a><a name="0412b24" id="0412b24">亦无所作。作是观已。慢使及业悉得除断。或</a><a name="0412b25" id="0412b25">为彼人说诸法一相。修行彼故般若波罗蜜</a><a name="0412b26" id="0412b26">得满。修般若波罗蜜满已。速证一切智终不</a><a name="0412b27" id="0412b27">退转。外道。于人中终生人间者。彼人昔作人</a><a name="0412b28" id="0412b28">身之时。修行积习十善业道。作彼业已数数</a><a name="0412b29" id="0412b29">修行。以彼业力还生人中。昔作人时与人久<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110412a.htm'><img src='up.gif' border=0></a>
<a href='T110412c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>