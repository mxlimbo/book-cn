<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0527c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷92)</font> 发胜志乐会第二十五之一 富楼那品第八 <font face='Arial'>T11, p0527c</h2></font><hr>
<span class='old'>
</a><a name="0527b28" id="0527b28">业菩萨乐于愦闹世话睡眠众务过失。世尊。</a><a name="0527b29" id="0527b29">云何名为戏论中过。若观察时菩萨当得住</span><a name="0527c01" id="0527c01">于寂静无诸诤论。佛言弥勒。初业菩萨戏论</a><a name="0527c02" id="0527c02">过失无量无边。我今略说有二十种。云何名</a><a name="0527c03" id="0527c03">为二十种过。一者于现在生多诸苦恼。二者</a><a name="0527c04" id="0527c04">增长嗔恚退失忍辱。三者为诸怨对之所恼</a><a name="0527c05" id="0527c05">害。四者魔及魔民皆生欢喜。五者未生善根</a><a name="0527c06" id="0527c06">皆悉不生。六者已生善根能令退失。七者增</a><a name="0527c07" id="0527c07">诸斗诤怨竞之心。八者造作地狱恶趣之业。</a><a name="0527c08" id="0527c08">九者当得丑陋不善之果。十者舌不柔软言</a><a name="0527c09" id="0527c09">词謇涩。十一者所受教法不能忆持。十二者</a><a name="0527c10" id="0527c10">于未闻经闻之不悟。十三者诸善知识皆悉</a><a name="0527c11" id="0527c11">舍离。十四者诸恶知识速当值遇。十五者修</a><a name="0527c12" id="0527c12">行于道难得出离。十六者不悦意语数数常</a><a name="0527c13" id="0527c13">闻。十七者在在所生多诸疑惑。十八者常生</a><a name="0527c14" id="0527c14">难处不闻正法。十九者修行白法多有障碍。</a><a name="0527c15" id="0527c15">二十者于所受用多诸怨嫉。弥勒。是为菩萨</a><a name="0527c16" id="0527c16">耽着戏论二十种过。尔时世尊。重说偈言</a><a name="0527c17" id="0527c17"><p class='lg'>　　现生常苦恼　　　离忍多嗔恚</a><br><a name="0527c18" id="0527c18">　　怨仇生害心　　　是名戏论过</a><br><a name="0527c19" id="0527c19">　　魔及魔眷属　　　皆生欢喜心</a><br><a name="0527c20" id="0527c20">　　丧失诸善法　　　是名戏论过</a><br><a name="0527c21" id="0527c21">　　未生善不生　　　常住于斗诤</a><br><a name="0527c22" id="0527c22">　　造于恶趣业　　　是名戏论过</a><br><a name="0527c23" id="0527c23">　　身体多丑陋　　　生于下劣家</a><br><a name="0527c24" id="0527c24">　　发言常謇涩　　　是名戏论过</a><br><a name="0527c25" id="0527c25">　　闻法不能持　　　或闻不入耳</a><br><a name="0527c26" id="0527c26">　　常离诸善友　　　是名戏论过</a><br><a name="0527c27" id="0527c27">　　值遇恶知识　　　于道难出离</a><br><a name="0527c28" id="0527c28">　　常闻不顺语　　　是名戏论过</a><br><a name="0527c29" id="0527c29">　　随彼所生处　　　常怀疑惑心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110527b.htm'><img src='up.gif' border=0></a>
<a href='T110528a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>