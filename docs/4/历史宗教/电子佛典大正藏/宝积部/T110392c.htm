<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0392c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷69)</font> 菩萨见实会第十六 菩萨见实会第十六之九广果天授记品第二十二 <font face='Arial'>T11, p0392c</h2></font><hr>
<span class='old'>
</a><br><a name="0392b28" id="0392b28">　　诸法无依如如来　　　于其三界不取着</a><br><a name="0392b29" id="0392b29">　　是故所有成佛者　　　皆由得知此义故</span><br><a name="0392c01" id="0392c01">　　诸法无怖如世尊　　　不起自身及他想</a><br><a name="0392c02" id="0392c02">　　诸法难思如导师　　　唯佛能知导群生</a><br><a name="0392c03" id="0392c03">　　法无分别如善逝　　　非是凡夫心所行</a><br><a name="0392c04" id="0392c04">　　是诸如来妙境界　　　唯佛大圣能了知</a><br><a name="0392c05" id="0392c05">　　若有无智作是言　　　佛证无等大菩提</a><br><a name="0392c06" id="0392c06">　　若复有人作是言　　　世尊已转妙法轮</a><br><a name="0392c07" id="0392c07">　　若复有人作是言　　　善逝已度那由众</a><br><a name="0392c08" id="0392c08">　　彼悉为见之所缚　　　皆由不知真实性</a><br><a name="0392c09" id="0392c09">　　若人谓佛如是说　　　杀害行阴及与命</a><br><a name="0392c10" id="0392c10">　　若言十力入涅槃　　　利益无量众生已</a><br><a name="0392c11" id="0392c11">　　彼人一切皆执见　　　入于魔罗之所缚</a><br><a name="0392c12" id="0392c12">　　不能解知真如法　　　以不知故不知佛</a><br><a name="0392c13" id="0392c13">　　若有善知是非者　　　彼皆能知大导师</a><br><a name="0392c14" id="0392c14">　　当获无上功德聚　　　成佛怜愍于世间</a><br><a name="0392c15" id="0392c15">　　斯即真如无变易　　　一切诸法离疑惑</a><br><a name="0392c16" id="0392c16">　　人中无上最胜尊　　　我等已知如是义</a><br><a name="0392c17" id="0392c17">　　如是广果诸天众　　　咸皆于法得尽知</a><br><a name="0392c18" id="0392c18">　　对佛导师自演说　　　现己内心净信解</a><br><a name="0392c19" id="0392c19">　　一切欣喜无疑虑　　　各自见已当<span class='corr'>成</span>佛</a><br><a name="0392c20" id="0392c20">　　此是如来微妙法　　　彼即自受导师记　</p></a><a name="0392c21" id="0392c21"><p>尔时世尊知广果诸天深信具足于佛法中决</a><a name="0392c22" id="0392c22">定无疑。欲令大众种善根故。而现微笑。尔时</a><a name="0392c23" id="0392c23">慧命马胜以偈问世尊言</a><a name="0392c24" id="0392c24"><p class='lg'>　　智慧导师功德山　　　非是无因而现笑</a><br><a name="0392c25" id="0392c25">　　我从善逝亲自闻　　　世尊现笑必有因</a><br><a name="0392c26" id="0392c26">　　如来示此微笑相　　　令众皆受清凉乐</a><br><a name="0392c27" id="0392c27">　　天人修罗大导师　　　唯愿演说笑因缘</a><br><a name="0392c28" id="0392c28">　　今见如来从面门　　　所现微笑甚清凉</a><br><a name="0392c29" id="0392c29">　　此诸众会悉怀疑　　　一心瞻仰如来面<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110392b.htm'><img src='up.gif' border=0></a>
<a href='T110393a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>