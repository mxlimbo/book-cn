<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0429c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷76)</font> 菩萨见实会第十六 四转轮王品第二十六之一 <font face='Arial'>T11, p0429c</h2></font><hr>
<span class='old'>
</a><a name="0429b28" id="0429b28">提。大王。应当远离一切豪贵。应当消竭一</a><a name="0429b29" id="0429b29">切渴海。倒憍慢山。远离一切衰祸。于一切</span><a name="0429c01" id="0429c01">法平等。非一切凡夫地。亦非声闻之所能行。</a><a name="0429c02" id="0429c02">又非一切缘觉境界。乃是一切菩萨所行。一</a><a name="0429c03" id="0429c03">切诸佛正觉所证。王当安心勿令散乱。应作</a><a name="0429c04" id="0429c04">是念。我当云何于未来世。一切世间天人之</a><a name="0429c05" id="0429c05">中。得为灯明。为炬为光。为船为导为师。得为</a><a name="0429c06" id="0429c06">商主为首为无上。自度度彼。自脱脱彼。自</a><a name="0429c07" id="0429c07">安安彼。自得涅槃。令他涅槃。大王。莫观先际</a><a name="0429c08" id="0429c08">所更豪富自在。大王当知。诸根如幻。无有厌</a><a name="0429c09" id="0429c09">足。无能满者。境界如梦。不能令满。佛言大</a><a name="0429c10" id="0429c10">王。过去有王名曰顶生。有大威德。有大神足。</a><a name="0429c11" id="0429c11">有大威势。从父乌哺沙王顶上而生。久积善</a><a name="0429c12" id="0429c12">根。曾见无量无数诸佛。修诸善根。于诸世</a><a name="0429c13" id="0429c13">尊。恭敬供养积集善本。于四天下豪贵自在。</a><a name="0429c14" id="0429c14">大王。时顶生王。灌顶受位七日已。得七宝具</a><a name="0429c15" id="0429c15">足为转轮王。何者为七。一者金轮宝。千辐不</a><a name="0429c16" id="0429c16">减毂辋具足。自然而有纵广七肘而来应之。</a><a name="0429c17" id="0429c17">二者白象宝。六牙具足七肢拄地。白如雪</a><a name="0429c18" id="0429c18">山自然而至。三者马宝。其色绀艳而来应之。</a><a name="0429c19" id="0429c19">此上象马从且至食。于四天下周遍八方。</a><a name="0429c20" id="0429c20">尽大海际还住本处。四者珠宝。大如人髀</a><a name="0429c21" id="0429c21">纯青琉璃其光照曜。周匝八方各一由旬。五</a><a name="0429c22" id="0429c22">者长者宝。丰饶财宝巨富无量。随王所念皆</a><a name="0429c23" id="0429c23">能办之自然而应。六者玉女宝。形容端正微</a><a name="0429c24" id="0429c24">妙第一。不长不短。不白不黑。身诸毛孔出栴</a><a name="0429c25" id="0429c25">檀香。口气净洁如青莲花。其舌广大出能覆</a><a name="0429c26" id="0429c26">面。形色细薄如赤铜鍱。身体柔软犹如无骨。</a><a name="0429c27" id="0429c27">冬温夏凉。其心慈悲常出软语。以手触王。即</a><a name="0429c28" id="0429c28">知王心所念之处。七者主兵宝。自然而出勇</a><a name="0429c29" id="0429c29">猛策谋武略第一。预知王心七日所念。善知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110429b.htm'><img src='up.gif' border=0></a>
<a href='T110430a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>