<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0371 观世音菩萨授记经 0355c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 371 观世音菩萨授记经</font> <font face='Arial'>(卷1)</font> <font face='Arial'>T12, p0355c</h2></font><hr>
<span class='old'>
</a><a name="0355b28" id="0355b28">藐三菩提心。于何佛所。唯愿说之。令诸菩萨。</a><a name="0355b29" id="0355b29">修此愿行具足成就。佛言。谛听善思念之。当</span><a name="0355c01" id="0355c01">为汝说。善哉世尊。愿乐欲闻。佛言。乃往过去</a><a name="0355c02" id="0355c02">广远无量不可思议阿僧祇劫。我于尔时。为</a><a name="0355c03" id="0355c03">百千王。时初大王劫欲尽时。有世界名无量</a><a name="0355c04" id="0355c04">德聚安乐示现。其国有佛。号金光师子游戏</a><a name="0355c05" id="0355c05">如来应供正遍知明行足善逝世间解无上士</a><a name="0355c06" id="0355c06">调御丈夫天人师佛世尊。是佛刹土。所有清</a><a name="0355c07" id="0355c07">净严饰之事。今为汝说。于意云何。安乐世界</a><a name="0355c08" id="0355c08">阿弥陀佛国土所有严净之事。宁为多不。答</a><a name="0355c09" id="0355c09">曰甚多。不可思议难可具说。佛告华德藏。</a><a name="0355c10" id="0355c10">假使有人。分析一毛以为百毛。以一分毛</a><a name="0355c11" id="0355c11">渧大海水。于意云何。一毛端水于大海水。</a><a name="0355c12" id="0355c12">何者为多。答曰。海水甚多。不可为譬。如是</a><a name="0355c13" id="0355c13">华德藏。应作是知。阿弥陀国庄严之事。如毛</a><a name="0355c14" id="0355c14">端水。金光师子游戏佛国。如大海水。声闻菩</a><a name="0355c15" id="0355c15">萨差降亦尔。彼金光师子游戏如来。亦为众</a><a name="0355c16" id="0355c16">生说三乘法。我于恒沙等劫。说此佛国功德</a><a name="0355c17" id="0355c17">庄严。菩萨声闻快乐之事。犹不能尽。尔时金</a><a name="0355c18" id="0355c18">光师子游戏如来法中有王。名曰威德王。千</a><a name="0355c19" id="0355c19">世界正法治化。号为法王。其威德王多诸子</a><a name="0355c20" id="0355c20">息。具二十八大人之相。是诸王子。皆悉住于</a><a name="0355c21" id="0355c21">无上之道。王有七万六千园观。其王诸子游</a><a name="0355c22" id="0355c22">戏其中。华德藏白佛言。世尊。彼佛刹土有女</a><a name="0355c23" id="0355c23">人耶。佛言。善男子。彼佛国土尚无女名。何况</a><a name="0355c24" id="0355c24">有实。其国众生净修梵行。纯一化生禅悦为</a><a name="0355c25" id="0355c25">食。彼威德王于八万四千亿岁。奉事如来不</a><a name="0355c26" id="0355c26">习余法。佛知至心。即为演说无量法印。何等</a><a name="0355c27" id="0355c27">为无量法印。华德藏菩萨。凡所修行。应当发</a><a name="0355c28" id="0355c28">于无量誓愿。何以故。菩萨摩诃萨。布施无量。</a><a name="0355c29" id="0355c29">持戒无量。忍辱无量。精进无量。禅定无量。智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120355b.htm'><img src='up.gif' border=0></a>
<a href='T120356a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>