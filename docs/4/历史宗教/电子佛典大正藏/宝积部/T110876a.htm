<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0876a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷36)</font> 胜慧波罗蜜多品第十一之一 <font face='Arial'>T11, p0876a</h2></font><hr>
<span class='old'>
</a><a name="0875c28" id="0875c28">巧。云何诸菩萨念处善巧。菩萨念处此有四</a><a name="0875c29" id="0875c29">种。何等为四。一者以身观身念处。二者以受</span><a name="0876a01" id="0876a01">观受念处。三者以心观心念处。四者以法观</a><a name="0876a02" id="0876a02">法念处。云何以身观身念处。舍利子。此诸菩</a><a name="0876a03" id="0876a03">萨修身观时。观身前际观身后际。观身现在。</a><a name="0876a04" id="0876a04">而此身者从颠倒生。随因缘灭。无动无作无</a><a name="0876a05" id="0876a05">自性无执取。譬如诸外山林药草种等。从因</a><a name="0876a06" id="0876a06">缘生。亦无自性及无执取。又此身者如墙壁</a><a name="0876a07" id="0876a07">瓦砾草木影像。谓蕴处界。是无执是空。是无</a><a name="0876a08" id="0876a08">我我所。是无常是速朽灭。是不精实。是颠倒</a><a name="0876a09" id="0876a09">法。是可厌离。是不坚固诸菩萨摩诃萨应如</a><a name="0876a10" id="0876a10">是观。当乐勤求坚固之身。所以者何。谓如来</a><a name="0876a11" id="0876a11">身。如来身者。即法界身金刚身。不可坏身坚</a><a name="0876a12" id="0876a12">固身。于三界一切最胜妙身。修是观时。当知</a><a name="0876a13" id="0876a13">凡夫粗重秽恶具诸过患。彼复能离一切过患。</a><a name="0876a14" id="0876a14">得获如来最妙身相。又当观念诸有情身。由</a><a name="0876a15" id="0876a15">何所造相续不断。谓四大种及阿赖耶识。造</a><a name="0876a16" id="0876a16">作执持。薰习功能有无量力。譬如地界水界</a><a name="0876a17" id="0876a17">火界风界。外四大种有种种门种种处种种</a><a name="0876a18" id="0876a18">名种种相种种物。由是一切有情任持命根。</a><a name="0876a19" id="0876a19">身四大种集起。亦复如是。有种种门种种处</a><a name="0876a20" id="0876a20">种种名种种相种种物。由是一切有情。于其</a><a name="0876a21" id="0876a21">命根亦复任持。以别相观身无常。而不厌离</a><a name="0876a22" id="0876a22">生死。以别相观身是苦。而不乐住涅槃。以别</a><a name="0876a23" id="0876a23">相观身无我。而不远离化度有情。以别相观</a><a name="0876a24" id="0876a24">身空寂。而无毕竟寂灭。以别相观身远离而</a><a name="0876a25" id="0876a25">不舍善法。彼能如是以身观身者。应当了知。</a><a name="0876a26" id="0876a26">是不坚固是不可爱。观内身者。而知烦恼不</a><a name="0876a27" id="0876a27">能容受。观外身者。了诸烦恼不共合集。而得</a><a name="0876a28" id="0876a28">成就清净身业。及得清净庄严身相。为诸天</a><a name="0876a29" id="0876a29">人之所赞仰。舍利子。是为菩萨摩诃萨得以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110875c.htm'><img src='up.gif' border=0></a>
<a href='T110876b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>