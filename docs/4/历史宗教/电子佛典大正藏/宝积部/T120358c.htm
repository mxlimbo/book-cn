<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0372 佛说如幻三摩地无量印法门经 0358c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 372 佛说如幻三摩地无量印法门经</font> <font face='Arial'>(卷1)</font> <font face='Arial'>T12, p0358c</h2></font><hr>
<span class='old'>
</a><a name="0358b28" id="0358b28">自在。复有菩萨名大势至。彼二菩萨得是三</a><a name="0358b29" id="0358b29">摩地。于七夜中。为余菩萨说是法门。诸菩萨</span><a name="0358c01" id="0358c01">闻已。亦得是三摩地。胜华藏菩萨复白佛言。</a><a name="0358c02" id="0358c02">世尊。彼佛刹中所有菩萨。得如幻三摩地者。</a><a name="0358c03" id="0358c03">应多于此。何以故。此佛刹中诸菩萨等。于慈</a><a name="0358c04" id="0358c04">氏菩萨。妙吉祥童真菩萨。所不能专勤请问</a><a name="0358c05" id="0358c05">听受如是法门。是故少有得此三摩地者。佛</a><a name="0358c06" id="0358c06">言。胜华藏。如是如是。如汝所说。彼佛刹中所</a><a name="0358c07" id="0358c07">有菩萨。安住如幻三摩地者。无量无数不可</a><a name="0358c08" id="0358c08">称计</a><a name="0358c09" id="0358c09"><p>尔时胜华藏菩萨摩诃萨复白佛言。世尊。惟</a><a name="0358c10" id="0358c10">愿如来应供正等正觉。如其所应现神通相。</a><a name="0358c11" id="0358c11">使彼佛刹二大士等。来此娑婆世界。复令此</a><a name="0358c12" id="0358c12">会大众得见极乐世界。瞻睹无量光如来应</a><a name="0358c13" id="0358c13">供正等正觉。所以者何。此佛刹中诸善男子</a><a name="0358c14" id="0358c14">善女人。若得见彼无量光如来。即能发起阿</a><a name="0358c15" id="0358c15">耨多罗三藐三菩提心。各各愿生于彼佛刹。</a><a name="0358c16" id="0358c16">普得不退转于阿耨多罗三藐三菩提。又若</a><a name="0358c17" id="0358c17">彼二大上来此刹中。所有此土修菩萨乘诸</a><a name="0358c18" id="0358c18">善男子善女人。善根增长或复于彼二大士</a><a name="0358c19" id="0358c19">所闻说法已。即令获得如幻三摩地</a><a name="0358c20" id="0358c20"><p>尔时世尊受胜华藏菩萨摩诃萨请已。即从</a><a name="0358c21" id="0358c21">眉间放大光明。其光金色。于此三千大千世</a><a name="0358c22" id="0358c22">界普遍照耀。其中所有须弥山目真邻陀山。</a><a name="0358c23" id="0358c23">摩诃目真邻陀山。雪山轮围山。大轮围山等。</a><a name="0358c24" id="0358c24">乃至极余世界边际。一切山石丛林暗暝</a><a name="0358c25" id="0358c25">等处。此金色光而悉照破。世间所有日月光</a><a name="0358c26" id="0358c26">明广大炽盛。以佛光明所映蔽故。犹如眼光</a><a name="0358c27" id="0358c27">其量微小。是时光明金色晃耀。照彻西方百</a><a name="0358c28" id="0358c28">千俱胝佛刹。乃至极乐世界无量光如来所。</a><a name="0358c29" id="0358c29">其光旋环绕佛七匝。普照耀已。于彼佛前隐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120358b.htm'><img src='up.gif' border=0></a>
<a href='T120359a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>