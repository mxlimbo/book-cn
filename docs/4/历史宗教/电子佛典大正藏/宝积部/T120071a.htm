<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0332 佛说优填王经 0071a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 332 佛说优填王经</font> <font face='Arial'>(卷1)</font> <font face='Arial'>T12, p0071a</h2></font><hr>
<span class='old'>
</a><a name="0070c28" id="0070c28">乃自将女诣佛所。稽首佛足白佛言。大人</a><a name="0070c29" id="0070c29">勤劳教授。身无供养有是粗女愿给箕帚。佛</span><a name="0071a01" id="0071a01">言。汝以女为好耶。答曰。生得此女颜容实</a><a name="0071a02" id="0071a02">好世间无双。诸国王豪姓多有求者不以应</a><a name="0071a03" id="0071a03">之。窃见大人光色巍巍非世所见。贪得供养</a><a name="0071a04" id="0071a04">故宜自归耳。佛言。此女之好为着何许。逝心</a><a name="0071a05" id="0071a05">曰。从头至足周遍观之无不好也。佛言。惑哉</a><a name="0071a06" id="0071a06">肉眼。吾观之从头至足无一好耶。若头上有</a><a name="0071a07" id="0071a07">发。但是毛象马之尾亦皆尔也。发下有髑髅。</a><a name="0071a08" id="0071a08">但是骨屠家猪头骨亦尔也。头中有脑者如</a><a name="0071a09" id="0071a09">泥腥臊送。鼻下之着地莫能蹈者。目者是</a><a name="0071a10" id="0071a10">脆决之纯汁。鼻中有涕。口但有唾。腹藏肝</a><a name="0071a11" id="0071a11">肺皆亦腥臊。肠胃膀胱但成屎尿腐臭难论。</a><a name="0071a12" id="0071a12">腹为帏囊裹诸不净四支手足骨骨相拄筋</a><a name="0071a13" id="0071a13">连皮韬。但恃气息以动作之。譬若木人机关</a><a name="0071a14" id="0071a14">作之。既毕解列其体节节。相离手足狼藉</a><a name="0071a15" id="0071a15">人亦如是。有何等好而云少双。昔者吾在贝</a><a name="0071a16" id="0071a16">多树下。第六魔天王庄饰三女。颜容华色天</a><a name="0071a17" id="0071a17">中无比非徒此论。欲以坏吾道意。我为说</a><a name="0071a18" id="0071a18">身中秽恶。即皆化成老母形坏不复惭愧而</a><a name="0071a19" id="0071a19">去。今是屎囊欲何所恋急将还去。吾不取也。</a><a name="0071a20" id="0071a20">逝心闻佛所说忽然惭耻无辞复言。又白佛</a><a name="0071a21" id="0071a21">言。若仁不取者更以妻优填王可乎不。佛不</a><a name="0071a22" id="0071a22">答焉。逝心。即送女与优填王。王获女大悦。拜</a><a name="0071a23" id="0071a23">父为太傅。为女兴宫。伎乐千人以给侍之。</a><a name="0071a24" id="0071a24">王正后师事佛。得须陀洹道。此女赞之于王。</a><a name="0071a25" id="0071a25">王惑其言以百箭射其后。后见箭不惧都无</a><a name="0071a26" id="0071a26">恚怒。一意念佛慈心长跪向王。箭皆绕后</a><a name="0071a27" id="0071a27">三匝还住王前。百箭皆尔。王乃自惊畅然</a><a name="0071a28" id="0071a28">而惧。即驾白象金车驰诣佛所。未到下车</a><a name="0071a29" id="0071a29">避从步进稽首佛足。长跪自陈曰。吾有重<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120070c.htm'><img src='up.gif' border=0></a>
<a href='T120071b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>