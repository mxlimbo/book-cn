<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0327 发觉净心经 0045c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 327 发觉净心经</font> <font face='Arial'>(卷1)</font> <font face='Arial'>T12, p0045c</h2></font><hr>
<span class='old'>
</a><a name="0045b28" id="0045b28">承事者唯为身乐故。不能摄众建立修行故。</a><a name="0045b29" id="0045b29">弥勒。我不说诈称善者为住兰若。弥勒。我</span><a name="0045c01" id="0045c01">不说薄福人者为少欲行。弥勒。我不说追</a><a name="0045c02" id="0045c02">求好饮食者为行乞食。弥勒。我不说少利</a><a name="0045c03" id="0045c03">养者为知足行。我不说求好衣服者为持粪</a><a name="0045c04" id="0045c04">扫衣。均惯俗不识而独住者为不杂行。</a><a name="0045c05" id="0045c05">我不说好谄曲者值佛兴世。我不说求他短</a><a name="0045c06" id="0045c06">者能与法合。我不说多嗔怒者为戒聚清净。</a><a name="0045c07" id="0045c07">我不说我慢贡高者为多闻。我不说好朋党</a><a name="0045c08" id="0045c08">者为持律师。我不说威仪浊者为善敬说法。</a><a name="0045c09" id="0045c09">我不说多绮语调弄者为善说法师。我不说</a><a name="0045c10" id="0045c10">染着家者为清净梵行导师。我不说求福田</a><a name="0045c11" id="0045c11">施者为不希报。我不说求报恩者以为善摄</a><a name="0045c12" id="0045c12">事。我不说求利养名闻者为内心清净。我</a><a name="0045c13" id="0045c13">不说无信多分别者以为出家。我不说信他</a><a name="0045c14" id="0045c14">教者为好持戒。我不说不尊重者以为听法。</a><a name="0045c15" id="0045c15">我不说着世典咒咀者以为爱法。我不说不</a><a name="0045c16" id="0045c16">信空者而得解脱。我不说染著者以为修行</a><a name="0045c17" id="0045c17">净。我不说染着行者为满菩提分。我不说</a><a name="0045c18" id="0045c18">住所得者以为证智。我不说羸弱者为忍辱</a><a name="0045c19" id="0045c19">满足。我不说无人触者为忍力铠。我不说</a><a name="0045c20" id="0045c20">本性少烦恼者为戒清净。我不说多语者为</a><a name="0045c21" id="0045c21">依教行。我不说乐言语者以为一心。我不说</a><a name="0045c22" id="0045c22">乐作世业者为法不减少。我不说内心净者</a><a name="0045c23" id="0045c23">当堕恶趣。我不说依智行者以为杂行。我不</a><a name="0045c24" id="0045c24">说方便相应行者以为谄曲。我不说不求名</a><a name="0045c25" id="0045c25">利者以为妄语。我不说无戏论者以为谤法。</a><a name="0045c26" id="0045c26">我不说喜护正法者为爱身命。我不说恐怖</a><a name="0045c27" id="0045c27">行者为发精进。弥勒。如是等种种诸过谄</a><a name="0045c28" id="0045c28">曲颠倒贪恣等。于未来世五百年后。菩萨</a><a name="0045c29" id="0045c29">乘辈住此恶行当须护之。尔时弥勒菩萨摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120045b.htm'><img src='up.gif' border=0></a>
<a href='T120046a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>