<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0275c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷2)</font> <font face='Arial'>T12, p0275c</h2></font><hr>
<span class='old'>
</a><a name="0275b28" id="0275b28">洹之道。弥勒当知。汝从无数劫来修菩萨</a><a name="0275b29" id="0275b29">行。欲度众生其已久远。从汝得道至于泥</span><a name="0275c01" id="0275c01">洹。不可称数。汝及十方诸天人民一切四</a><a name="0275c02" id="0275c02">众。永劫已来展转五道。忧畏勤苦不可具</a><a name="0275c03" id="0275c03">言。乃至今世生死不绝。与佛相值听受经</a><a name="0275c04" id="0275c04">法。又复得闻无量寿佛。快哉甚善吾助尔</a><a name="0275c05" id="0275c05">喜。汝今亦可自厌生死老病痛苦恶露不净</a><a name="0275c06" id="0275c06">无可乐者。宜自决断端身正行益作诸善。</a><a name="0275c07" id="0275c07">修己洁体洗除心垢。言行忠信表里相应。</a><a name="0275c08" id="0275c08">人能自度转相拯济。精明求愿积累善本。虽</a><a name="0275c09" id="0275c09">一世勤苦须臾之间。后生无量寿佛国快</a><a name="0275c10" id="0275c10">乐无极。长与道德合明。永拔生死根本。无</a><a name="0275c11" id="0275c11">复贪恚愚痴苦恼之患。欲寿一劫百劫千亿</a><a name="0275c12" id="0275c12">万劫。自在随意皆可得之。无为自然。次于</a><a name="0275c13" id="0275c13">泥洹之道。汝等宜各精进求心所愿。无得</a><a name="0275c14" id="0275c14">疑惑中悔自为过咎。生彼边地七宝宫殿。五</a><a name="0275c15" id="0275c15">百岁中受诸厄也。弥勒白佛。受佛重诲。</a><a name="0275c16" id="0275c16">专精修学。如教奉行不敢有疑</a><a name="0275c17" id="0275c17"><p>佛告弥勒。汝等能于此世。端心正意不</a><a name="0275c18" id="0275c18">作众恶。甚为至德。十方世界最无伦匹。所</a><a name="0275c19" id="0275c19">以者何。诸佛国土天人之类。自然作善不大</a><a name="0275c20" id="0275c20">为恶。易可开化。今我于此世间作佛。处</a><a name="0275c21" id="0275c21">于五恶五痛五烧之中。为最剧苦。教化群</a><a name="0275c22" id="0275c22">生令舍五恶。令去五痛。令离五烧。降化</a><a name="0275c23" id="0275c23">其意令持五善获其福德度世长寿泥洹</a><a name="0275c24" id="0275c24">之道。佛言。何等为五恶。何等五痛。何等五</a><a name="0275c25" id="0275c25">烧。何等消化五恶。令持五善获其福德度</a><a name="0275c26" id="0275c26">世长寿泥洹之道</a><a name="0275c27" id="0275c27"><p>其一恶者。诸天人民蠕动之类。欲为众恶</a><a name="0275c28" id="0275c28">莫不皆然。强者伏弱转相克贼。残害杀戮</a><a name="0275c29" id="0275c29">迭相吞噬。不知修善恶逆无道。后受殃罚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120275b.htm'><img src='up.gif' border=0></a>
<a href='T120276a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>