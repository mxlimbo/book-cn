<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0597c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷106)</font> 大乘方便会第三十八之一 称赞付法品第十 <font face='Arial'>T11, p0597c</h2></font><hr>
<span class='old'>
</a><a name="0597b28" id="0597b28">欲所烧。即时命终骨节解散。爱作菩萨见德</a><a name="0597b29" id="0597b29">增女。亦起恶觉淫欲之心。于时爱作菩萨。即</span><a name="0597c01" id="0597c01">自思惟。云何彼法。法者为着。云何彼眼。何者</a><a name="0597c02" id="0597c02">此眼。眼性非知。但是肉团。不爱不知。不思</a><a name="0597c03" id="0597c03">不觉。无所分别。其性本空。耳鼻舌身意法亦</a><a name="0597c04" id="0597c04">复如是。薄皮厚皮。血肉脂肪。发毛爪齿。骨髓</a><a name="0597c05" id="0597c05">筋脉。从足至顶。如是观已。若内若外。无有</a><a name="0597c06" id="0597c06">一法而可爱着。若嗔若痴。于一切法如实观。</a><a name="0597c07" id="0597c07">即离欲心得无生忍。得无生忍已。其心欢喜</a><a name="0597c08" id="0597c08">踊跃无量。即升虚空高一多罗树。绕舍卫城</a><a name="0597c09" id="0597c09">七匝。尔时世尊。见爱作菩萨飞腾虚空。犹如</a><a name="0597c10" id="0597c10">鹅王无所挂碍。佛见是已。告阿难言。阿难。汝</a><a name="0597c11" id="0597c11">见爱作菩萨飞腾虚空。犹如鹅王无所碍不。</a><a name="0597c12" id="0597c12">阿难言。唯然已见。佛告阿难。是爱作菩萨。因</a><a name="0597c13" id="0597c13">起欲心推求诸法。即坏魔众当转法轮。时德</a><a name="0597c14" id="0597c14">增女命终之后。生三十三天。转于女身得成</a><a name="0597c15" id="0597c15">男子。自然处于七宝宫殿。纵广正等十二由</a><a name="0597c16" id="0597c16">旬。有万四千诸天婇女。以为侍卫。是德增</a><a name="0597c17" id="0597c17">天子。得识宿命推先业行。以何业缘而来生</a><a name="0597c18" id="0597c18">此。如是思惟已。见舍卫城中作长者女。因</a><a name="0597c19" id="0597c19">见爱作菩萨。生淫欲心。欲心炽盛即身命终。</a><a name="0597c20" id="0597c20">便转女身得成男子。我以是事得无量神力。</a><a name="0597c21" id="0597c21">尔时德增天子。如是思惟。因起淫欲得如是</a><a name="0597c22" id="0597c22">报。今我于爱作菩萨。心甚清净礼敬供养。我</a><a name="0597c23" id="0597c23">今若住先受五欲。此非我宜。如是思惟已当</a><a name="0597c24" id="0597c24">诣如来。并欲见于爱作菩萨礼敬供养时。德</a><a name="0597c25" id="0597c25">增天子与其眷属。持天花香涂香末香。即于</a><a name="0597c26" id="0597c26">初夜来至佛所。自以光明普照祇洹。入觐世</a><a name="0597c27" id="0597c27">尊及见爱作。即以天花末香涂香。供养于佛。</a><a name="0597c28" id="0597c28">顶礼佛足。及爱作菩萨。一切大众。右绕三匝。</a><a name="0597c29" id="0597c29">合掌向佛。即说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110597b.htm'><img src='up.gif' border=0></a>
<a href='T110598a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>