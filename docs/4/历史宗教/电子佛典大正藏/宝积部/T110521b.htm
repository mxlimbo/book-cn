<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0521b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷91)</font> 发胜志乐会第二十五之一 富楼那品第八 <font face='Arial'>T11, p0521b</h2></font><hr>
<span class='old'>
</a><a name="0521a28" id="0521a28">众生广宣正法。又能成就二十种利。云何名</a><a name="0521a29" id="0521a29">为二十种利。所谓未生辩才而能得生。已生</span><a name="0521b01" id="0521b01">辩才终不忘失。常勤修习得陀罗尼。以少功</a><a name="0521b02" id="0521b02">用善能利益无量众生。以少功用令诸众生</a><a name="0521b03" id="0521b03">起增上心恭敬尊重。得身口意清净律仪。超</a><a name="0521b04" id="0521b04">过一切恶道怖畏。于命终时心得欢喜。显扬</a><a name="0521b05" id="0521b05">正法摧伏异论。一切豪贵威德尊严。犹自不</a><a name="0521b06" id="0521b06">能有所窥望。何况下劣少福众生。诸根成就</a><a name="0521b07" id="0521b07">无能映蔽。具足摄受殊胜意乐。得奢摩他毗</a><a name="0521b08" id="0521b08">婆舍那。难行之行皆得圆满。发起精进普护</a><a name="0521b09" id="0521b09">正法。速疾能超不退转地。一切行中随顺而</a><a name="0521b10" id="0521b10">住。弥勒。是为菩萨当得成就二十种利。不着</a><a name="0521b11" id="0521b11">名闻利养果报。行饶益事而为上首。常为众</a><a name="0521b12" id="0521b12">生以无希望心清净说法</a><a name="0521b13" id="0521b13"><p>佛告弥勒。汝观未来后五百岁。有诸菩萨甚</a><a name="0521b14" id="0521b14">为无智。行法施时。若有利养生欢喜心。若</a><a name="0521b15" id="0521b15">无利养不生欢喜。彼诸菩萨为人说法。作如</a><a name="0521b16" id="0521b16">是心。云何常令亲友檀越归属于我。复更念</a><a name="0521b17" id="0521b17">言。云何当令在家出家诸菩萨等。而于我所</a><a name="0521b18" id="0521b18">生净信心。恭敬供养衣服饭食卧具汤药。</a><a name="0521b19" id="0521b19">如是菩萨。以财利故为人说法若无利养心</a><a name="0521b20" id="0521b20">生疲厌。弥勒。譬如有人志乐清净。或为死</a><a name="0521b21" id="0521b21">蛇死狗死人等尸。脓血烂坏系着其颈。是人</a><a name="0521b22" id="0521b22">忧恼深生厌患。以违逆故迷闷不安。弥勒。当</a><a name="0521b23" id="0521b23">知于后末世五百岁中。说法之人亦复如是。</a><a name="0521b24" id="0521b24">于诸一切无利养处。不顺其心无有滋味。便</a><a name="0521b25" id="0521b25">生厌倦弃舍而去。彼诸法师作如是念。我于</a><a name="0521b26" id="0521b26">此中说法无益。何以故。是诸人等。于我所</a><a name="0521b27" id="0521b27">须衣服饮食卧具医药。不生忧念何缘于此</a><a name="0521b28" id="0521b28">徒自疲劳。弥勒。是诸法师。自求供养给侍</a><a name="0521b29" id="0521b29">尊重。摄受同住及于近住。不为于法及利益<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110521a.htm'><img src='up.gif' border=0></a>
<a href='T110521c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>