<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0285a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷48)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0285a</h2></font><hr>
<span class='old'>
</a><a name="0284c28" id="0284c28">作如是言。善哉仁者。何处当有大菩萨藏微</a><a name="0284c29" id="0284c29">妙法门。菩萨摩诃萨依之修学。出生无量诸</span><a name="0285a01" id="0285a01">佛妙法。彼便答言。苾刍当知我初不闻何等</a><a name="0285a02" id="0285a02">名为大菩萨藏微妙法门。我于今者因汝说</a><a name="0285a03" id="0285a03">故。方闻大菩萨藏法门名字。来入我耳。舍利</a><a name="0285a04" id="0285a04">子。尔时法行苾刍。重自思念。如是法门诸</a><a name="0285a05" id="0285a05">佛妙法。不应天神妄有所说。我于今者要当</a><a name="0285a06" id="0285a06">不舍勇猛精进。乃至未闻大菩萨藏法门已</a><a name="0285a07" id="0285a07">来。中无懈废。便更请问彼苾刍等。赤莲花胜</a><a name="0285a08" id="0285a08">如来般涅槃时。焚身之地为在何所。汝当示</a><a name="0285a09" id="0285a09">我此地方面。我当往彼行精进业。彼苾刍等</a><a name="0285a10" id="0285a10">即告之言。苾刍当知如是方面。是薄伽梵赤</a><a name="0285a11" id="0285a11">莲花胜如来焚身之地。尔时法行苾刍。即往</a><a name="0285a12" id="0285a12">其所。到已顶礼右绕无数。却退一面结加</a><a name="0285a13" id="0285a13">趺坐。一心摄念想对彼佛。作是誓言。我于</a><a name="0285a14" id="0285a14">此处结加趺坐。我若不从赤莲花胜如来。现</a><a name="0285a15" id="0285a15">前听闻大菩萨藏微妙法门者。要当不解此</a><a name="0285a16" id="0285a16">坐。不起此处。舍利子。时法行王仙苾刍。精进</a><a name="0285a17" id="0285a17">坚固发如是誓。结加趺坐过七日已。东方世</a><a name="0285a18" id="0285a18">界有薄伽梵。名曰宝藏如来应正等觉。为法</a><a name="0285a19" id="0285a19">行王仙苾刍故。从彼而来现其身前。为说开</a><a name="0285a20" id="0285a20">示八门句法。因又告曰。王仙苾刍。汝今当随</a><a name="0285a21" id="0285a21">八门句法大菩萨藏微妙法门精勤修行。则</a><a name="0285a22" id="0285a22">诸佛法不难得遂。时王仙苾刍闻佛教已。精</a><a name="0285a23" id="0285a23">勤修习八门句法。于后不久便得成就不可</a><a name="0285a24" id="0285a24">思议无上多闻。即从地起离本坐处。为欲广</a><a name="0285a25" id="0285a25">行毗利耶波罗蜜多故。勇猛正勤。往诸村城</a><a name="0285a26" id="0285a26">王都国邑乃至亭馆。从一一处至一一处。展</a><a name="0285a27" id="0285a27">转宣说显通如是大菩萨藏微妙法门。满六</a><a name="0285a28" id="0285a28">十岁。于如是时教化众生。天人等众满拘胝</a><a name="0285a29" id="0285a29">数。皆得安住于三乘中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110284c.htm'><img src='up.gif' border=0></a>
<a href='T110285b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>