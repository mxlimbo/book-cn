<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0788b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷4)</font> 长者贤护品第一之一 <font face='Arial'>T11, p0788b</h2></font><hr>
<span class='old'>
</a><a name="0788a28" id="0788a28">求如是出离之法。然于是中无法可取。何以</a><a name="0788a29" id="0788a29">故。若有所取即生怖畏</span><a name="0788b01" id="0788b01"><p>尔时世尊。欲重宣明如是等义。说伽陀曰</a><a name="0788b02" id="0788b02"><p class='lg'>　　以取法故即生怖　　　由怖当堕恶趣中</a><br><a name="0788b03" id="0788b03">　　若见如是怖起因　　　识法有故而生取</a><br><a name="0788b04" id="0788b04">　　若能如理观正道　　　慧光明见破诸暗</a><br><a name="0788b05" id="0788b05">　　见故即得胜慧明　　　当知异性无所得</a><br><a name="0788b06" id="0788b06">　　应当审观诸空处　　　运动虚假而不实</a><br><a name="0788b07" id="0788b07">　　此中勿作安乐门　　　渴爱虚诳世间故</a><br><a name="0788b08" id="0788b08">　　如实了知于空法　　　知诸法空皆无实</a><br><a name="0788b09" id="0788b09">　　我得安乐离忧门　　　亦得无动最上乐</a><br><a name="0788b10" id="0788b10">　　若能如是正了知　　　即知一切法皆空</a><br><a name="0788b11" id="0788b11">　　由斯解脱诸苦因　　　是故诤讼无所立</a><br><a name="0788b12" id="0788b12">　　因诸所欲生执着　　　执故而生诸娆恼</a><br><a name="0788b13" id="0788b13">　　执者即是取之名　　　因取故生于三有</a><br><a name="0788b14" id="0788b14">　　有故有生即轮转　　　三有止息即不生</a><br><a name="0788b15" id="0788b15">　　老病死法亦随无　　　毕竟不受无常苦</a><br><a name="0788b16" id="0788b16">　　当知无欲即无取　　　以无取故无三有</a><br><a name="0788b17" id="0788b17">　　有若止息即无生　　　老病死苦皆不受</a><br><a name="0788b18" id="0788b18">　　是故汝等诸长者　　　同发舍离取着心</a><br><a name="0788b19" id="0788b19">　　弃诸眷属所爱因　　　速当圆具苾刍相</a><br><a name="0788b20" id="0788b20">　　知识财利诸所欲　　　应当互生于喜足</a><br><a name="0788b21" id="0788b21">　　随处谦恭起下心　　　所向为他增善利</a><br><a name="0788b22" id="0788b22">　　勿起意谓自守戒　　　勿观他为破戒者</a><br><a name="0788b23" id="0788b23">　　于其戒相持犯中　　　勿非毁他为犯者</a><br><a name="0788b24" id="0788b24">　　譬如野鹿投绳网　　　当知彼为自损害</a><br><a name="0788b25" id="0788b25">　　魔索缚心害亦然　　　毁他生害亦如是</a><br><a name="0788b26" id="0788b26">　　愚人生诸损害意　　　自赞毁他深为咎</a><br><a name="0788b27" id="0788b27">　　毁戒尚息于谤言　　　何况梵行持戒者</a><br><a name="0788b28" id="0788b28">　　具学仙众勇智者　　　常修远离寂静行</a><br><a name="0788b29" id="0788b29">　　弃舍身命无爱心　　　勤求解脱寂静法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110788a.htm'><img src='up.gif' border=0></a>
<a href='T110788c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>