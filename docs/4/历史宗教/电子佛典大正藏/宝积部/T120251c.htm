<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0358 度一切诸佛境界智严经 0251c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 358 度一切诸佛境界智严经</font> <font face='Arial'>(卷1)</font> <font face='Arial'>T12, p0251c</h2></font><hr>
<span class='old'>
</a><a name="0251b28" id="0251b28">无来。无行处断诸趣。不可见不可执。无挍计。</a><a name="0251b29" id="0251b29">非空非不空。非和合非不和合。不可思议不</span><a name="0251c01" id="0251c01">可觉知。非秽非净非名非色。非业非果。非过</a><a name="0251c02" id="0251c02">去非未来非现在。无所有无声无相离一切</a><a name="0251c03" id="0251c03">相。非内非外亦非中间。如是文殊师利。如</a><a name="0251c04" id="0251c04">来清净住大慈悲幢。随众生所乐。现种种身</a><a name="0251c05" id="0251c05">说种种法。文殊师利。如因声生响。非内非外</a><a name="0251c06" id="0251c06">亦非中间。不生不灭不断不常。文殊师利。如</a><a name="0251c07" id="0251c07">来亦尔。非内非外亦非中间。不生不灭无名</a><a name="0251c08" id="0251c08">无相。随诸众生种种示现。文殊师利。如诸草</a><a name="0251c09" id="0251c09">木依地增长。彼地平等离诸分别。如是一切</a><a name="0251c10" id="0251c10">众生善根。依如来增长。声闻乘缘觉乘菩萨</a><a name="0251c11" id="0251c11">乘。乃至裸形尼干子等。一切外道善根。亦依</a><a name="0251c12" id="0251c12">如来增长。如来平等无有分别。亦复如是。文</a><a name="0251c13" id="0251c13">殊师利。如虚空平等无下中上。如来平等亦</a><a name="0251c14" id="0251c14">复如是。众生自见有下中上。文殊师利。如来</a><a name="0251c15" id="0251c15">不作是念。此众生下意当现下身。此中上意</a><a name="0251c16" id="0251c16">现中上身。此众生下意当说下乘。此众生中</a><a name="0251c17" id="0251c17">意说缘觉声闻乘。此众生上意为说大乘。文</a><a name="0251c18" id="0251c18">殊师利。如来无如是意。此众生乐施。我当说</a><a name="0251c19" id="0251c19">施。戒忍精进定慧亦如是。何以故。如来法</a><a name="0251c20" id="0251c20">身平等。离心意识无分别故。文殊师利。一切</a><a name="0251c21" id="0251c21">诸法悉皆平等。平等故无住。无住故无动。无</a><a name="0251c22" id="0251c22">动故无依。无依故无处。无处故不生。不生故</a><a name="0251c23" id="0251c23">不灭。若能如是见者。心不颠倒。不颠倒故</a><a name="0251c24" id="0251c24">如实。如实故无所行。无所行故无来。无来故</a><a name="0251c25" id="0251c25">无去。无去故如如。如如故随法性。随法性故</a><a name="0251c26" id="0251c26">不动。若随法性不动。则得法性。若得法性。则</a><a name="0251c27" id="0251c27">无悕望。何以故。已得道故。若得道则不住一</a><a name="0251c28" id="0251c28">切诸法。不住一切诸法故。不生不灭无名无</a><a name="0251c29" id="0251c29">相。文殊师利。若众生着一切法。则起烦恼。起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120251b.htm'><img src='up.gif' border=0></a>
<a href='T120252a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>