<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0352 佛说大迦叶问大宝积正法经 0216a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 352 佛说大迦叶问大宝积正法经</font> <font face='Arial'>(卷5)</font> <font face='Arial'>T12, p0216a</h2></font><hr>
<span class='old'>
</a><a name="0215c28" id="0215c28">情。以四无量饶益众生。以四念处恒自思惟。</a><a name="0215c29" id="0215c29">以四正断勤断勤修。以四神足奋迅神通。以</span><a name="0216a01" id="0216a01">其五根令生众善。以其五力坚固不退。以八</a><a name="0216a02" id="0216a02">圣道远离魔怨不住邪道。于奢摩他毗钵舍</a><a name="0216a03" id="0216a03">那无相无著。菩萨令此广大法行名闻十方。</a><a name="0216a04" id="0216a04">使诸众生来入微妙。正法大船过彼生死四</a><a name="0216a05" id="0216a05">流大河。得至涅槃安乐彼岸。得无所畏永离</a><a name="0216a06" id="0216a06">诸见。善男子。汝等当知。如是菩萨以妙法大</a><a name="0216a07" id="0216a07">船经无量百千俱胝那由他劫。运度一切众</a><a name="0216a08" id="0216a08">生。过彼四流大河不得疲苦。汝如是受持应</a><a name="0216a09" id="0216a09">如是住</a><a name="0216a10" id="0216a10"><p>佛告普光菩萨。汝今速运真实方便。起大悲</a><a name="0216a11" id="0216a11">心令一切众生。心意清净勇猛精进。种诸善</a><a name="0216a12" id="0216a12">根令生不退。恒乐出家闻法无倦。植众德本</a><a name="0216a13" id="0216a13">求最上道。圆满智慧身心寂静。安处林野远</a><a name="0216a14" id="0216a14">离恶友。于第一义明了通达。行正方便于真</a><a name="0216a15" id="0216a15">俗谛。理智无二平等一空息诸妄念。善男子。</a><a name="0216a16" id="0216a16">菩萨为诸有情应如是受持应如是住</a><a name="0216a17" id="0216a17"><p>尔时尊者大迦叶闻是法已而白佛言。世尊。</a><a name="0216a18" id="0216a18">如是大宝积正法。为求大乘者说昔未曾有。</a><a name="0216a19" id="0216a19">世尊。若善男子善女人。于此大宝积正法。受</a><a name="0216a20" id="0216a20">持解说一句一偈所得福德其义云何</a><a name="0216a21" id="0216a21"><p>佛告迦叶。应如是知。若有善男子善女人。于</a><a name="0216a22" id="0216a22">此大宝积正法。受持一句一偈所得福德。善</a><a name="0216a23" id="0216a23">男子。譬如有人以恒河沙数世界满中七宝</a><a name="0216a24" id="0216a24">供养恒河沙等如来。每一一如来而各以一</a><a name="0216a25" id="0216a25">恒河沙数世界七宝布施。又每一一如来各</a><a name="0216a26" id="0216a26">造一恒河沙佛寺精舍。又一一如来各有无</a><a name="0216a27" id="0216a27">量声闻之众。以一切乐具经一恒河沙劫而以</a><a name="0216a28" id="0216a28">供养。又彼诸如来及声闻弟子入涅槃后。复</a><a name="0216a29" id="0216a29">以七宝各起塔庙。善男子如是福德无量无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120215c.htm'><img src='up.gif' border=0></a>
<a href='T120216b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>