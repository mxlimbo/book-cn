<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0351b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷61)</font> 菩萨见实会第十六 序品第一 <font face='Arial'>T11, p0351b</h2></font><hr>
<span class='old'>
</a><a name="0351a28" id="0351a28">行眷属自得事讫。事讫眷属自修。自修眷</a><a name="0351a29" id="0351a29">属自无浊念。无浊念眷属自断有觉。断有觉</span><a name="0351b01" id="0351b01">眷属自倚身行。倚身行眷属自得乐不动。乐</a><a name="0351b02" id="0351b02">不动眷属自心善解脱心善解脱眷属自慧善</a><a name="0351b03" id="0351b03">解脱。慧善解脱眷属自得贤圣。贤圣眷属如</a><a name="0351b04" id="0351b04">是等比。得离枝叶除去皮肤。唯有心实坚固</a><a name="0351b05" id="0351b05">而住。尔时世尊于其后夜露地而坐。时比丘</a><a name="0351b06" id="0351b06">众四面围绕。尔时世尊默然而住。观比丘众</a><a name="0351b07" id="0351b07">告诸比丘。汝等诸人访觅一人堪能往化净</a><a name="0351b08" id="0351b08">饭王者。尔时慧命阿若憍陈如。即从坐起。偏</a><a name="0351b09" id="0351b09">袒右肩。右膝着地。合掌向佛。即便作礼。白佛</a><a name="0351b10" id="0351b10">言。世尊。我当往化净饭王耶。佛言。汝止憍陈</a><a name="0351b11" id="0351b11">如。汝今具足大师之德。不应往彼。时有慧</a><a name="0351b12" id="0351b12">命婆涩摸及大名耶输陀。优楼毗螺迦叶。摩</a><a name="0351b13" id="0351b13">诃迦叶。舍利弗。大目连等。各白佛言。世尊。</a><a name="0351b14" id="0351b14">我等堪能往化净饭王也。佛告摩诃目连。汝</a><a name="0351b15" id="0351b15">等且止。汝等皆悉具足大师尊重之法。不应</a><a name="0351b16" id="0351b16">往化。尔时大德摩诃目连。即作是念。世尊今</a><a name="0351b17" id="0351b17">者欲令谁往化净饭王耶。尔时目连即入如</a><a name="0351b18" id="0351b18">实三昧。以三昧力庄严其心。即得见佛意之</a><a name="0351b19" id="0351b19">所念。在于慧命迦卢陀夷。欲令往化净饭王</a><a name="0351b20" id="0351b20">耳。譬如重阁楼窗之中。日从东入光照西壁。</a><a name="0351b21" id="0351b21">如是目连见世尊心。专在迦卢陀夷欲令化</a><a name="0351b22" id="0351b22">王。亦复如是。尔时慧命目连即从定起。往</a><a name="0351b23" id="0351b23">迦卢陀夷所。到已白言。世尊心念知汝堪能</a><a name="0351b24" id="0351b24">往化净饭王。迦卢陀夷。汝今应当发大勇猛</a><a name="0351b25" id="0351b25">速往化王。目连作是语已。时慧命迦卢陀夷。</a><a name="0351b26" id="0351b26">白目连言。凡庶难化何况国王。何以故。刹利</a><a name="0351b27" id="0351b27">种姓灌顶大王。有自在力难可化故。大目</a><a name="0351b28" id="0351b28">连。譬如聚积众柴若二若三乃至千载如此柴</a><a name="0351b29" id="0351b29">聚经多年岁甚大干燥。于时有人。放火烧之。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110351a.htm'><img src='up.gif' border=0></a>
<a href='T110351c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>