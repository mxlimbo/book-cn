<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0330b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷56)</font> 佛说入胎藏会第十四之一 菩萨藏会第十二之二十大自在天授记品第十二 <font face='Arial'>T11, p0330b</h2></font><hr>
<span class='old'>
</a><a name="0330a28" id="0330a28">生成。能令胎子身生发毛爪甲。此皆一一共</a><a name="0330a29" id="0330a29">脉相连。难陀。第二十七七日。于母腹中。有风</span><a name="0330b01" id="0330b01">名曰曲药。此风能令胎子发毛爪甲悉皆成</a><a name="0330b02" id="0330b02">就。难陀。由其胎子先造恶业悭涩吝惜。于诸</a><a name="0330b03" id="0330b03">财物坚固执着不肯惠施。不受父母师长言教。</a><a name="0330b04" id="0330b04">以身语意造不善业。日夜增长当受斯报。若</a><a name="0330b05" id="0330b05">生人间。所得果报皆不称意。若诸世人以长</a><a name="0330b06" id="0330b06">为好彼即短。若以短为好彼即长。以粗为好</a><a name="0330b07" id="0330b07">彼即细。若以细为好彼即粗。若支节相近为</a><a name="0330b08" id="0330b08">好。彼即相离。若相离为好彼即相近。若多为</a><a name="0330b09" id="0330b09">好彼即少。若少为好彼即多。爱肥便瘦。爱瘦</a><a name="0330b10" id="0330b10">便肥。爱怯便勇。爱勇便怯。爱白便黑。爱黑便</a><a name="0330b11" id="0330b11">白。难陀。又由恶业感得恶报。聋盲喑哑愚钝</a><a name="0330b12" id="0330b12">丑陋。所出音响人不乐闻。手足挛躄形如饿</a><a name="0330b13" id="0330b13">鬼。亲属皆憎不欲相见。况复余人。所有三业</a><a name="0330b14" id="0330b14">向人说时。他不信受不将在意。何以故。由彼</a><a name="0330b15" id="0330b15">先世造诸恶业。获如是报。难陀。由其胎子先</a><a name="0330b16" id="0330b16">修福业好施不悭怜愍贫乏。于诸财物无吝</a><a name="0330b17" id="0330b17">着心。所造善业日夜增长。当受胜报。若生人</a><a name="0330b18" id="0330b18">间。所受果报悉皆称意。若诸世人以长为好</a><a name="0330b19" id="0330b19">则长。若以短为好则短。粗细合度支节应宜。</a><a name="0330b20" id="0330b20">多少肥瘦勇怯颜色无不爱者。六根具足端</a><a name="0330b21" id="0330b21">正超伦。词辩分明音声和雅。人相皆具见者</a><a name="0330b22" id="0330b22">欢喜。所有三业向人说时。他皆信受敬念在</a><a name="0330b23" id="0330b23">心。何以故。由彼先世造诸善业。获如是报。难</a><a name="0330b24" id="0330b24">陀。胎若是男。在母右胁蹲居而坐。两手掩面</a><a name="0330b25" id="0330b25">向母脊住。若是女者在母<span class='corr'>左</span>胁蹲居而坐。两</a><a name="0330b26" id="0330b26">手掩面向母腹住。在生藏下熟藏之上。生物</a><a name="0330b27" id="0330b27">下镇熟物上刺。如缚五处插在尖摽。若母多</a><a name="0330b28" id="0330b28">食或时少食。皆受苦恼。如是若食极腻或食</a><a name="0330b29" id="0330b29">干燥。极冷极热。咸淡苦醋。或太甘辛。食此等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110330a.htm'><img src='up.gif' border=0></a>
<a href='T110330c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>