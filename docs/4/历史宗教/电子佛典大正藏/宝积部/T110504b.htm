<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0504b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷88)</font> 摩诃迦叶会第二十三之一 富楼那品第八 <font face='Arial'>T11, p0504b</h2></font><hr>
<span class='old'>
</a><a name="0504a28" id="0504a28">非野干鸣作野干业。赞叹能舍一切财物。而</a><a name="0504a29" id="0504a29">自悭吝不能离贪。赞叹慈愍自行嗔恚。赞叹</span><a name="0504b01" id="0504b01">忍辱自行不忍。赞叹四摄自不能行。布施爱</a><a name="0504b02" id="0504b02">语利益同事。但有言语。而不能学乐精进菩</a><a name="0504b03" id="0504b03">萨之行。弥勒。往昔过去无量无边不可称计</a><a name="0504b04" id="0504b04">不可思议阿僧祇劫。尔时有佛。号曰智上如</a><a name="0504b05" id="0504b05">来应供正遍知明行足善逝世间解无上士调</a><a name="0504b06" id="0504b06">御丈夫天人师佛婆伽婆。弥勒。彼佛出于五</a><a name="0504b07" id="0504b07">浊恶世时。佛法中有一菩萨比丘。名乐精进。</a><a name="0504b08" id="0504b08">具足念慧少欲知足。顺如来教游诸村邑。为</a><a name="0504b09" id="0504b09">人说法。国王大臣一切人民之所知识尊重</a><a name="0504b10" id="0504b10">恭敬。时彼比丘。欲入城邑先自观察。若得</a><a name="0504b11" id="0504b11">尊重爱语赞叹。然后入城。复游邪见不信之</a><a name="0504b12" id="0504b12">处。于彼不得善语供养。唯得嗔恚骂詈挝打。</a><a name="0504b13" id="0504b13">而彼比丘被忍辱铠。安住大悲不舍众生。亦</a><a name="0504b14" id="0504b14">不嗔恚不生悔心。弥勒。乐精进菩萨所化众</a><a name="0504b15" id="0504b15">生。悉为比丘而作施主。奉施衣食卧具汤药。</a><a name="0504b16" id="0504b16">佛告弥勒。于意云何。时彼比丘不至余家。有</a><a name="0504b17" id="0504b17">嫉妒不。弥勒白佛。不也世尊。佛告弥勒。汝</a><a name="0504b18" id="0504b18">观乐精进菩萨利益之心。少欲知足大悲观</a><a name="0504b19" id="0504b19">察。城邑聚落。不得食处则止不入。化邪见</a><a name="0504b20" id="0504b20">人。为余比丘而作檀越。更不重入。化诸邪</a><a name="0504b21" id="0504b21">见不信之处。令其正信。嗔恚打骂心不嗔</a><a name="0504b22" id="0504b22">恨。如是弥勒。过去之世。诸大菩萨入于村</a><a name="0504b23" id="0504b23">邑。为化众生不为自活。弥勒。莫作异观。尔</a><a name="0504b24" id="0504b24">时乐精进菩萨。岂异人乎。我身是也。弥勒。</a><a name="0504b25" id="0504b25">是故菩萨。若入村邑欲化众生。当学乐精进</a><a name="0504b26" id="0504b26">菩萨摩诃萨。复应学余大菩萨行。莫学狗法。</a><a name="0504b27" id="0504b27">佛告弥勒。当来末世后五百岁。有诸比丘自</a><a name="0504b28" id="0504b28">言菩萨。为衣食故入于聚落。不为教化众生</a><a name="0504b29" id="0504b29">入于聚落。唯为财物递相诽谤。自得便喜。见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110504a.htm'><img src='up.gif' border=0></a>
<a href='T110504c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>