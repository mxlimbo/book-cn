<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0284b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷48)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0284b</h2></font><hr>
<span class='old'>
</a><a name="0284a28" id="0284a28"><p>复次舍利子。如大雪山中。有大药王。名为毗</a><a name="0284a29" id="0284a29">伽摩。若闻其声。一切世间猛烈毒热。皆悉消</span><a name="0284b01" id="0284b01">灭。若药所住百踰缮那。其威盛故令诸恶毒</a><a name="0284b02" id="0284b02">皆无势力。若以药王涂大螺鼓。若击若吹其</a><a name="0284b03" id="0284b03">声所及。诸有众生。或饮毒药。或被毒螫。毒涂</a><a name="0284b04" id="0284b04">毒刺。众毒恼者。但闻如是螺鼓之声。暂至于</a><a name="0284b05" id="0284b05">耳。一切诸毒皆得除灭。舍利子。如是毗伽摩</a><a name="0284b06" id="0284b06">大妙药王。一切世医皆不能识。唯除时缚迦</a><a name="0284b07" id="0284b07">大医王者。方知色性。如是舍利子。无倦精进</a><a name="0284b08" id="0284b08">菩萨摩诃萨。亦复如是。行毗利耶波罗蜜多</a><a name="0284b09" id="0284b09">故。积集如是无上正法阿竭陀膏药。不与声</a><a name="0284b10" id="0284b10">闻独觉法共。唯除如来无上正法大医之王。</a><a name="0284b11" id="0284b11">能灭众生诸有病者。以无上正法阿竭陀膏</a><a name="0284b12" id="0284b12">药。用涂大法之螺。涂已吹之。声告三千大千</a><a name="0284b13" id="0284b13">世界。其中所有一切众生。乃至不可说不可</a><a name="0284b14" id="0284b14">说等。闻是声已。贪嗔痴等诸重大患。悉得寂</a><a name="0284b15" id="0284b15">灭无有遗余</a><a name="0284b16" id="0284b16"><p>复次舍利子。如是无上正法阿竭陀膏药。从</a><a name="0284b17" id="0284b17">于何所而来集此。舍利子。当知如是膏药。从</a><a name="0284b18" id="0284b18">大菩提法器中来。又舍利子。彼菩提器从何</a><a name="0284b19" id="0284b19">而来。当知从菩萨法财宝箧中来。又舍利子。</a><a name="0284b20" id="0284b20">如是菩萨宝箧从何而来。当知不异大菩萨</a><a name="0284b21" id="0284b21">藏法门中来。是故舍利子。无倦精进菩萨摩</a><a name="0284b22" id="0284b22">诃萨。为欲修行毗利耶波罗蜜多故。应极至</a><a name="0284b23" id="0284b23">诚寻求如是大菩萨藏法门经典听闻受持。</a><a name="0284b24" id="0284b24">若读若诵研究义理。广为众生宣说开示。舍</a><a name="0284b25" id="0284b25">利子。汝又应知如是之相。吾今当说重显其</a><a name="0284b26" id="0284b26">义。若诸无倦精进菩萨摩诃萨。修行毗利耶</a><a name="0284b27" id="0284b27">波罗蜜多故。闻我说已。于是经典。应极至诚</a><a name="0284b28" id="0284b28">寻究义理。为他开示</a><a name="0284b29" id="0284b29"><p>舍利子。乃往古世。过阿僧企耶劫。广大无量。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110284a.htm'><img src='up.gif' border=0></a>
<a href='T110284c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>