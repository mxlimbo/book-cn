<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0270a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷1)</font> <font face='Arial'>T12, p0270a</h2></font><hr>
<span class='old'>
</a><a name="0269c28" id="0269c28">栴檀香。其香普熏无量世界。容色端正相</a><a name="0269c29" id="0269c29">好殊妙。其手常出无尽之宝。衣服饮食珍妙</span><a name="0270a01" id="0270a01">华香。诸盖幢幡庄严之具。如是等事超诸</a><a name="0270a02" id="0270a02">人天。于一切法而得自在。阿难白佛。法</a><a name="0270a03" id="0270a03">藏菩萨。为已成佛而取灭度。为未成佛。为</a><a name="0270a04" id="0270a04">今现在。佛告阿难。法藏菩萨。今已成佛现</a><a name="0270a05" id="0270a05">在西方。去此十万亿刹。其佛世界名曰安</a><a name="0270a06" id="0270a06">乐。阿难又问。其佛成道已来为经几时。佛</a><a name="0270a07" id="0270a07">言。成佛已来凡历十劫。其佛国土自然七</a><a name="0270a08" id="0270a08">宝。金银琉璃珊瑚琥珀车磲玛瑙合成为</a><a name="0270a09" id="0270a09">地。恢廓旷荡不可限极。悉相杂厕转相</a><a name="0270a10" id="0270a10">入间。光赫焜耀微妙奇丽。清净庄严超踰</a><a name="0270a11" id="0270a11">十方一切世界。众宝中精。其宝犹如第六</a><a name="0270a12" id="0270a12">天宝。又其国土无须弥山及金刚围一切诸</a><a name="0270a13" id="0270a13">山。亦无大海小海溪渠井谷。佛神力故欲见</a><a name="0270a14" id="0270a14">则见。亦无地狱饿鬼畜生诸难之趣。亦无</a><a name="0270a15" id="0270a15">四时春秋冬夏。不寒不热常和调适。尔时阿</a><a name="0270a16" id="0270a16">难白佛言。世尊。若彼国土无须弥山。其四</a><a name="0270a17" id="0270a17">天王及忉利天。依何而住。佛语阿难。第三</a><a name="0270a18" id="0270a18">炎天。乃至色究竟天。皆依何住。阿难白佛。</a><a name="0270a19" id="0270a19">行业果报不可思议。佛语阿难。行业果报不</a><a name="0270a20" id="0270a20">可思议。诸佛世界亦不可思议。其诸众生功</a><a name="0270a21" id="0270a21">德善力。住行业之地。故能尔耳。阿难白佛。</a><a name="0270a22" id="0270a22">我不疑此法。但为将来众生。欲除其疑惑。</a><a name="0270a23" id="0270a23">故问斯义。佛告阿难。无量寿佛威神光明</a><a name="0270a24" id="0270a24">最尊第一。诸佛光明所不能及。或有佛</a><a name="0270a25" id="0270a25">光照百佛世界。或千佛世界。取要言之。乃</a><a name="0270a26" id="0270a26">照东方恒沙佛刹。南西北方四维上下亦复如</a><a name="0270a27" id="0270a27">是。或有佛光照于七尺。或照一由旬二</a><a name="0270a28" id="0270a28">三四五由旬。如是转倍乃至照一佛刹。是</a><a name="0270a29" id="0270a29">故无量寿佛号无量光佛。无边光佛。无碍光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120269c.htm'><img src='up.gif' border=0></a>
<a href='T120270b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>