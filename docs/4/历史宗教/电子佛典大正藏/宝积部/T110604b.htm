<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0604b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷108)</font> 大乘方便会第三十八之一 称赞付法品第十 <font face='Arial'>T11, p0604b</h2></font><hr>
<span class='old'>
</a><a name="0604a28" id="0604a28">断一切不善法。无有生死业报习气若有遗</a><a name="0604a29" id="0604a29">余不断灭者。无有是处。何况有障碍业报。</span><a name="0604b01" id="0604b01">善男子。若有众生谓无业报不信业报为是</a><a name="0604b02" id="0604b02">众生示现业报因缘。如来实无业报。我是法</a><a name="0604b03" id="0604b03">王尚受业报。况余众生而不受耶。为彼众生</a><a name="0604b04" id="0604b04">作如是示现。是故如来自现业缘。善男子。如</a><a name="0604b05" id="0604b05">来无有一切业障。譬如书师善学书论教诸</a><a name="0604b06" id="0604b06">幼童。随诸幼童赞诸书章。非是书师于诸书</a><a name="0604b07" id="0604b07">章有障碍也。书师作如是念。彼诸幼童当随</a><a name="0604b08" id="0604b08">我学。善男子。彼书师非为不达故。作如是</a><a name="0604b09" id="0604b09">唱。善男子。如来亦复如是。于一切法善学已。</a><a name="0604b10" id="0604b10">如是说如是示。为余众生令行业清净故。善</a><a name="0604b11" id="0604b11">男子。譬如大药师。善能疗治一切诸病自无</a><a name="0604b12" id="0604b12">有病。见诸病人而于其前自服苦药。诸病人</a><a name="0604b13" id="0604b13">见是药师服苦药已。然后效服各得除病。善</a><a name="0604b14" id="0604b14">男子。如来亦复如是。自除一切烦恼病已。于</a><a name="0604b15" id="0604b15">一切法无有障碍。能示现一切法。以是不善</a><a name="0604b16" id="0604b16">业故。得如是报。现如是缘。欲令众生除一切</a><a name="0604b17" id="0604b17">身口意业障行于净行。善男子。譬如长者子。</a><a name="0604b18" id="0604b18">若居士子。父母爱念与其乳母。时此乳母无</a><a name="0604b19" id="0604b19">有病痛。为婴儿故自服苦药。欲令乳得清净。</a><a name="0604b20" id="0604b20">善男子。如来亦复如是。是一切世界之父。为</a><a name="0604b21" id="0604b21">教化不知业报众生故。如来无病而为众生</a><a name="0604b22" id="0604b22">示现作病。以是业故得如是报。以此业故得</a><a name="0604b23" id="0604b23">如是报。众生闻已心生惊畏。除诸恶业不作</a><a name="0604b24" id="0604b24">恶缘。佛复告智胜菩萨。善男子。乃往过去世</a><a name="0604b25" id="0604b25">遇然灯佛。时有五百贾人。为求珍宝入于大</a><a name="0604b26" id="0604b26">海。善男子。时贾人中有一恶人多怀奸伪。常</a><a name="0604b27" id="0604b27">行恶业初无悔心。善知兵法恒为寇贼。夺他</a><a name="0604b28" id="0604b28">财物以为产业。状如贾人共诸贾人同载一</a><a name="0604b29" id="0604b29">船。时彼恶人如是思惟。此诸贾人大得珍宝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110604a.htm'><img src='up.gif' border=0></a>
<a href='T110604c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>