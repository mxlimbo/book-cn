<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0109b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷20)</font> 不动如来会第六之一 涅槃功德品第五 <font face='Arial'>T11, p0109b</h2></font><hr>
<span class='old'>
</a><a name="0109a28" id="0109a28">合掌作礼。他方诸天以佛神力。悉皆得见入</a><a name="0109a29" id="0109a29">般涅槃。是诸天人经七昼夜心怀悲恼不受</span><a name="0109b01" id="0109b01">人天嬉戏娱乐亦无欲想。互相谓言。不动如</a><a name="0109b02" id="0109b02">来为世光明作众生眼。今取灭度一何速哉。</a><a name="0109b03" id="0109b03">舍利弗。若菩萨摩诃萨。从此世界或余世界。</a><a name="0109b04" id="0109b04">于命终后生彼佛刹。若现生彼。皆得授阿耨</a><a name="0109b05" id="0109b05">多罗三藐三菩提记。非可以百数而数彼以</a><a name="0109b06" id="0109b06">千数及百千数。舍利弗。是百千菩萨摩诃萨</a><a name="0109b07" id="0109b07">数者。应知入如来数皆入佛数。皆入佛数入</a><a name="0109b08" id="0109b08">一切智性数。若有菩萨摩诃萨。当生彼刹者。</a><a name="0109b09" id="0109b09">亦皆得入如来等数。舍利弗。除彼不退菩萨</a><a name="0109b10" id="0109b10">摩诃萨。所余菩萨于此世界。若不闻称赞不</a><a name="0109b11" id="0109b11">动如来功德法门者。皆为恶魔之所摄受。复</a><a name="0109b12" id="0109b12">次舍利弗。不动如来般涅槃后。乃至正法住</a><a name="0109b13" id="0109b13">世。彼佛刹中所生菩萨摩诃萨。亦当入其</a><a name="0109b14" id="0109b14">数。所以者何。由彼如来本愿力故。是诸菩萨。</a><a name="0109b15" id="0109b15">若于后时受生彼者。应当读诵百八法门。读</a><a name="0109b16" id="0109b16">诵兹已方能受持彼一切法。不动如来之所</a><a name="0109b17" id="0109b17">安立。一百八法门本性。我灭度后。若有菩萨</a><a name="0109b18" id="0109b18">摩诃萨当生彼刹者。亦当读诵一百八法门。</a><a name="0109b19" id="0109b19">及能受持一切法门。舍利弗。不动如来应正</a><a name="0109b20" id="0109b20">等觉。善能摄受诸菩萨摩诃萨。佛虽灭度其</a><a name="0109b21" id="0109b21">说法声及庄严功德。与佛在世等无有异。复</a><a name="0109b22" id="0109b22">次舍利弗。彼不动如来应正等觉。从身出火</a><a name="0109b23" id="0109b23">而自阇维。舍利遗形皆作金色。譬如低弥罗</a><a name="0109b24" id="0109b24">树。随分断处皆有卍(音万)字之文。如来舍利亦</a><a name="0109b25" id="0109b25">复如是。复次舍利弗。不动如来所有舍利分</a><a name="0109b26" id="0109b26">分周圆。表里皆有吉祥之相(相表之文其状如下)卍。舍利</a><a name="0109b27" id="0109b27">弗。譬如补罗迦树。随解之处中表皆有吉祥</a><a name="0109b28" id="0109b28">之文。彼佛舍利亦复如是。舍利弗。彼国众生。</a><a name="0109b29" id="0109b29">为供舍利起七宝塔。遍满三千大千世界。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110109a.htm'><img src='up.gif' border=0></a>
<a href='T110109c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>