<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0542a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷96)</font> 勤授长者会第二十八 富楼那品第八 <font face='Arial'>T11, p0542a</h2></font><hr>
<span class='old'>
</a><br><a name="0541c28" id="0541c28">　　谁能执持令不坏　　　应知无益勿耽迷</a><br><a name="0541c29" id="0541c29">　　牟尼世尊难可遇　　　无量劫中时出现</span><br><a name="0542a01" id="0542a01">　　当于佛法生净信　　　恶道可畏勿随行</a><br><a name="0542a02" id="0542a02">　　设令寿命千亿岁　　　犹惧无常生厌离</a><br><a name="0542a03" id="0542a03">　　何况须臾不可保　　　为彼沉沦恶趣中</a><br><a name="0542a04" id="0542a04">　　或有恶友来相劝　　　人身难得今已得</a><br><a name="0542a05" id="0542a05">　　多求财宝受娱乐　　　及此盛年恣嬉游</a><br><a name="0542a06" id="0542a06">　　何有求财而乐者　　　设得守护犹勤苦</a><br><a name="0542a07" id="0542a07">　　如此愚人徒妄言　　　是故智者应观察</a><br><a name="0542a08" id="0542a08">　　财物如幻亦如梦　　　愚痴众生被诳惑</a><br><a name="0542a09" id="0542a09">　　刹那时得刹那失　　　何有智者生爱心</a><br><a name="0542a10" id="0542a10">　　譬如幻师幻化事　　　乾闼婆城种种色</a><br><a name="0542a11" id="0542a11">　　财宝如是诳凡愚　　　于虚妄中何有实</a><br><a name="0542a12" id="0542a12">　　种种苦恼求财利　　　水火王贼常侵夺</a><br><a name="0542a13" id="0542a13">　　由此能为众苦因　　　何有智者生爱乐</a><br><a name="0542a14" id="0542a14">　　有诸常怀贪爱者　　　驰逐财利无厌时</a><br><a name="0542a15" id="0542a15">　　能于父母无慈心　　　乃至亲属生怨害</a><br><a name="0542a16" id="0542a16">　　言语善顺心乖违　　　造作种种欺诳缘</a><br><a name="0542a17" id="0542a17">　　或学邪论邪咒等　　　夸炫伎艺如淫女</a><br><a name="0542a18" id="0542a18">　　或复谄诳现柔和　　　或复刚强示威猛</a><br><a name="0542a19" id="0542a19">　　如是无量众恶业　　　莫不皆由财利生</a><br><a name="0542a20" id="0542a20">　　珊瑚金玉摩尼珠　　　是物本来如泡沫</a><br><a name="0542a21" id="0542a21">　　不能了知如幻化　　　为此虚诳坠三涂</a><br><a name="0542a22" id="0542a22">　　弥勒世尊出现时　　　一生次当补我处</a><br><a name="0542a23" id="0542a23">　　国界黄金而布地　　　是等为从何所来</a><br><a name="0542a24" id="0542a24">　　劫尽世间悉烧坏　　　须弥河海尽燋枯</a><br><a name="0542a25" id="0542a25">　　毕竟磨灭归虚空　　　而此宝物何从去</a><br><a name="0542a26" id="0542a26">　　种种恶业求财物　　　养育妻子谓欢娱</a><br><a name="0542a27" id="0542a27">　　临命终时苦逼身　　　妻子无能相救者</a><br><a name="0542a28" id="0542a28">　　于彼三涂怖畏中　　　不见妻子及亲识</a><br><a name="0542a29" id="0542a29">　　车马财宝属他人　　　受苦谁能共分者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110541c.htm'><img src='up.gif' border=0></a>
<a href='T110542b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>