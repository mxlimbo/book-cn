<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0377b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷66)</font> 菩萨见实会第十六 三十三天授记品第十四 <font face='Arial'>T11, p0377b</h2></font><hr>
<span class='old'>
</a><a name="0377a28" id="0377a28">闼婆夜叉紧<span class='corr'>那</span>罗虚空行天。乃至四天王天。</a><a name="0377a29" id="0377a29">供养如来及闻授记。皆大欣喜踊跃无量。于</span><a name="0377b01" id="0377b01">佛法中深心信乐。深信乐已。尔时帝释及忉</a><a name="0377b02" id="0377b02">利天。起勇猛心。供养如来。即便化作八亿七</a><a name="0377b03" id="0377b03">宝重阁。种种杂色端严殊特精妙希奇。皆悉</a><a name="0377b04" id="0377b04">垂布赤珠璎珞琉璃璎珞杂璎珞火珠宝璎</a><a name="0377b05" id="0377b05">珞。一一重阁皆有百级庄严幢门。一一级中。</a><a name="0377b06" id="0377b06">皆悉复有四小重阁。庄饰窗牖及师子座幢</a><a name="0377b07" id="0377b07">幡帐盖宝铃罗网。有天童女端严第一。侍重</a><a name="0377b08" id="0377b08">阁所及师子座。击诸天乐。又复化作八亿善</a><a name="0377b09" id="0377b09">调马车。天庄严具而严饰之。所谓宝幢幡盖</a><a name="0377b10" id="0377b10">及诸音乐。于一切迦毗罗大城。周遍纵广六</a><a name="0377b11" id="0377b11">十由旬。散曼陀罗花。摩诃曼陀罗花。曼殊沙</a><a name="0377b12" id="0377b12">花。摩诃曼殊沙花。迦迦罗婆花。摩诃迦迦罗</a><a name="0377b13" id="0377b13">婆花。波卢使迦花。摩诃波卢使迦花。遍布其</a><a name="0377b14" id="0377b14">地。至于人膝。尔时帝释又复化作八亿伊罗</a><a name="0377b15" id="0377b15">龙象。一一龙象有八亿头。一一象头各有六</a><a name="0377b16" id="0377b16">牙。一一牙上有七花池。一一池中有七莲花。</a><a name="0377b17" id="0377b17">一一莲花皆有千叶。一一叶中有七天女。一</a><a name="0377b18" id="0377b18">一天女有七侍女。种种庄严。于重阁间安置</a><a name="0377b19" id="0377b19">龙象宝车随后供养如来。天重阁上雨天栴</a><a name="0377b20" id="0377b20">檀末。天沉水末。天真金末。雨天曼陀罗花。摩</a><a name="0377b21" id="0377b21">诃曼陀罗花。曼殊沙花。摩诃曼殊沙花。波</a><a name="0377b22" id="0377b22">卢沙花。摩诃波卢沙花。迦迦罗婆花。摩诃迦</a><a name="0377b23" id="0377b23">迦罗花金花银花。毗琉璃花。种种杂色波吒</a><a name="0377b24" id="0377b24">梨花如是化作一切种种胜妙宝花而散佛上。</a><a name="0377b25" id="0377b25">彼天童女或作音乐。或歌或舞。或动其身。如</a><a name="0377b26" id="0377b26">阿修罗中广说。又复化作八亿善调马王。种</a><a name="0377b27" id="0377b27">种庄严而乘其上。复以种种天诸供具。而散</a><a name="0377b28" id="0377b28">佛上。复有八亿诸天音乐。在虚空中自然而</a><a name="0377b29" id="0377b29">作。复于八亿宝车之上。一一各有一化天女。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110377a.htm'><img src='up.gif' border=0></a>
<a href='T110377c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>