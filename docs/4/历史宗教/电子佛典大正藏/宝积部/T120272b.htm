<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0272b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷1)</font> <font face='Arial'>T12, p0272b</h2></font><hr>
<span class='old'>
</a><a name="0272a28" id="0272a28">一一诸佛。又放百千光明。普为十方说微</a><a name="0272a29" id="0272a29">妙法。如是诸佛。各各安立无量众生于佛</span><a name="0272b01" id="0272b01">正道</a><a name="0272b02" id="0272b02"><p class='juan'>
无量寿经卷上</p>
</a><a name="0272b03" id="0272b03"></a><a name="0272b04" id="0272b04"></a><a name="0272b05" id="0272b05"><p class='juan'>
佛说无量寿经卷下</p>
</a><a name="0272b06" id="0272b06"></a><a name="0272b07" id="0272b07"><p><span class='byline'>　　　　曹魏天竺三藏康僧铠译</span><br></a><a name="0272b08" id="0272b08"><p>佛告阿难。其有众生生彼国者。皆悉住于</a><a name="0272b09" id="0272b09">正定之聚。所以者何。彼佛国中无诸邪聚及</a><a name="0272b10" id="0272b10">不定之聚。十方恒沙诸佛如来。皆共赞叹</a><a name="0272b11" id="0272b11">无量寿佛威神功德不可思议。诸有众生闻</a><a name="0272b12" id="0272b12">其名号。信心欢喜乃至一念。至心回向愿生</a><a name="0272b13" id="0272b13">彼国。即得往生住不退转。唯除五逆诽谤</a><a name="0272b14" id="0272b14">正法</a><a name="0272b15" id="0272b15"><p>佛告阿难。十方世界诸天人民。其有至心</a><a name="0272b16" id="0272b16">愿生彼国。凡有三辈。其上辈者。舍家弃欲</a><a name="0272b17" id="0272b17">而作沙门。发菩提心。一向专念无量寿佛。</a><a name="0272b18" id="0272b18">修诸功德愿生彼国。此等众生临寿终时。</a><a name="0272b19" id="0272b19">无量寿佛与诸大众。现其人前。即随彼佛</a><a name="0272b20" id="0272b20">往生其国。便于七宝华中自然化生。住不</a><a name="0272b21" id="0272b21">退转。智慧勇猛神通自在。是故阿难。其有众</a><a name="0272b22" id="0272b22">生。欲于今世见无量寿佛。应发无上菩</a><a name="0272b23" id="0272b23">提之心。修行功德。愿生彼国</a><a name="0272b24" id="0272b24"><p>佛语阿难。其中辈者。十方世界诸天人民。</a><a name="0272b25" id="0272b25">其有至心愿生彼国。虽不能行作沙门</a><a name="0272b26" id="0272b26">大修功德。当发无上菩提之心。一向专念</a><a name="0272b27" id="0272b27">无量寿佛。多少修善。奉持斋戒。起立塔像。</a><a name="0272b28" id="0272b28">饭食沙门。悬缯然灯。散华烧香。以此回向</a><a name="0272b29" id="0272b29">愿生彼国。其人临终。无量寿佛。化现其身。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120272a.htm'><img src='up.gif' border=0></a>
<a href='T120272c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>