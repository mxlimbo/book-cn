<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0174a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷31)</font> 出现光明会第一十一之一 往生因缘品第六 <font face='Arial'>T11, p0174a</h2></font><hr>
<span class='old'>
</a><br><a name="0173c28" id="0173c28">　　寂静及流转　　　一切皆空寂</a><br><a name="0173c29" id="0173c29">　　耳鼻舌身心　　　色声香味触</span><br><a name="0174a01" id="0174a01">　　乃至声名等　　　一切皆如是</a><br><a name="0174a02" id="0174a02">　　又说因缘法　　　远离于断常</a><br><a name="0174a03" id="0174a03">　　非自非他作　　　众缘之所生</a><br><a name="0174a04" id="0174a04">　　或以种种门　　　开示于苦本</a><br><a name="0174a05" id="0174a05">　　或以种种义　　　称赞佛光明</a><br><a name="0174a06" id="0174a06">　　以无量言词　　　演说寂灭法</a><br><a name="0174a07" id="0174a07">　　无人无寿者　　　无我无众生</a><br><a name="0174a08" id="0174a08">　　过去无量佛　　　亦以不思议</a><br><a name="0174a09" id="0174a09">　　百千诸偈颂　　　演说如是法</a><br><a name="0174a10" id="0174a10">　　如来所演说　　　真实功德法</a><br><a name="0174a11" id="0174a11">　　无说无说者　　　所说法亦无</a><br><a name="0174a12" id="0174a12">　　佛说最胜法　　　觉悟于群生</a><br><a name="0174a13" id="0174a13">　　诸天及夜叉　　　闻者皆能了</a><br><a name="0174a14" id="0174a14">　　一切阿修罗　　　意乐已清净</a><br><a name="0174a15" id="0174a15">　　无量诸人众　　　疑网悉皆除</a><br><a name="0174a16" id="0174a16">　　了知贪自性　　　灭坏嗔与痴</a><br><a name="0174a17" id="0174a17">　　爱慢及无明　　　谄嫉并戏论</a><br><a name="0174a18" id="0174a18">　　乃至苦蕴等　　　一切皆舍离</a><br><a name="0174a19" id="0174a19">　　如是诸句义　　　究竟悉清净</a><br><a name="0174a20" id="0174a20">　　如来于一法　　　通达种种名</a><br><a name="0174a21" id="0174a21">　　其数百千万　　　乃至不思议</a><br><a name="0174a22" id="0174a22">　　于无量佛所　　　善学如是法</a><br><a name="0174a23" id="0174a23">　　而于一法中　　　演说无穷尽</a><br><a name="0174a24" id="0174a24">　　如来善了达　　　种种诸法门</a><br><a name="0174a25" id="0174a25">　　亦能分别知　　　名句上中下</a><br><a name="0174a26" id="0174a26">　　修学于一切　　　种种异言词</a><br><a name="0174a27" id="0174a27">　　善巧而宣说　　　微妙第一义</a><br><a name="0174a28" id="0174a28">　　如是清净音　　　因缘和合起</a><br><a name="0174a29" id="0174a29">　　亦不依喉舌　　　乃至于身心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110173c.htm'><img src='up.gif' border=0></a>
<a href='T110174b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>