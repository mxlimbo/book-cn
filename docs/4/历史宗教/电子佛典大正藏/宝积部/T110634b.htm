<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0634b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷112)</font> 普明菩萨会第四十三 称赞付法品第十 <font face='Arial'>T11, p0634b</h2></font><hr>
<span class='old'>
</a><a name="0634a28" id="0634a28">观法皆空皆寂无有坚固。是观亦空。迦叶。譬</a><a name="0634a29" id="0634a29">如两木相<span class='corr'>磨</span>便有火生还烧是木。如是迦叶。</span><a name="0634b01" id="0634b01">真实观故生圣智慧。圣智生已还烧实观。譬</a><a name="0634b02" id="0634b02">如然灯一切黑闇皆自无有。无所从来去无</a><a name="0634b03" id="0634b03">所至。非东方来。去亦不至南西北方四维上</a><a name="0634b04" id="0634b04">下。不从彼来去亦不至。而此灯明无有是念。</a><a name="0634b05" id="0634b05">我能灭闇。但因灯明法自无闇。明闇俱空无</a><a name="0634b06" id="0634b06">作无取。如是迦叶。实智慧生无智便灭。智</a><a name="0634b07" id="0634b07">与无智二相俱空无作无取。迦叶。譬如千岁</a><a name="0634b08" id="0634b08">冥室未曾见明。若然灯时。于意云何。闇宁有</a><a name="0634b09" id="0634b09">念我久住此不欲去耶。不也世尊。若然灯时</a><a name="0634b10" id="0634b10">是闇无力。而不欲去必当磨灭。如是迦叶。</a><a name="0634b11" id="0634b11">百千万劫久习结业。以一实观即皆消灭。其</a><a name="0634b12" id="0634b12">灯明者圣智慧是。其黑闇者诸结业是。迦叶。</a><a name="0634b13" id="0634b13">譬如种在空中而能生长。从本已来无有是</a><a name="0634b14" id="0634b14">处。菩萨取证亦复如是。增长佛法终无是处。</a><a name="0634b15" id="0634b15">迦叶。譬如种在良田则能生长。如是迦叶。菩</a><a name="0634b16" id="0634b16">萨亦尔。有诸结使离世间法能长佛法。迦叶。</a><a name="0634b17" id="0634b17">譬如高原陆地不生莲花。菩萨亦复如是。于</a><a name="0634b18" id="0634b18">无为中不生佛法。迦叶。譬如卑湿淤泥中乃</a><a name="0634b19" id="0634b19">生莲花。菩萨亦尔。生死淤泥邪定众生能生</a><a name="0634b20" id="0634b20">佛法。迦叶。譬如有四大海满中生苏。菩萨</a><a name="0634b21" id="0634b21">有为善根甚多无量亦复如是。迦叶。譬如若</a><a name="0634b22" id="0634b22">破一毛以为百分。以一分毛取海一渧。一切</a><a name="0634b23" id="0634b23">声闻有为善根亦复如是。迦叶。譬如小芥子</a><a name="0634b24" id="0634b24">孔所有虚空。一切声闻有为智慧亦复如是。</a><a name="0634b25" id="0634b25">迦叶。譬如十方虚空无量无边。菩萨有为智</a><a name="0634b26" id="0634b26">慧甚多为力无量亦复如是。迦叶。譬如刹利</a><a name="0634b27" id="0634b27">大王有大夫人。与贫贱通怀妊生子。于意云</a><a name="0634b28" id="0634b28">何是王子不。不也世尊。如是迦叶。我声闻众</a><a name="0634b29" id="0634b29">亦复如是。虽为同证以法性生。不名如来真<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110634a.htm'><img src='up.gif' border=0></a>
<a href='T110634c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>