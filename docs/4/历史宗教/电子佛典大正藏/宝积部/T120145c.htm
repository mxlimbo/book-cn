<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0145c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0145c</h2></font><hr>
<span class='old'>
</a><a name="0145b28" id="0145b28">如幻化。为信此不。答曰信耳。文殊报曰。幻师</a><a name="0145b29" id="0145b29">所化岂有道地具十住乎。天子答曰不也。设</span><a name="0145c01" id="0145c01">幻师化有所至到有所入者。吾亦当住世尊</a><a name="0145c02" id="0145c02">颁宣一切诸法悉如幻化故无所入。假使天</a><a name="0145c03" id="0145c03">子。欲得讲说入道地者。当说无入无所至到。</a><a name="0145c04" id="0145c04">所以者何。一切诸法皆无所入。法不至法。色</a><a name="0145c05" id="0145c05">不入痛。痛不入色。想不入行。行不入想。识</a><a name="0145c06" id="0145c06">不入色。色不入识。取要言之。皆是四种四大</a><a name="0145c07" id="0145c07">所成。眼不入耳。耳不入眼。鼻口身意亦复如</a><a name="0145c08" id="0145c08">是。身不入意。意不入身。所以者何。是诸法者</a><a name="0145c09" id="0145c09">所趣各异境界殊别。愚騃无想无所识别瑕</a><a name="0145c10" id="0145c10">秽态碍。譬如草木瓦石墙壁影响之数。而无</a><a name="0145c11" id="0145c11">言辞。则一种相故无所入。无来无去。天子当</a><a name="0145c12" id="0145c12">知。若有菩萨解法如此。则于诸法无入不入。</a><a name="0145c13" id="0145c13">无想不想。不见入道。不舍道地。于无上正真</a><a name="0145c14" id="0145c14">道而不退转。无所入者住无失法。所以者何。</a><a name="0145c15" id="0145c15">阴种诸入皆为自然。不失一切众生真正清</a><a name="0145c16" id="0145c16">净。是为菩萨入于道地。譬如幻师化作十重</a><a name="0145c17" id="0145c17">交络棚阁。其时幻师化作化人遍处其上。</a><a name="0145c18" id="0145c18">于天子意所志云何。岂为有人处在重阁若</a><a name="0145c19" id="0145c19">入者不。答曰无也。文殊师利报天子曰。菩萨</a><a name="0145c20" id="0145c20">十地当作是观亦如幻化。善住意天子问文</a><a name="0145c21" id="0145c21">殊师利曰。假使人来欲得出家为沙门者。当</a><a name="0145c22" id="0145c22">何以化何除须发何受具戒。云何教授令</a><a name="0145c23" id="0145c23">自谨慎。文殊师利报善住意天子。设使有人</a><a name="0145c24" id="0145c24">来诣我所为沙门者。夫族姓子。若不发心欲</a><a name="0145c25" id="0145c25">得出家。我乃令卿作沙门耳。所以者何。其有</a><a name="0145c26" id="0145c26">建志欲出家者。心无所归。其无所归亦无有</a><a name="0145c27" id="0145c27">来。其无从来则无往者。住一切法无所断绝</a><a name="0145c28" id="0145c28">则住无本。其住无本游于法界而不动转。其</a><a name="0145c29" id="0145c29">于法界无所动者则不得心。其不得心不愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120145b.htm'><img src='up.gif' border=0></a>
<a href='T120146a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>