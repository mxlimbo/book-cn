<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0282b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷48)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0282b</h2></font><hr>
<span class='old'>
</a><a name="0282a28" id="0282a28">威光显盛而告之曰。卿等当知。若为病苦。由</a><a name="0282a29" id="0282a29">我身肉而得除差。卿等怀恩将思报者。卿等</span><a name="0282b01" id="0282b01">当知。我本不为村城馆邑王都国土田宅舍</a><a name="0282b02" id="0282b02">屋住处等事。愍卿病苦行身肉施。我亦不为</a><a name="0282b03" id="0282b03">金银末尼琉璃真珠珂贝璧玉珊瑚等宝。行</a><a name="0282b04" id="0282b04">身肉施。我亦不为象马牛羊放牧畜产行身</a><a name="0282b05" id="0282b05">肉施。我亦不为妇人丈夫童男童女奴婢仆</a><a name="0282b06" id="0282b06">使行身肉施。我亦不为肴膳饮食衣服卧具</a><a name="0282b07" id="0282b07">病缘医药及余资蓄行身肉施。我亦不为园</a><a name="0282b08" id="0282b08">林池苑宫殿楼观。愍卿病苦行身肉施。卿等</a><a name="0282b09" id="0282b09">当知。我本所以愍卿病苦行身肉施。为令众</a><a name="0282b10" id="0282b10">生离不善业。卿等但能为我永断永离杀生</a><a name="0282b11" id="0282b11">之业。永断永离不与取业。永断永离欲邪行</a><a name="0282b12" id="0282b12">业。如是永断永离虚诳语业。离间语业。粗</a><a name="0282b13" id="0282b13">恶语业。绮饰语业。贪欲嗔恚诸邪见业。卿</a><a name="0282b14" id="0282b14">等于此永断离者。是为利益。是为报恩。舍利</a><a name="0282b15" id="0282b15">子。尔时帝释。复为大众。说伽他曰</a><a name="0282b16" id="0282b16"><p class='lg'>　　我非为求珍宝聚　　　其量高广等迷卢</a><br><a name="0282b17" id="0282b17">　　亦不为求天玉女　　　及诸衣食床敷事</a><br><a name="0282b18" id="0282b18">　　欲奉苏摩大身者　　　但当尊重同和合</a><br><a name="0282b19" id="0282b19">　　展转慈心相敬视　　　专修净妙十业道</a><br><a name="0282b20" id="0282b20">　　卿等当于十业道　　　但常和合坚防守</a><br><a name="0282b21" id="0282b21">　　是名大兴法供养　　　菩萨非求世财故</a><br><a name="0282b22" id="0282b22">　　我不用诸世财宝　　　芳羞饮食妙衣服</a><br><a name="0282b23" id="0282b23">　　象马车乘牛羊等　　　床敷婇女资生具</a><br><a name="0282b24" id="0282b24">　　卿等但共同和合　　　善持清净十业道</a><br><a name="0282b25" id="0282b25">　　展转发起大慈心　　　彼此熏修利义意　</p></a><a name="0282b26" id="0282b26"><p>舍利子。尔时赡部洲内。无量众人闻我说是</a><a name="0282b27" id="0282b27">劝发之言。感恩德故顶礼我足。皆悉受持十</a><a name="0282b28" id="0282b28">种清净妙善业道。舍利子。我于尔时。为彼大</a><a name="0282b29" id="0282b29">众广宣正法。示教赞喜便隐天身不现于世。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110282a.htm'><img src='up.gif' border=0></a>
<a href='T110282c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>