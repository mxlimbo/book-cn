<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0259c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷44)</font> 菩萨藏会第十二之一 菩萨藏会第十二之八尸波罗蜜品第七之一 <font face='Arial'>T11, p0259c</h2></font><hr>
<span class='old'>
</a><a name="0259b28" id="0259b28">而生厌离。于一切行诸苦恼所而生厌离。舍</a><a name="0259b29" id="0259b29">利子。是名菩萨摩诃萨行尸罗波罗蜜多故</span><a name="0259c01" id="0259c01">发起四种厌离之想。应如是学</a><a name="0259c02" id="0259c02"><p>复次舍利子。菩萨摩诃萨。行尸罗波罗蜜多</a><a name="0259c03" id="0259c03">时。观诸有情处于恶道见妙女色起贪心者。</a><a name="0259c04" id="0259c04">应起四种厌离之想。云何为四。所谓退失想。</a><a name="0259c05" id="0259c05">颠坠想。行厕想。脓溃粪秽不净之想。如是舍</a><a name="0259c06" id="0259c06">利子。处诸恶道有情识者。见妙女色。尚应</a><a name="0259c07" id="0259c07">发起如是四想。何况于人。舍利子。安住大乘</a><a name="0259c08" id="0259c08">诸族姓子。厌离一切有为行者。见妙女色起</a><a name="0259c09" id="0259c09">于退失颠坠行厕脓溃粪秽。如是四想。若起</a><a name="0259c10" id="0259c10">此想犹生贪心。又应更起三种亲想。所谓于</a><a name="0259c11" id="0259c11">母等类起于母想。姊妹等类起姊妹想。于女</a><a name="0259c12" id="0259c12">等类而起女想。佛告舍利子。菩萨摩诃萨。闻</a><a name="0259c13" id="0259c13">我所说能善解者。应当随顺如是经典尸罗</a><a name="0259c14" id="0259c14">波罗蜜多。何以故。无有众生是易可得久远</a><a name="0259c15" id="0259c15">世来非我父母。所以者何。是诸众生。皆曾</a><a name="0259c16" id="0259c16">为我而作父母。若有习近妻妾女人。则为习</a><a name="0259c17" id="0259c17">近过去之母。舍利子。菩萨摩诃萨闻我说已。</a><a name="0259c18" id="0259c18">为清净故。应当如是励勤修学</a><a name="0259c19" id="0259c19"><p>复次舍利子。一切世间愚痴凡夫。于彼正法</a><a name="0259c20" id="0259c20">违逆不信。菩萨不尔。随顺正法无有违逆。若</a><a name="0259c21" id="0259c21">有修行如是诸观。犹为贪心所随逐者。菩萨</a><a name="0259c22" id="0259c22">复应如理观察。所生贪心见何而生。若当于</a><a name="0259c23" id="0259c23">眼起贪心者。菩萨重应如理观之。我为于眼</a><a name="0259c24" id="0259c24">起染爱者。谁能见眼。为眼见眼耶。则彼自体</a><a name="0259c25" id="0259c25">见自体耶。何以故。彼亦是眼。此亦是眼皆为</a><a name="0259c26" id="0259c26">四大之所造故。又为大种之所生故。非由自</a><a name="0259c27" id="0259c27">体。于此自体而起染爱。又非于我自体而起</a><a name="0259c28" id="0259c28">染爱。何以故。彼则是此故。若有于彼起染</a><a name="0259c29" id="0259c29">爱者。应是于此而起染爱。以无差别故。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110259b.htm'><img src='up.gif' border=0></a>
<a href='T110260a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>