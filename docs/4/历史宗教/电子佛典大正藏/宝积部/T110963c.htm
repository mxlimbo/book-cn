<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0963c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷15)</font> 外道婆罗门授记品第二十五 <font face='Arial'>T11, p0963c</h2></font><hr>
<span class='old'>
</a><br><a name="0963b28" id="0963b28">　　观彼世间诸恶业　　　犹如云雾蔽虚空</a><br><a name="0963b29" id="0963b29">　　愚夫不了镇沉沦　　　亦如盲者失正道</span><br><a name="0963c01" id="0963c01">　　有说世间为无常　　　或言世间非无常</a><br><a name="0963c02" id="0963c02">　　又云非常非不常　　　譬如狂象为拘缚</a><br><a name="0963c03" id="0963c03">　　有说世间无有边　　　或言世间非无边</a><br><a name="0963c04" id="0963c04">　　又云非边非无边　　　如彼飞禽被笼罩</a><br><a name="0963c05" id="0963c05">　　有说即身执为我　　　或言离身别有我</a><br><a name="0963c06" id="0963c06">　　此皆妄见之所迷　　　如兽触网心生恼</a><br><a name="0963c07" id="0963c07">　　有说大自在天化　　　亦云非因之所生</a><br><a name="0963c08" id="0963c08">　　如是恶见覆有情　　　如云翳彼水中月</a><br><a name="0963c09" id="0963c09">　　犹如笼中所拘鸟　　　眼视笼窍欲求出</a><br><a name="0963c10" id="0963c10">　　当知外道愚痴人　　　彼无解脱亦如是</a><br><a name="0963c11" id="0963c11">　　或有归依大梵天　　　那罗延天多闻天</a><br><a name="0963c12" id="0963c12">　　如人处暗为贼侵　　　彼无解脱常生怖</a><br><a name="0963c13" id="0963c13">　　外道愚夫着邪见　　　心求出离无所依</a><br><a name="0963c14" id="0963c14">　　如囚拘系于狱中　　　当如贫]而求丐</a><br><a name="0963c15" id="0963c15">　　若能舍邪修正行　　　如来于彼起慈心</a><br><a name="0963c16" id="0963c16">　　速令免离于轮回　　　如王赦宥蠲诸咎</a><br><a name="0963c17" id="0963c17">　　如来备修诸苦行　　　始证最上佛菩提</a><br><a name="0963c18" id="0963c18">　　为度愚疑邪见人　　　皆悉解脱无明缚</a><br><a name="0963c19" id="0963c19">　　人中师子二足尊　　　于诸法中得自在</a><br><a name="0963c20" id="0963c20">　　愍彼沉沦苦海中　　　以方便力而拔济</a><br><a name="0963c21" id="0963c21">　　若蒙如来大智力　　　消伏魔怨无有余</a><br><a name="0963c22" id="0963c22">　　愿我当得如世尊　　　于大众中师子吼</a><br><a name="0963c23" id="0963c23">　　如来能动三千界　　　放无量光普照明</a><br><a name="0963c24" id="0963c24">　　成熟一切诸有情　　　唯愿与授菩提记　</p></a><a name="0963c25" id="0963c25"><p>尔时世尊知诸外道深心信解。口放净光。时</a><a name="0963c26" id="0963c26">尊者马。胜以偈问曰</a><a name="0963c27" id="0963c27"><p class='lg'>　　如来威德无与等　　　令诸外道生信心</a><br><a name="0963c28" id="0963c28">　　今于天人大众人　　　放大光明叵思议</a><br><a name="0963c29" id="0963c29">　　睹佛净光从口出　　　犹如秋空月满时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110963b.htm'><img src='up.gif' border=0></a>
<a href='T110964a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>