<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0325 佛说决定毗尼经 0038b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 325 佛说决定毗尼经</font> <font face='Arial'>(卷1)</font> <font face='Arial'>T12, p0038b</h2></font><hr>
<span class='old'>
</a><a name="0038a28" id="0038a28">不生悔心。世尊。我常思惟每作是念。或有</a><a name="0038a29" id="0038a29">逼迫是诸菩萨。从其求索若内若外所有诸</span><a name="0038b01" id="0038b01">物。当知皆是住不思议解脱菩萨。佛告舍利</a><a name="0038b02" id="0038b02">弗。如是如是。如汝所言。此诸菩萨所有禅</a><a name="0038b03" id="0038b03">定。方便智慧境界之事。非诸凡夫一切声闻</a><a name="0038b04" id="0038b04">及辟支佛所能思量。又舍利弗。是诸菩萨虽</a><a name="0038b05" id="0038b05">见诸佛神通变化。而于诸法心不动转。常满</a><a name="0038b06" id="0038b06">众生诸所欲愿。又舍利弗。若有众生乐居士</a><a name="0038b07" id="0038b07">法现居士形为成就故。若有众生乐大威势。</a><a name="0038b08" id="0038b08">现作诸王有大威力而调伏之。若有众生志</a><a name="0038b09" id="0038b09">求涅槃。以声闻乘而度脱之。求辟支佛者</a><a name="0038b10" id="0038b10">现辟支佛形。为度脱故。求大乘道者现作佛</a><a name="0038b11" id="0038b11">身。为建诸佛法故。如是舍利弗。是诸菩萨</a><a name="0038b12" id="0038b12">种种方便成就众生。皆悉令得住于佛法。所</a><a name="0038b13" id="0038b13">以者何。舍利弗。若除如来智慧。更无余乘</a><a name="0038b14" id="0038b14">而得度脱到于涅槃。以是义故名为如来。所</a><a name="0038b15" id="0038b15">以者何。如如来说如如之法。即如觉知此法</a><a name="0038b16" id="0038b16">名为如来。知诸众生种种欲乐而悉示现名</a><a name="0038b17" id="0038b17">为如来。成就一切诸善根本。断于一切不善</a><a name="0038b18" id="0038b18">根本名为如来。能示众生解脱之道名为如</a><a name="0038b19" id="0038b19">来。能令众生远离邪道示现圣道名为如来。</a><a name="0038b20" id="0038b20">说诸空法显现空义名为如来。一切众生有</a><a name="0038b21" id="0038b21">种种识种种欲乐。随其所乐示解脱道名为</a><a name="0038b22" id="0038b22">如来。诸凡夫等妄想疑惑。能使觉知非真实</a><a name="0038b23" id="0038b23">法。诸菩萨等于诸法界不生动转。如幻众生</a><a name="0038b24" id="0038b24">皆令解脱。次第当到趣于道场</a><a name="0038b25" id="0038b25"><p>又舍利弗。在家菩萨应修二施。云何为二。一</a><a name="0038b26" id="0038b26">者财施。二者法施。又舍利弗。出家菩萨柔和</a><a name="0038b27" id="0038b27">无嗔应修四施。何等为四。一者纸。二者墨。</a><a name="0038b28" id="0038b28">三者笔。四者法。如是四施。出家之人所应修</a><a name="0038b29" id="0038b29">行。得无生忍诸菩萨等。当应修习三种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120038a.htm'><img src='up.gif' border=0></a>
<a href='T120038c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>