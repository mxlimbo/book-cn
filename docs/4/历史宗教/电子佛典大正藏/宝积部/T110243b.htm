<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0243b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷42)</font> 菩萨藏会第十二之一 菩萨藏会第十二之八尸波罗蜜品第七之一 <font face='Arial'>T11, p0243b</h2></font><hr>
<span class='old'>
</a><a name="0243a28" id="0243a28">为十。舍利子。菩萨摩诃萨。观是病身。诸界毒</a><a name="0243a29" id="0243a29">蛇恒相违害。多诸苦恼多诸过患。癫狂痈疖</span><a name="0243b01" id="0243b01">疽癣恶疠。风热痰饮众病所聚。又是身者如</a><a name="0243b02" id="0243b02">病如疮。如被箭刺。如暴水流。如魁脍者。摇动</a><a name="0243b03" id="0243b03">不息速起速灭。又观是身。虚伪羸弱。老朽疾</a><a name="0243b04" id="0243b04">坏。暂时停住难可爱乐。状若冢间。尔时菩萨</a><a name="0243b05" id="0243b05">复作是念。我此病身虽经此苦。曾不值遇如</a><a name="0243b06" id="0243b06">是福田。我今得值。又复善感如此之身。我当</a><a name="0243b07" id="0243b07">依诸福田长养慧命。舍不坚身获于坚身。为</a><a name="0243b08" id="0243b08">欲勤求大菩萨藏微妙法门故。于彼贤圣邬</a><a name="0243b09" id="0243b09">波柁耶。阿遮利耶诸尊师所。奉事供养。乃至</a><a name="0243b10" id="0243b10">施及贮水之器。舍利子。是名菩萨摩诃萨第</a><a name="0243b11" id="0243b11">一发心。尔时世尊。欲重宣此义。式漏曰</a><a name="0243b12" id="0243b12"><p class='lg'>　　诸界暴毒蛇　　　展转相依附</a><br><a name="0243b13" id="0243b13">　　随一兴增动　　　生则致大患</a><br><a name="0243b14" id="0243b14">　　所谓眼耳鼻　　　舌齿内腹藏</a><br><a name="0243b15" id="0243b15">　　如是诸患恼　　　皆悉依身生</a><br><a name="0243b16" id="0243b16">　　痈疖与癫狂　　　疽癣大疾疠</a><br><a name="0243b17" id="0243b17">　　诸余种种病　　　无不依身生</a><br><a name="0243b18" id="0243b18">　　是身犹如病　　　如痈如中箭</a><br><a name="0243b19" id="0243b19">　　如是毒害身　　　速坏暂时住</a><br><a name="0243b20" id="0243b20">　　如趣彼冢间　　　悉是无常相</a><br><a name="0243b21" id="0243b21">　　摇鼓烂坏身　　　众病速生灭</a><br><a name="0243b22" id="0243b22">　　我当修佛身　　　所因贤善业</a><br><a name="0243b23" id="0243b23">　　以彼朽烂坏　　　衰老无常身</a><br><a name="0243b24" id="0243b24">　　转成于佛身　　　及难思法身</a><br><a name="0243b25" id="0243b25">　　以如是朽坏　　　遍常流秽身</a><br><a name="0243b26" id="0243b26">　　当证得如是　　　无流无秽身</a><br><a name="0243b27" id="0243b27">　　若人怖寒热　　　遮障坚防护</a><br><a name="0243b28" id="0243b28">　　毕为老病死　　　诸苦同煎害</a><br><a name="0243b29" id="0243b29">　　若人于寒热　　　身遍能堪忍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110243a.htm'><img src='up.gif' border=0></a>
<a href='T110243c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>