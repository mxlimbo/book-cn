<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0171b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷31)</font> 出现光明会第一十一之一 往生因缘品第六 <font face='Arial'>T11, p0171b</h2></font><hr>
<span class='old'>
</a><a name="0171a28" id="0171a28">光。如是五法入于二法。云何为二。所谓心清</a><a name="0171a29" id="0171a29">净庄严。色清净庄严。复次月光。如是二法入</span><a name="0171b01" id="0171b01">于一法。云何为一。所谓能成诸佛如来无碍</a><a name="0171b02" id="0171b02">解脱</a><a name="0171b03" id="0171b03"><p>复次月光。复有八十种法。善能成就诸佛如</a><a name="0171b04" id="0171b04">来无碍解脱。云何八十。所谓布施资粮。广大</a><a name="0171b05" id="0171b05">智慧。修清净戒。离烦恼热。摧伏憍慢。柔软言</a><a name="0171b06" id="0171b06">词。于种种事无不知时。亦知善友。发趣大乘。</a><a name="0171b07" id="0171b07">被精进甲。威仪利物。堕烦恼者令断疑惑。毁</a><a name="0171b08" id="0171b08">诸不善。修行白法。不与恶人而为伴侣。种诸</a><a name="0171b09" id="0171b09">善根无有厌足。发菩提心勇猛精进。觉知魔</a><a name="0171b10" id="0171b10">事。证于诸谛。真实供养决了无疑。心念众生</a><a name="0171b11" id="0171b11">常怀济度。不着诸有。起于大心。不善众生示</a><a name="0171b12" id="0171b12">其过恶。舍贪嗔痴。不求欲利。成熟众生。修治</a><a name="0171b13" id="0171b13">佛塔。于诸圣者尊重恭敬。住大乘者亲近承</a><a name="0171b14" id="0171b14">事。终不赞叹下劣乘人。远离声闻。摧伏怨敌。</a><a name="0171b15" id="0171b15">于世尊所广大供养。以殊胜心种种奉施。得</a><a name="0171b16" id="0171b16">无碍智。具足辩才。以诸譬喻开示正法。而于</a><a name="0171b17" id="0171b17">性空不相违背。求法无懈。显发深义。具大总</a><a name="0171b18" id="0171b18">持。说法无染。能广流布。化导无厌。圆满诸行</a><a name="0171b19" id="0171b19">有大威德。辩才无滞。成就多闻。不赞恶人。修</a><a name="0171b20" id="0171b20">于善业。解了诸蕴。舍离诸见。通达因性。超过</a><a name="0171b21" id="0171b21">所行。远离非境。生清净信。住于正道。爱乐大</a><a name="0171b22" id="0171b22">乘。平等摄受。不着无我。不厌生死。乐求涅</a><a name="0171b23" id="0171b23">槃。以少欲故住阿兰若。常行乞食无有懈惓。</a><a name="0171b24" id="0171b24">随有所得心生喜足。离无惭愧。亲近于佛。善</a><a name="0171b25" id="0171b25">友同止。舍于非类。愍诸凡夫。同众生行。于佛</a><a name="0171b26" id="0171b26">净信。离于非器。有相违者不与言说。不来求</a><a name="0171b27" id="0171b27">者不为开晓。若有来求如应为说。于食平等。</a><a name="0171b28" id="0171b28">常施等施。开门大施。如是童子。此八十法。能</a><a name="0171b29" id="0171b29">得诸佛无碍解脱。尔时月光童子。得闻是法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110171a.htm'><img src='up.gif' border=0></a>
<a href='T110171c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>