<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0318 文殊师利佛土严净经 0899a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 318 文殊师利佛土严净经</font> <font face='Arial'>(卷2)</font> <font face='Arial'>T11, p0899a</h2></font><hr>
<span class='old'>
</a><a name="0898c28" id="0898c28">为几何。于时佛即知诸菩萨众心之所念。告</a><a name="0898c29" id="0898c29">师子步雷音菩萨曰。犹如族姓子。有一丈夫</span><a name="0899a01" id="0899a01">出现于世。取是三千大千佛土。满其中尘取</a><a name="0899a02" id="0899a02">破碎之。一一诸尘各各碎之。各如一佛国满</a><a name="0899a03" id="0899a03">中诸尘。族姓子。所趣云何。岂宁有人知是</a><a name="0899a04" id="0899a04">尘数多少者不。答曰。无能知者天中之天。佛</a><a name="0899a05" id="0899a05">言。假使族姓子。悉能晓了知是尘数佛国</a><a name="0899a06" id="0899a06">多少。不足言也。文殊师利明眼所睹。十方佛</a><a name="0899a07" id="0899a07">土所见。过是尘数之国。百倍千倍。万倍亿</a><a name="0899a08" id="0899a08">倍。巨亿万倍。兆载劫数不可限。无量无边。</a><a name="0899a09" id="0899a09">所愿如是不成正觉。正使佛国如江河沙。周</a><a name="0899a10" id="0899a10">匝十方满中佛树。一一树下有坐菩萨。须臾</a><a name="0899a11" id="0899a11">一时皆成无上正觉之道。逮最正觉。临灭度</a><a name="0899a12" id="0899a12">时。不须佛树道场起焉普为一切。复过十方</a><a name="0899a13" id="0899a13">不可计量诸佛国土。化于众生说法使度。所</a><a name="0899a14" id="0899a14">愿巍巍致此佛国乃成佛道。使其国中无有</a><a name="0899a15" id="0899a15">声闻缘觉之名。纯诸菩萨灭除疲厌嗔恨之</a><a name="0899a16" id="0899a16">难。净修梵行周遍佛土。悉复不闻女人之</a><a name="0899a17" id="0899a17">名。使诸菩萨皆得化生。身被法服加趺而</a><a name="0899a18" id="0899a18">坐。佛国严净纯诸菩萨。炽盛巍巍除小乘</a><a name="0899a19" id="0899a19">法</a><a name="0899a20" id="0899a20"><p>于是师子步雷音菩萨前白佛言。成佛之时</a><a name="0899a21" id="0899a21">所号云何。佛言。名曰普现如来至真等正觉。</a><a name="0899a22" id="0899a22">所以号曰普现者何。其佛功德普现十方无</a><a name="0899a23" id="0899a23">限国土。其有得见普现如来。若睹光明皆当</a><a name="0899a24" id="0899a24">得前。逮成无上正真之道。于今若佛灭度之</a><a name="0899a25" id="0899a25">后。得闻将来普现佛名。亦当得决。然后成</a><a name="0899a26" id="0899a26">无上正真之道。除入灭志得道迹者。文殊师</a><a name="0899a27" id="0899a27">利。复白佛言。唯然世尊。我所誓愿得成佛时</a><a name="0899a28" id="0899a28">生我国者。令无饥渴饮食之想。众味馔具自</a><a name="0899a29" id="0899a29">然满钵在右掌。适在掌中心则发念。不先供<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110898c.htm'><img src='up.gif' border=0></a>
<a href='T110899b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>