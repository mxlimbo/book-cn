<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0327 发觉净心经 0047c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 327 发觉净心经</font> <font face='Arial'>(卷1)</font> <font face='Arial'>T12, p0047c</h2></font><hr>
<span class='old'>
</a><a name="0047b28" id="0047b28">若未生智力能令生。若已生能令增长者无</a><a name="0047b29" id="0047b29">有是处。未离世间话。未亲近独行。不舍离</span><a name="0047c01" id="0047c01">乐睡眠。初夜后夜不近惊觉乐习作业。于</a><a name="0047c02" id="0047c02">此时中不能修习出世间法。不舍嬉戏。不亲</a><a name="0047c03" id="0047c03">近无众生慈想。未生智力令生。生者令增长</a><a name="0047c04" id="0047c04">无有是处。弥勒。是故若有菩萨欲生智力。</a><a name="0047c05" id="0047c05">彼菩萨应舍诸法当舍者。应须修习诸法当</a><a name="0047c06" id="0047c06">习近者。所以者何。弥勒。智从因生。无因</a><a name="0047c07" id="0047c07">智不可生。因不和合不可易得生。尔时弥勒</a><a name="0047c08" id="0047c08">菩萨白佛言。世尊。云何菩萨。当观利养名</a><a name="0047c09" id="0047c09">闻过患。何者是利养名闻诸患。菩萨观时。</a><a name="0047c10" id="0047c10">当乐知足而无有悔。佛告弥勒。菩萨于中当</a><a name="0047c11" id="0047c11">观利养不令生欲。作如是观。因利养故生欲</a><a name="0047c12" id="0047c12">损自己行。心生嗔恨诸患。应当观利养生</a><a name="0047c13" id="0047c13">痴愚生我慢故。当观利养生妒嫉故。当观</a><a name="0047c14" id="0047c14">利养生妖幻成就爱味故。当观利养生谄曲</a><a name="0047c15" id="0047c15">故。当观利养离四圣种故。当观利养无所羞</a><a name="0047c16" id="0047c16">愧。一切诸佛不许可故。当观利养生于我慢</a><a name="0047c17" id="0047c17">贡高。尊者边不生爱敬。一切人所不记录</a><a name="0047c18" id="0047c18">故。当观利养是助众魔。一向放逸根本故。</a><a name="0047c19" id="0047c19">当观利养摧折诸善根。犹如雨雹故。当观利</a><a name="0047c20" id="0047c20">养多诸杂秽故。当观利养失知识朋友家故。</a><a name="0047c21" id="0047c21">当观利养能生爱憎及忧恼故。当观利养乱</a><a name="0047c22" id="0047c22">正念处多污染故。当观利养令白法羸弱缺</a><a name="0047c23" id="0047c23">正勤故。当观利养最有障碍不得诸神通</a><a name="0047c24" id="0047c24">故。当观利养欺[<a href='javascript:showpic("images/035597.gif")'>言*罔</a>]。各说不善事故。当观</a><a name="0047c25" id="0047c25">利养多有分别思量造业故。当观利养远离</a><a name="0047c26" id="0047c26">诸乐。失禅定三摩跋提故。当观利养犹如淫</a><a name="0047c27" id="0047c27">女。智慧寂靖远离故。当观利养堕地狱饿</a><a name="0047c28" id="0047c28">鬼畜生等恶道。如提婆达多优陀罗迦闻行</a><a name="0047c29" id="0047c29">故。弥勒。菩萨应当如是观察利养。观察利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120047b.htm'><img src='up.gif' border=0></a>
<a href='T120048a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>