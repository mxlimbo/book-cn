<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0130b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷23)</font> 被甲庄严会第七之一 往生因缘品第六 <font face='Arial'>T11, p0130b</h2></font><hr>
<span class='old'>
</a><a name="0130a28" id="0130a28">趣道耶。世尊。一切知者一切见者。如我等比</a><a name="0130a29" id="0130a29">于法修行。唯有如来乃能了知。非诸声闻缘</span><a name="0130b01" id="0130b01">觉境界。无边慧。彼一切义成比丘于如来前</a><a name="0130b02" id="0130b02">作是说时。与其眷属便得菩萨无生法忍。得</a><a name="0130b03" id="0130b03">法忍故皆不退转。尔时栴檀香光明如来悉</a><a name="0130b04" id="0130b04">为授记。过五百阿僧祇劫。当证阿耨多罗三</a><a name="0130b05" id="0130b05">藐三菩提。彼闻授记欢喜踊跃。上升虚空高</a><a name="0130b06" id="0130b06">七多罗。即以偈颂赞如来曰</a><a name="0130b07" id="0130b07"><p class='lg'>　　无量大名称　　　挺特如山王</a><br><a name="0130b08" id="0130b08">　　世尊一切智　　　能演诸功德</a><br><a name="0130b09" id="0130b09">　　佛眼悉明见　　　犹如日照临</a><br><a name="0130b10" id="0130b10">　　尊严大会中　　　我礼如来足</a><br><a name="0130b11" id="0130b11">　　无量德资粮　　　佛智已圆满</a><br><a name="0130b12" id="0130b12">　　我等亦当得　　　世尊无上智</a><br><a name="0130b13" id="0130b13">　　无上大光明　　　普照于人天</a><br><a name="0130b14" id="0130b14">　　开示诸法藏　　　无边功德海</a><br><a name="0130b15" id="0130b15">　　智慧常无失　　　正觉离烦恼</a><br><a name="0130b16" id="0130b16">　　慧光大精进　　　我礼深功德</a><br><a name="0130b17" id="0130b17">　　大龙大庄严　　　众相以严身</a><br><a name="0130b18" id="0130b18">　　安住如须弥　　　御众无伦匹</a><br><a name="0130b19" id="0130b19">　　能为世导师　　　映蔽人天众</a><br><a name="0130b20" id="0130b20">　　演说无所畏　　　我礼胜丈夫</a><br><a name="0130b21" id="0130b21">　　世尊大牟尼　　　无边功德海</a><br><a name="0130b22" id="0130b22">　　能开我法眼　　　令我被甲胄</a><br><a name="0130b23" id="0130b23">　　然我一切时　　　为乘大乘者</a><br><a name="0130b24" id="0130b24">　　常于此胜道　　　发趣更无余</a><br><a name="0130b25" id="0130b25">　　牟尼勇猛尊　　　觉知一切法</a><br><a name="0130b26" id="0130b26">　　世无有过者　　　我等咸归命　</p></a><a name="0130b27" id="0130b27"><p>无边慧。彼栴檀香光明如来应正遍知说此</a><a name="0130b28" id="0130b28">法时。成熟无量无数众生。一切义成比丘从</a><a name="0130b29" id="0130b29">是已后。与其眷属供养承事无量无数诸佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110130a.htm'><img src='up.gif' border=0></a>
<a href='T110130c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>