<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0359 佛说大乘入诸佛境界智光明庄严经 0256b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 359 佛说大乘入诸佛境界智光明庄严经</font> <font face='Arial'>(卷2)</font> <font face='Arial'>T12, p0256b</h2></font><hr>
<span class='old'>
</a><a name="0256a28" id="0256a28">施设。但以大风吹击。故有大水充满大地。即</a><a name="0256a29" id="0256a29">彼水蕴以其众生宿业报力。随时隐没。风所</span><a name="0256b01" id="0256b01">摄持风所破散。如云注水。妙吉祥。但由众生</a><a name="0256b02" id="0256b02">宿业报故。乃于空中大水流注。非云所有非</a><a name="0256b03" id="0256b03">云施设。云无所生非从心入。离于来去彼善</a><a name="0256b04" id="0256b04">根成熟。诸菩萨摩诃萨及声闻缘觉诸异生</a><a name="0256b05" id="0256b05">等亦复如是。谓由彼等随智所乐。积集胜行</a><a name="0256b06" id="0256b06">种善根故。如来应供正等正觉出现世间。为</a><a name="0256b07" id="0256b07">诸众生示涅槃道对现无碍。如来处于天人</a><a name="0256b08" id="0256b08">众中。诸有所说名字建立悉无别异。妙吉祥</a><a name="0256b09" id="0256b09">应知。如来于天人众中所出音声。而无其实</a><a name="0256b10" id="0256b10">都无所有。妙吉祥。如来无相离诸相故。无方</a><a name="0256b11" id="0256b11">处不离方处。无实所成无生无灭。如来为诸</a><a name="0256b12" id="0256b12">天人世间。随宜对现广说正法悉充足已。而</a><a name="0256b13" id="0256b13">彼新发意菩萨及诸愚夫异生。以宿善业报</a><a name="0256b14" id="0256b14">乐涅槃法而化度者。不见如来有所对现。皆</a><a name="0256b15" id="0256b15">谓如来入大涅槃。妙吉祥。如来若生若灭悉</a><a name="0256b16" id="0256b16">无所有。以佛如来不生灭故。如来应供正等</a><a name="0256b17" id="0256b17">正觉本来寂静。如来无实如其大水。所缘无</a><a name="0256b18" id="0256b18">实云亦无实。无生无灭云无实故。乃于世间</a><a name="0256b19" id="0256b19">假施设有。如来诸有说法所缘。亦复如是而</a><a name="0256b20" id="0256b20">无其实。不生不灭本来如是。如来应供正等</a><a name="0256b21" id="0256b21">正觉。于是无生法中。为诸世间假名安立。妙</a><a name="0256b22" id="0256b22">吉祥。又如大梵天王胜中最胜。于十三千大</a><a name="0256b23" id="0256b23">千世界。百三千大千世界中。而得自在。日</a><a name="0256b24" id="0256b24">日观察一切天众。下至四大王天乃为边际。</a><a name="0256b25" id="0256b25">以其大梵天王。遍于诸天常观察故。彼彼一</a><a name="0256b26" id="0256b26">切诸天子众。各各天中五欲娱乐。彼娱乐已</a><a name="0256b27" id="0256b27">鼓吹歌音。复止息已舍诸乐事。各各合掌尊</a><a name="0256b28" id="0256b28">重恭敬。瞻仰梵王目不暂舍。诸天子众各各</a><a name="0256b29" id="0256b29">愿求大梵王出现世间成熟善根。是时大梵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120256a.htm'><img src='up.gif' border=0></a>
<a href='T120256c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>