<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0152c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0152c</h2></font><hr>
<span class='old'>
</a><a name="0152b28" id="0152b28">妙哉妙哉。此法难遇。文殊所讲。我等侥幸</a><a name="0152b29" id="0152b29">得闻大化。今日再值转法轮矣。阎浮利人为</span><a name="0152c01" id="0152c01">蒙大庆得闻是经。斯等德本终不唐举。速近</a><a name="0152c02" id="0152c02">受决当成佛道多所开化。于是世尊。赞诸菩</a><a name="0152c03" id="0152c03">萨及诸天子。善哉善哉。如卿等言。其闻是法。</a><a name="0152c04" id="0152c04">佛明此等当成佛道以入灭度。闻之不恐亦</a><a name="0152c05" id="0152c05">不怀懅。笃信爱乐不在生死亦不灭度。文殊</a><a name="0152c06" id="0152c06">师利白佛言。世尊。所建于斯经典。今现感动</a><a name="0152c07" id="0152c07">为先瑞应。然于后世普流十方。佛言如是。文</a><a name="0152c08" id="0152c08">殊师利。今所瑞应皆是建立。此法威恩如来</a><a name="0152c09" id="0152c09">弘慈。圣旨令然一切蒙济。佛语文殊。当复</a><a name="0152c10" id="0152c10">重显斯深经典。佛言至诚终不虚妄。此三脱</a><a name="0152c11" id="0152c11">门多所救济。当令此法后世普流。文殊师利</a><a name="0152c12" id="0152c12">复白佛言。我亦堪任建立此法演真章句。无</a><a name="0152c13" id="0152c13">我无人无寿无命无意无可。不堕断灭不堕</a><a name="0152c14" id="0152c14">计常。无有尘劳亦无诤讼。则为光显于此经</a><a name="0152c15" id="0152c15">典。如我至诚所言不虚。然后将来五浊之世。</a><a name="0152c16" id="0152c16">令普流布。吾今要誓不具成佛。无法圣众。无</a><a name="0152c17" id="0152c17">罪报应。无去无来以此至言。令是要法于将</a><a name="0152c18" id="0152c18">来世皆遍流布。有了是经。而不受欲亦不离</a><a name="0152c19" id="0152c19">欲。无有恚痴而有慈心。无有智慧。无名无</a><a name="0152c20" id="0152c20">色。无缘无见。不兴生死。无身不生身。无心不</a><a name="0152c21" id="0152c21">生念。不惟法不意止。无五阴无四大。无诸入</a><a name="0152c22" id="0152c22">眼色耳声鼻香口味身更心法亦复如是。不处</a><a name="0152c23" id="0152c23">欲界色无色界。心等如地而无憎爱。诸法不</a><a name="0152c24" id="0152c24">损亦无增长。则宣此经。如斯经典后世普流。</a><a name="0152c25" id="0152c25">不在至诚。不睹审实。不赞说惯。不至道果。亦</a><a name="0152c26" id="0152c26">无道迹。不往来。无不还。不无著。不缘觉。无</a><a name="0152c27" id="0152c27">诸果证。不如来。无佛法。不无畏。无慧不慧。</a><a name="0152c28" id="0152c28">不圣不空不寿。不想不无想。不愿不无愿。</a><a name="0152c29" id="0152c29">不得果证。无见不见。不至道。无明无冥亦无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120152b.htm'><img src='up.gif' border=0></a>
<a href='T120153a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>