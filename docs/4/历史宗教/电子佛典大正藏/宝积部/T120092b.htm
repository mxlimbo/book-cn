<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0338 佛说离垢施女经 0092b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 338 佛说离垢施女经</font> <font face='Arial'>(卷1)</font> <font face='Arial'>T12, p0092b</h2></font><hr>
<span class='old'>
</a><a name="0092a28" id="0092a28"><p>离垢施女问耨曰。佛叹贤者讲法最尊耆</a><a name="0092a29" id="0092a29">年。以何因缘说法。设无因缘则无所益。若</span><a name="0092b01" id="0092b01">以因缘讲说法者。则与愚痴凡夫同等。所以</a><a name="0092b02" id="0092b02">者何。愚痴凡夫与因缘俱。是故贤者不离愚</a><a name="0092b03" id="0092b03">痴凡夫之法。设无因缘无有形类。云何说法</a><a name="0092b04" id="0092b04">无缘对故。耨默然。离越曰。贤者以时发</a><a name="0092b05" id="0092b05">遣女之所问。耨答曰。今女所问不用习俗</a><a name="0092b06" id="0092b06">问究竟度。究竟度者则无言趣亦不可说</a><a name="0092b07" id="0092b07"><p>离垢施女问离越曰。佛叹耆年行禅最尊。为</a><a name="0092b08" id="0092b08">以何心依猗于禅。为不用心。设用心者心</a><a name="0092b09" id="0092b09">则如幻虚无所有。其三昧定亦无所有。设以</a><a name="0092b10" id="0092b10">无心一切水处。诸屋宫殿草木枝叶悉得三</a><a name="0092b11" id="0092b11">昧。所以者何。斯物无心。离越默然。阿那</a><a name="0092b12" id="0092b12">律曰。贤者以时发遣女问。离越答曰。女之所</a><a name="0092b13" id="0092b13">讲问佛境界。则非弟子之所发遣。女问离越。</a><a name="0092b14" id="0092b14">云何贤者声闻法异如来异乎。设以差别。其</a><a name="0092b15" id="0092b15">无为者则当殊别一切贤圣悉无为矣。其无</a><a name="0092b16" id="0092b16">为者则无所生。其无所生则无有二。其无二</a><a name="0092b17" id="0092b17">者不可名二。何故说此寂无以报</a><a name="0092b18" id="0092b18"><p>离垢施女问阿那律。佛叹耆年天眼最尊。云</a><a name="0092b19" id="0092b19">何贤者因以天眼有所见乎为无见耶。设有</a><a name="0092b20" id="0092b20">所见则为有常。设无所见则堕断灭。所见无</a><a name="0092b21" id="0092b21">形为有别耶。阿那律默。阿难言曰。贤者以</a><a name="0092b22" id="0092b22">时发遣女问。阿那律曰。女之所问除猛智慧</a><a name="0092b23" id="0092b23">则不可以言说答之。默然为安</a><a name="0092b24" id="0092b24"><p>离垢施女问阿难曰。佛叹贤者博闻最尊。今</a><a name="0092b25" id="0092b25">仁博闻斯为何谓义。何所趣为用严饰。设以</a><a name="0092b26" id="0092b26">义者义无言说。其无言说不以耳识而分别</a><a name="0092b27" id="0092b27">之。耳无所识不能分别。不能别者则无有</a><a name="0092b28" id="0092b28">言。假以严饰如世尊言。当归正义莫取严饰。</a><a name="0092b29" id="0092b29">是故贤者不以博闻而为要也。阿难默然。文<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120092a.htm'><img src='up.gif' border=0></a>
<a href='T120092c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>