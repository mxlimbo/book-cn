<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0049b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷9)</font> 密迹金刚力士会第三之一 清净陀罗尼品第三之一 <font face='Arial'>T11, p0049b</h2></font><hr>
<span class='old'>
</a><a name="0049a28" id="0049a28">正觉明行成为善逝世间解无上士道法御天</a><a name="0049a29" id="0049a29">人师号佛世尊。世界曰庄严。劫名善见。其佛</span><a name="0049b01" id="0049b01">国土有异威德。人民炽盛皆得安隐。五谷丰</a><a name="0049b02" id="0049b02">收土地大盛。咸共快乐。天人繁炽地悉平等</a><a name="0049b03" id="0049b03">犹如砥掌。无沙尘秽荆棘瓦石。唯琉璃水精</a><a name="0049b04" id="0049b04">明月珠玉。珊瑚虎珀砗磲马瑙遍布其地。</a><a name="0049b05" id="0049b05">其地柔软犹如天衣。有甘美香光色甚好。生</a><a name="0049b06" id="0049b06">其好草如天綩綖。以足蹈上足下四寸。举足</a><a name="0049b07" id="0049b07">如故。其土快乐无有大寒。亦不大热。人民仁</a><a name="0049b08" id="0049b08">慈性行和调。身口心定。香芬熏地绀琉璃色。</a><a name="0049b09" id="0049b09">彼国人民普得自在。皆受训诲淫怒痴薄。安</a><a name="0049b10" id="0049b10">隐寂静悉有威力。闻说法言皆识议理。其佛</a><a name="0049b11" id="0049b11">世尊时。诸声闻众有十二垓。诸菩萨三千二</a><a name="0049b12" id="0049b12">亿。其佛寿命三十六亿岁。无中夭者。斯庄严</a><a name="0049b13" id="0049b13">国其中四城。名曰快见。甚大广长。风雨时节</a><a name="0049b14" id="0049b14">五谷丰饶。人民安宁强不凌弱各得其所。一</a><a name="0049b15" id="0049b15">一方城广长各八十万里相去四百里。有一</a><a name="0049b16" id="0049b16">大国。一一大国各有千郡县及诸村落丘聚。</a><a name="0049b17" id="0049b17">其土人民身长四里。是时大城快见四方大</a><a name="0049b18" id="0049b18">城。复有大城名曰清净。王所治处土地广</a><a name="0049b19" id="0049b19">长。其城东西长二千五百六十里。南北广千</a><a name="0049b20" id="0049b20">二百八十里。郡国县邑各有一万。具足快乐。</a><a name="0049b21" id="0049b21">诸游观园各有一万。极甚清净七宝合成。时</a><a name="0049b22" id="0049b22">有转轮圣王。名曰勇郡王。有七宝一曰金轮。</a><a name="0049b23" id="0049b23">二曰白象有六牙。三曰绀色马朱髦尾。四曰</a><a name="0049b24" id="0049b24">明月神珠。五曰玉女妻。六曰主藏圣臣。七曰</a><a name="0049b25" id="0049b25">主兵大将军。主四天下。供过去佛殖众德本。</a><a name="0049b26" id="0049b26">威神难量。发无上正真之道心。逮不退转。在</a><a name="0049b27" id="0049b27">城中央立一屋宅。广长高大。长广各六百四</a><a name="0049b28" id="0049b28">十里。以七宝立七重墙壁栏楯。七重交道。七</a><a name="0049b29" id="0049b29">重宝幔。七重七重深堑。其宅里内有四大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110049a.htm'><img src='up.gif' border=0></a>
<a href='T110049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>