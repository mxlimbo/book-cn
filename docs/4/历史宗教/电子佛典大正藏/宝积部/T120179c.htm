<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0347 大乘显识经 0179c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 347 大乘显识经</font> <font face='Arial'>(卷1)</font> <font face='Arial'>T12, p0179c</h2></font><hr>
<span class='old'>
</a><a name="0179b28" id="0179b28">错丽若观星。运速如风如金翅飞。乘此宝辂。</a><a name="0179b29" id="0179b29">宝洲等所应念而至。身不疲劳戏乐而返。是</span><a name="0179c01" id="0179c01">时阿难。顶礼佛足而白佛言。贤护童真。种何</a><a name="0179c02" id="0179c02">善根修何福业。资产广大受大乐报。宫室妙</a><a name="0179c03" id="0179c03">丽宝辂奇特。佛告阿难。贤护童真。由先于佛</a><a name="0179c04" id="0179c04">法中修植福业。故今获此广大乐报。过去有</a><a name="0179c05" id="0179c05">佛名曰乐光如来应供正遍知明行足善逝</a><a name="0179c06" id="0179c06">世间解无上士调御丈夫天人师佛世尊。贤</a><a name="0179c07" id="0179c07">护。尔时于彼佛法之中出家作比丘。名曰法</a><a name="0179c08" id="0179c08">髻。多亏戒行。然善讲说修多罗阿毗达摩毗</a><a name="0179c09" id="0179c09">奈耶等。三藏深教咸悉明达。常为众生宣畅</a><a name="0179c10" id="0179c10">敷演。法施不绝美音深重。正直高亮剖析</a><a name="0179c11" id="0179c11">明辩。听者欢喜闻所说法思惟修行。脱恶趣</a><a name="0179c12" id="0179c12">者其数无量。阿难。法髻比丘以法施功德。于</a><a name="0179c13" id="0179c13">九十劫受天人报。又见清净持戒比丘身羸</a><a name="0179c14" id="0179c14">瘦瘠。恒施饮食及屣履等。殷重诚彻净心布</a><a name="0179c15" id="0179c15">施。故今获此大富乐报胜妙宫室奇特宝辂。</a><a name="0179c16" id="0179c16">又遇迦叶如来示教指诲而告之曰。汝于未</a><a name="0179c17" id="0179c17">来释迦牟尼佛所。当得授记。故今见我。我为</a><a name="0179c18" id="0179c18">说法而成熟之。阿难白佛言。世尊。贤护胜上</a><a name="0179c19" id="0179c19">童真。如是财富金宝盈积豪盛自在。谦柔</a><a name="0179c20" id="0179c20">卑下无憍骜心。甚为奇特。佛言阿难。大智</a><a name="0179c21" id="0179c21">不于财宝欲乐而生矜骜。贤护。久修善行。善</a><a name="0179c22" id="0179c22">法所资常食福果。贤护。蒙佛阿难共称叹已。</a><a name="0179c23" id="0179c23">恭敬合掌顶礼佛足。白佛言世尊。怜愍摄护</a><a name="0179c24" id="0179c24">一切众生。欲少请问愿垂听许。佛告贤护。我</a><a name="0179c25" id="0179c25">先听汝。汝有所疑今恣汝问。我当为汝分别</a><a name="0179c26" id="0179c26">解说。贤护白佛言。世尊。众生虽知有识。如宝</a><a name="0179c27" id="0179c27">闭在箧中不显不知。世尊。不知此识作何形</a><a name="0179c28" id="0179c28">状。何故名识。众生死时手足乱动。眼色变异</a><a name="0179c29" id="0179c29">制不自由。诸根丧灭诸大乖离。识迁于身去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120179b.htm'><img src='up.gif' border=0></a>
<a href='T120180a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>