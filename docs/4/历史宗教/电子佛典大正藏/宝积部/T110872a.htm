<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0872a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷34)</font> 胜慧波罗蜜多品第十一之一 <font face='Arial'>T11, p0872a</h2></font><hr>
<span class='old'>
</a><a name="0871c28" id="0871c28">界即法界。法界无对表声相。鼻识界即法界。</a><a name="0871c29" id="0871c29">法界无能嗅香相。舌识界即法界。法界无能</span><a name="0872a01" id="0872a01">了味相。身识界即法界。法界无能觉触相。意</a><a name="0872a02" id="0872a02">识界即法界。法界无能观察相。如是自体界</a><a name="0872a03" id="0872a03">与法界。无二无别。又复欲界色界无色界。无</a><a name="0872a04" id="0872a04">二无别。轮回界涅盘界。无二无别。此空界一</a><a name="0872a05" id="0872a05">切法界。无二无别。由性空故离分别故。无二</a><a name="0872a06" id="0872a06">无别。以入解有为界。则入解无为界。乃至说</a><a name="0872a07" id="0872a07">无量界。如是决择入解。舍利子。说此是为菩</a><a name="0872a08" id="0872a08">萨摩诃萨。于胜慧波罗蜜多之行。而能获得</a><a name="0872a09" id="0872a09">诸界善巧</a><a name="0872a10" id="0872a10"><p>又复云何名处善巧。谓此眼处本空。及耳鼻</a><a name="0872a11" id="0872a11">舌身意处本空。彼无有我亦无我所。彼菩萨</a><a name="0872a12" id="0872a12">如是于眼体性。乃至于意体性。如实了知。则</a><a name="0872a13" id="0872a13">无处决择。无种种决择。无善决择。于善不善</a><a name="0872a14" id="0872a14">法无二相转。说此是名为处善巧</a><a name="0872a15" id="0872a15"><p>又此处善巧。谓眼处色处。如是眼见于色而</a><a name="0872a16" id="0872a16">生厌离。如是厌离则非正行。又彼耳处声处。</a><a name="0872a17" id="0872a17">鼻处香处。舌处味处。身处触处。意处法处。如</a><a name="0872a18" id="0872a18">是乃至意识而生厌离。如是厌离则非正行。</a><a name="0872a19" id="0872a19">又复菩萨于圣道处非圣道处。皆应积集成</a><a name="0872a20" id="0872a20">证大悲。于诸险难非圣道处诸有情类。令住</a><a name="0872a21" id="0872a21">正道。于其道处亦不弃舍。舍利子。说此是为</a><a name="0872a22" id="0872a22">菩萨摩诃萨胜慧波罗蜜多之行。而能获得</a><a name="0872a23" id="0872a23">诸处善巧</a><a name="0872a24" id="0872a24"><p>又复云何名入解谛善巧。此谛善巧复有四</a><a name="0872a25" id="0872a25">种。所谓苦智集智灭智道智。云何苦智谓不</a><a name="0872a26" id="0872a26">起蕴故。是为苦智。云何集智。谓离爱集故。是</a><a name="0872a27" id="0872a27">为集智。云何灭智。谓灭已不生故。是为灭智。</a><a name="0872a28" id="0872a28">云何道智。谓于平等法。无平等可得故。是名</a><a name="0872a29" id="0872a29">道智。若菩萨于此四谛如是智慧。而不作证<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110871c.htm'><img src='up.gif' border=0></a>
<a href='T110872b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>