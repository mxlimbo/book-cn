<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0438c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷77)</font> 富楼那会第十七之一 不退品第三 <font face='Arial'>T11, p0438c</h2></font><hr>
<span class='old'>
</a><a name="0438b28" id="0438b28">是譬喻所能得及。那罗延语摩陀比丘言。我</a><a name="0438b29" id="0438b29">今明了告汝勿生疑悔。如彼一切无余众生。</span><a name="0438c01" id="0438c01">若于一劫若减一劫。所起疑问我从佛闻。一</a><a name="0438c02" id="0438c02">法门中所答多彼。如是二门三四五门十二</a><a name="0438c03" id="0438c03">十三四五十。乃至百千万亿门。比丘。我当略</a><a name="0438c04" id="0438c04">说一切所有算数名字。无量无尽不可思议。</a><a name="0438c05" id="0438c05">过是诸数我尽诵持。比丘。此诸答者。悉皆总</a><a name="0438c06" id="0438c06">在一法门中。我悉知之。所谓一切功德光明</a><a name="0438c07" id="0438c07">王如来。说是道句门句印句本事句金刚句</a><a name="0438c08" id="0438c08">重句不可动句难得底句。比丘。于一门中摄</a><a name="0438c09" id="0438c09">一切法。谓无作门。一切诸法一切诸句。是门</a><a name="0438c10" id="0438c10">为本皆入是门。一切修多罗忧陀那皆入门</a><a name="0438c11" id="0438c11">句。分别一字能入多字。比丘。如是能入七万</a><a name="0438c12" id="0438c12">八千诸陀罗尼。是中有九万二千诸根差别。</a><a name="0438c13" id="0438c13">是众生行门中。有八万亿形色。于诸道差别。</a><a name="0438c14" id="0438c14">是诸形色我知其名。一一色中我知百名。如</a><a name="0438c15" id="0438c15">是二百名字三百名字。乃至知千名字。皆在</a><a name="0438c16" id="0438c16">阎浮提中。又复过是十方佛国。其中所有各</a><a name="0438c17" id="0438c17">各缘各各名字我皆得知。举要言之。佛所有</a><a name="0438c18" id="0438c18">力。于诸法中各各差别。问答差别。我皆知之。</a><a name="0438c19" id="0438c19">皆是一切功德光明王如来威神之力。富楼</a><a name="0438c20" id="0438c20">那。时摩陀比丘。语那罗延法师言。唯愿正</a><a name="0438c21" id="0438c21">士。还诣聚落城邑。随转一切功德光明王如</a><a name="0438c22" id="0438c22">来法轮。愿受我请。我当卫护为受法者。那罗</a><a name="0438c23" id="0438c23">延言。且置勿说。今世比丘悉皆懈怠。集善</a><a name="0438c24" id="0438c24">法中无有深欲。摩陀复言。我从今日。当于善</a><a name="0438c25" id="0438c25">法深生欲心。为求是法不敢懈怠。富楼那。摩</a><a name="0438c26" id="0438c26">陀比丘即请那罗延。还入聚落令说正法。当</a><a name="0438c27" id="0438c27">随卫护咨听未闻。富楼那。尔时摩陀比丘。多</a><a name="0438c28" id="0438c28">为人众供养恭敬。时人皆谓持戒智慧多闻</a><a name="0438c29" id="0438c29">最上功德无量。时摩陀比丘。入城邑聚落。称<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110438b.htm'><img src='up.gif' border=0></a>
<a href='T110439a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>