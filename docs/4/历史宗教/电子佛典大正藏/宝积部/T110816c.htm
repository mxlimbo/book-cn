<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0816c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷15)</font> <font face='Arial'>T11, p0816c</h2></font><hr>
<span class='old'>
</a><a name="0816b28" id="0816b28">众生。过去未来现在诸心。如来悉能任持观</a><a name="0816b29" id="0816b29">察。如来于诸念中。毕竟不复有所忘失。随诸</span><a name="0816c01" id="0816c01">众生一切心行。而悉了知。如来不复思想观</a><a name="0816c02" id="0816c02">视。正念无减。住三聚法了众生根。解入众生</a><a name="0816c03" id="0816c03">一切意乐。观众生行。如来亦无思惟伺察。说</a><a name="0816c04" id="0816c04">法无断。所以者何。随其如来念无减故。念即</a><a name="0816c05" id="0816c05">寂静悉无忘失。即以是法为诸众生广大宣</a><a name="0816c06" id="0816c06">说。此是如来第九不共佛法</a><a name="0816c07" id="0816c07"><p>复次舍利子。如来等持无减。所有如来等持</a><a name="0816c08" id="0816c08">之法。即是一切法平等。如其所说诸法平等。</a><a name="0816c09" id="0816c09">何名如来等持无减。谓若真如平等即等持</a><a name="0816c10" id="0816c10">平等。若等持平等即诸如来平等。若入是平</a><a name="0816c11" id="0816c11">等法门。此即说名三摩呬多。若贪际平等。即</a><a name="0816c12" id="0816c12">离贪际平等。若嗔际平等。即离嗔际平等。若</a><a name="0816c13" id="0816c13">痴际平等。即离痴际平等。若有为际平等。即</a><a name="0816c14" id="0816c14">无为际平等。若生死际平等。即涅盘际平</a><a name="0816c15" id="0816c15">等。若入是平等法门。即名如来等持无减。何</a><a name="0816c16" id="0816c16">以故。由等持无减故即毕竟无减。又复如来</a><a name="0816c17" id="0816c17">等持之法。非眼相应。非耳鼻舌身意相应如</a><a name="0816c18" id="0816c18">来于其诸根无所缺坏。不依止地界。亦不依</a><a name="0816c19" id="0816c19">止水火风界。不依止欲界色界无色界。不依</a><a name="0816c20" id="0816c20">止此界他界。以无依止故即无所减。是为毕</a><a name="0816c21" id="0816c21">竟无减。以其如来等持无减故。即以此法为</a><a name="0816c22" id="0816c22">诸众生广大宣说。普令众生获得如来等持</a><a name="0816c23" id="0816c23">法门。此是如来第十不共佛法</a><a name="0816c24" id="0816c24"><p>复次舍利子。如来慧无减。如来胜慧云何能</a><a name="0816c25" id="0816c25">知。谓一切法不随他信智。无众生寿者补特</a><a name="0816c26" id="0816c26">伽罗于法有所得智。无尽无碍解善巧之智。</a><a name="0816c27" id="0816c27">分别句义智。于一句中入百千劫加持宣说</a><a name="0816c28" id="0816c28">智。随诸所问各各宣说断疑惑智。于一切处</a><a name="0816c29" id="0816c29">无障碍智。建立三乘善宣说智。八万四千心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110816b.htm'><img src='up.gif' border=0></a>
<a href='T110817a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>