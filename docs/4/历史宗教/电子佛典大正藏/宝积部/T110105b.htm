<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0105b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷19)</font> 不动如来会第六之一 佛刹功德庄严品第二 <font face='Arial'>T11, p0105b</h2></font><hr>
<span class='old'>
</a><a name="0105a28" id="0105a28"><p>复次舍利弗。彼佛刹中有菩提树。成以七宝</a><a name="0105a29" id="0105a29">高一由旬。树身周围半拘卢舍。条叶垂荫周</span><a name="0105b01" id="0105b01">一由旬。下有基陛周四由旬。佛坐其上证菩</a><a name="0105b02" id="0105b02">提道。道树四边有多罗树及苏漫那树周遍</a><a name="0105b03" id="0105b03">行列。微风吹动出和雅音。世间音乐所不能</a><a name="0105b04" id="0105b04">及</a><a name="0105b05" id="0105b05"><p>复次舍利弗。彼佛刹中无三恶趣。何等为三。</a><a name="0105b06" id="0105b06">所谓地狱畜生剡魔王界。一切众生成就十</a><a name="0105b07" id="0105b07">善。地平如掌而作金色。无有沟坑荆棘瓦砾。</a><a name="0105b08" id="0105b08">其地柔软如兜罗绵。足所履时其地即下。随</a><a name="0105b09" id="0105b09">举其足还复如初。舍利弗。彼佛刹中无三种</a><a name="0105b10" id="0105b10">病。云何为三。谓风黄痰所起之病。舍利弗。彼</a><a name="0105b11" id="0105b11">佛土中一切有情无虚妄语。亦无丑陋身无</a><a name="0105b12" id="0105b12">臭秽。于贪嗔痴皆悉微薄。亦无牢狱囚系众</a><a name="0105b13" id="0105b13">生。舍利弗。彼佛刹中无有外道异学之众。所</a><a name="0105b14" id="0105b14">生诸树常有华果。复有奇树时号劫波。上出</a><a name="0105b15" id="0105b15">名衣皆备五色。光花鲜洁异气芬芳。于一切</a><a name="0105b16" id="0105b16">时常无变易。譬如天花种种芬馥。彼衣香气</a><a name="0105b17" id="0105b17">亦复如是。诸服用者身所出香与衣无异。譬</a><a name="0105b18" id="0105b18">如此界富乐之人。名衣自丰服用如意。舍利</a><a name="0105b19" id="0105b19">弗。彼土众生所须饮食。如三十三天应念而</a><a name="0105b20" id="0105b20">至。无有便利秽恶不净。舍利弗。彼国所居宫</a><a name="0105b21" id="0105b21">殿楼阁。皆以七宝而严饰之。于其四边多诸</a><a name="0105b22" id="0105b22">池沼。八功德水受用随心。园观又多悉皆清</a><a name="0105b23" id="0105b23">净。诸众生辈多以法乐而居。舍利弗。彼刹人</a><a name="0105b24" id="0105b24">伦无有嫉妒。一切女人超诸女宝。获天功德</a><a name="0105b25" id="0105b25">此无能比。假令况之百分不及一。千分不及</a><a name="0105b26" id="0105b26">一。百千分不及一。百千俱胝那由他算数譬</a><a name="0105b27" id="0105b27">喻。乃至邬波尼杀昙分亦不及一。舍利弗。彼</a><a name="0105b28" id="0105b28">刹诸人随其业报感诸床座。皆七宝成严丽</a><a name="0105b29" id="0105b29">具足。其所偃息以兜罗绵枕。此皆由不动如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110105a.htm'><img src='up.gif' border=0></a>
<a href='T110105c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>