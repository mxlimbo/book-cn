<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0793a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷6)</font> 菩萨观察品第三之一 <font face='Arial'>T11, p0793a</h2></font><hr>
<span class='old'>
</a><a name="0792c28" id="0792c28">起恚心故。不起恚心即善观视故。善观视即</a><a name="0792c29" id="0792c29">无所得故。无所得即善意乐故。善意乐即无</span><a name="0793a01" id="0793a01">所有故。无所有即善清净故。善清净即自洁</a><a name="0793a02" id="0793a02">白故。自洁白即内无垢故。内无垢即外清净</a><a name="0793a03" id="0793a03">故。舍利子。此如是等。从真实不破坏至内无</a><a name="0793a04" id="0793a04">垢外清净。斯诸法门乃名深固。又舍利子。菩</a><a name="0793a05" id="0793a05">提心者。谓即彼心无诸过失。一切烦恼不能</a><a name="0793a06" id="0793a06">随逐。彼心不乐余乘。彼心坚固不为一切邪</a><a name="0793a07" id="0793a07">外语言之所坏乱。彼心不破。一切魔众而不</a><a name="0793a08" id="0793a08">能动。彼心决定。长养一切善根本行。彼心</a><a name="0793a09" id="0793a09">不动。爱乐佛法故。彼心善住。登菩萨地故。彼</a><a name="0793a10" id="0793a10">心无上。无对治故。彼心如金刚。一切佛法善</a><a name="0793a11" id="0793a11">决择故。彼心平等。无高下故。彼心于一切众</a><a name="0793a12" id="0793a12">生意乐清净。自性无染故。彼心无垢。慧光照</a><a name="0793a13" id="0793a13">故。彼心广大。容受一切众生故。彼心无染。如</a><a name="0793a14" id="0793a14">虚空故。彼心无障碍。观无碍智故。彼心于一</a><a name="0793a15" id="0793a15">切处随应了知。大悲无断故。彼心现证。清</a><a name="0793a16" id="0793a16">净称赞故。彼心成就一切智种子。圆满一切</a><a name="0793a17" id="0793a17">佛法故。彼心安住普施一切乐事。誓愿最胜</a><a name="0793a18" id="0793a18">故。彼心圆具净戒。无缺犯故。彼心修持忍辱。</a><a name="0793a19" id="0793a19">离诸恚故。彼心精进。不懈怠故。彼心禅定。</a><a name="0793a20" id="0793a20">近寂静故。彼心无害。具慧行故。又复彼心是</a><a name="0793a21" id="0793a21">真实根本。成就如来戒蕴定蕴慧蕴解脱蕴</a><a name="0793a22" id="0793a22">解脱知见蕴。彼心是真实根本。圆满如来十</a><a name="0793a23" id="0793a23">力四无所畏十八不共法故</a><a name="0793a24" id="0793a24"><p>又舍利子。菩提所成之心。名菩提心。而此萨</a><a name="0793a25" id="0793a25">埵求菩提心深固具足。是故得名菩提萨埵。</a><a name="0793a26" id="0793a26">此亦说名广大众生最上众生三界最胜众</a><a name="0793a27" id="0793a27">生。此即身业无诸过失。语业无诸过失。意业</a><a name="0793a28" id="0793a28">无诸过失。身业清净语业清净意业清净。身</a><a name="0793a29" id="0793a29">业无动语业无动意业无动。不为一切天魔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110792c.htm'><img src='up.gif' border=0></a>
<a href='T110793b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>