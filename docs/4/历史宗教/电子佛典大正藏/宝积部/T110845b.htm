<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0845b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷25)</font> 精进波罗蜜多品第九之一 <font face='Arial'>T11, p0845b</h2></font><hr>
<span class='old'>
</a><br><a name="0845a28" id="0845a28">　　而于一切佛法中　　　决定信解除疑惑</a><br><a name="0845a29" id="0845a29">　　若或薄福诸有情　　　于此正法不能听</span><br><a name="0845b01" id="0845b01">　　为彼有情薄福故　　　闻亦不能生信解</a><br><a name="0845b02" id="0845b02">　　或有具足福力者　　　听闻受持生信解</a><br><a name="0845b03" id="0845b03">　　于此正法少听闻　　　能遣一切诸魔事</a><br><a name="0845b04" id="0845b04">　　如是薄福诸有情　　　于此正法不生信</a><br><a name="0845b05" id="0845b05">　　以不信故堕恶趣　　　犹如生盲无所见</a><br><a name="0845b06" id="0845b06">　　若有具足福力者　　　于此正法深信解</a><br><a name="0845b07" id="0845b07">　　以深信故生善趣　　　速疾犹若酥投水</a><br><a name="0845b08" id="0845b08">　　一类少福诸有情　　　闻法展转生烦恼</a><br><a name="0845b09" id="0845b09">　　彼人长夜受苦恼　　　为愚痴故不解脱</a><br><a name="0845b10" id="0845b10">　　于佛菩提悉弃舍　　　速疾堕落恶趣中　</p></a><a name="0845b11" id="0845b11"><p>舍利子。如来有清净洁白智慧之法。舍利子。</a><a name="0845b12" id="0845b12">于四众中。若有一类苾刍苾刍尼优婆塞优</a><a name="0845b13" id="0845b13">婆夷。于如来灭后法欲灭时。于诸契经。听闻</a><a name="0845b14" id="0845b14">读诵爱乐受持者。若有一类有情。于一切处</a><a name="0845b15" id="0845b15">不能爱乐受持读诵者。如来于彼一一了知。</a><a name="0845b16" id="0845b16">又诸有情于此契经若能听已。发起正行如</a><a name="0845b17" id="0845b17">理修行。当获四种具足清净洁白无障碍法。</a><a name="0845b18" id="0845b18">何等为四。一者获得具足清净洁白戒波罗</a><a name="0845b19" id="0845b19">蜜多无障碍法。二者获得常遇如来。见诸妙</a><a name="0845b20" id="0845b20">相具足清净洁白无障碍法。三者得见慈氏</a><a name="0845b21" id="0845b21">如来。获得具足清净洁白无障碍法。四者获</a><a name="0845b22" id="0845b22">得如理相应诸善根力。具足清净洁白无障</a><a name="0845b23" id="0845b23">碍法。舍利子。获得如是四种具足清净洁白</a><a name="0845b24" id="0845b24">无障碍法。舍利子。若我灭后法欲灭时。于大</a><a name="0845b25" id="0845b25">乘行如是行相。修相应行者。发起殊胜精进</a><a name="0845b26" id="0845b26">之行。复于契经受持读诵。为人演说展转听</a><a name="0845b27" id="0845b27">受。时彼有情复有十种魔事。智者应当悉皆</a><a name="0845b28" id="0845b28">了知。于此魔事不应随顺。转复发起勇猛精</a><a name="0845b29" id="0845b29">进。成办佛事。何等名为十种魔事。舍利子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110845a.htm'><img src='up.gif' border=0></a>
<a href='T110845c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>