<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0238b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷41)</font> 菩萨藏会第十二之一 菩萨藏会第十二之七四无量品第五 <font face='Arial'>T11, p0238b</h2></font><hr>
<span class='old'>
</a><a name="0238a28" id="0238a28">护自他舍。时非时舍。何等名为舍烦恼舍。童</a><a name="0238a29" id="0238a29">子当知。菩萨摩诃萨。于敬事所其心不高。于</span><a name="0238b01" id="0238b01">不敬事心无卑下。若受利养心不憍高。不得</a><a name="0238b02" id="0238b02">利养心无纡郁。于彼持戒及犯戒所起平等</a><a name="0238b03" id="0238b03">觉。得胜名誉心不悕乐。被诸毁谤情无忧戚。</a><a name="0238b04" id="0238b04">若致讥诃志无贬退。于称赞所善住法性。于</a><a name="0238b05" id="0238b05">诸苦事有择慧力。于诸乐事有无常苦观解</a><a name="0238b06" id="0238b06">之力。弃舍爱欲断诸嗔恚。于怨亲所其心平</a><a name="0238b07" id="0238b07">等。于善作恶作其心无二。于有爱不爱情无</a><a name="0238b08" id="0238b08">所观。于善闻恶闻不生执着。于善说恶说心</a><a name="0238b09" id="0238b09">无爱恚。于诸欲味及过患所平等称量。于我</a><a name="0238b10" id="0238b10">自身及他众生。起于平等信欲之意。于身命</a><a name="0238b11" id="0238b11">所情无顾恋。于下中上诸众生所起平等照。</a><a name="0238b12" id="0238b12">于隐显法起平等性。于谛非谛自体清净。如</a><a name="0238b13" id="0238b13">是童子。菩萨摩诃萨。若能自然起胜对治。是</a><a name="0238b14" id="0238b14">名菩萨摩诃萨舍烦恼舍</a><a name="0238b15" id="0238b15"><p>复次童子。何等名为护自他舍。童子当知。菩</a><a name="0238b16" id="0238b16">萨摩诃萨。若被他人节节支解割皮肉时。常</a><a name="0238b17" id="0238b17">自观心住于大舍。虽复支解割其身肉。然其</a><a name="0238b18" id="0238b18">内心唯住于舍。无所希望。及以追求纵于身</a><a name="0238b19" id="0238b19">语起诸变异俱能堪忍。是则名为护自他舍。</a><a name="0238b20" id="0238b20">尔时菩萨。又观二种心无损害。何等为二。所</a><a name="0238b21" id="0238b21">谓不由眼相及以色相。乃至不由意相及以</a><a name="0238b22" id="0238b22">法相。心生损害而住于舍。何以故。无损无</a><a name="0238b23" id="0238b23">害。是乃名为护自他舍。复次。何等名为护</a><a name="0238b24" id="0238b24">自他舍。被他所损不加报故。于自于他俱能</a><a name="0238b25" id="0238b25">忍受。是名为舍。于诸有恩及无恩所平等方</a><a name="0238b26" id="0238b26">便。是名为舍。是舍名为无诤极舍。灭自心</a><a name="0238b27" id="0238b27">舍。观自体舍。不害他舍。于诸定事菩萨能</a><a name="0238b28" id="0238b28">舍。然佛世尊非所听许。诸菩萨等唯修于舍。</a><a name="0238b29" id="0238b29">何以故。菩萨摩诃萨。尚应修习诸行作用。日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110238a.htm'><img src='up.gif' border=0></a>
<a href='T110238c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>