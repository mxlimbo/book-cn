<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0532c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷93)</font> 善臂菩萨会第二十六之一 富楼那品第八 <font face='Arial'>T11, p0532c</h2></font><hr>
<span class='old'>
</a><a name="0532b28" id="0532b28">此善法亦复勤加精进。是菩萨自以己身施</a><a name="0532b29" id="0532b29">于众生。令得自在。譬如四大。一切众生于</span><a name="0532c01" id="0532c01">中自在随所须用。菩萨摩诃萨以身施人。令</a><a name="0532c02" id="0532c02">他自在亦复如是。智慧精进乃至刀杖之难。</a><a name="0532c03" id="0532c03">常于佛法僧中。及诸师长。羸老病苦。贫穷</a><a name="0532c04" id="0532c04">无护。增益供养恭敬。使令勤加精进如救头</a><a name="0532c05" id="0532c05">然。随众生心。布施爱语利益同事。随所摄</a><a name="0532c06" id="0532c06">之。欲得声闻乘者。调伏安置于声闻乘。欲</a><a name="0532c07" id="0532c07">得缘觉乘者。调伏安置于缘觉乘。欲得菩萨</a><a name="0532c08" id="0532c08">乘者。调伏安置于菩萨乘。智慧精进如救头</a><a name="0532c09" id="0532c09">然。是菩萨为善法故。六波罗蜜因缘故。不</a><a name="0532c10" id="0532c10">计寒热饥渴。蚊虻毒螫。风飘日曝。恶触诽</a><a name="0532c11" id="0532c11">谤骂詈。种种苦恼疲极睡眠。于此事中。乃</a><a name="0532c12" id="0532c12">至尽形终不忆念。智慧精进如救头然。乃至</a><a name="0532c13" id="0532c13">刀杖之难亦不懈怠。是菩萨为无上道因缘</a><a name="0532c14" id="0532c14">故。能受种种苦。所谓阿修罗人三恶道苦。不</a><a name="0532c15" id="0532c15">以为难。智慧精进如救头然。是菩萨牢强精</a><a name="0532c16" id="0532c16">进意勇坚固。欲出于世成佛无上精进之力。</a><a name="0532c17" id="0532c17">是菩萨欲得毗梨耶波罗蜜。趣向毗梨耶波</a><a name="0532c18" id="0532c18">罗蜜。愿令众生得度得解脱故。为得一切智</a><a name="0532c19" id="0532c19">具足一切佛法故。我今趣向毗梨耶波罗蜜</a><a name="0532c20" id="0532c20">已。愿令众生得度得解脱故。为得知一切智</a><a name="0532c21" id="0532c21">具足一切佛法故。如是精进。不破不缺不荒。</a><a name="0532c22" id="0532c22">若无力势不能具足学者。是菩萨如是思惟。</a><a name="0532c23" id="0532c23">我今当勤加精进。时时渐渐。断除懈怠懒</a><a name="0532c24" id="0532c24">惰。复当勤加精进。时时渐渐善学精进。令</a><a name="0532c25" id="0532c25">此精进增广具足。乃至生有。终不懈怠不生</a><a name="0532c26" id="0532c26">忧愁。如是菩萨。发起菩提心。念菩提心。修</a><a name="0532c27" id="0532c27">菩提心。悕望菩提。是名无量无边阿僧祇善</a><a name="0532c28" id="0532c28">精进波罗蜜。何以故。如是精进于余善法精</a><a name="0532c29" id="0532c29">进中。最胜第一。欲令一切世间。在在处处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110532b.htm'><img src='up.gif' border=0></a>
<a href='T110533a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>