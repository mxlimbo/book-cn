<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0341 圣善住意天子所问经 0130b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 341 圣善住意天子所问经</font> <font face='Arial'>(卷3)</font> 翻译之记 <font face='Arial'>T12, p0130b</h2></font><hr>
<span class='old'>
</a><a name="0130a28" id="0130a28"><p>尔时世尊赞叹文殊师利童子作如是言。善</a><a name="0130a29" id="0130a29">哉善哉。文殊师利。如是如是如汝所说。文殊</span><a name="0130b01" id="0130b01">师利。如诸如来出现于世。闻此法门亦复如</a><a name="0130b02" id="0130b02">是。如人证得须陀洹果。闻此法门亦复如是。</a><a name="0130b03" id="0130b03">如人证得斯陀含果。闻此法门亦复如是。如</a><a name="0130b04" id="0130b04">人证得阿那含果。闻此法门亦复如是。如人</a><a name="0130b05" id="0130b05">证得阿罗汉法。闻此法门亦复如是。何以故。</a><a name="0130b06" id="0130b06">非依止我得证此法。证此法时无所得故</a><a name="0130b07" id="0130b07"><p>尔时世尊即告尊者舍利弗言。舍利弗。此诸</a><a name="0130b08" id="0130b08">比丘速出地狱得证涅槃。非彼愚痴凡夫之</a><a name="0130b09" id="0130b09">人心有所得堕见疑中供养如来。舍利弗。如</a><a name="0130b10" id="0130b10">是彼人以是因缘当得涅槃。非是余人速得</a><a name="0130b11" id="0130b11">解脱。何以故。以不闻此甚深法故。舍利弗。</a><a name="0130b12" id="0130b12">善男子善女人。若得闻此甚深法门。一经于</a><a name="0130b13" id="0130b13">耳。虽不信受堕于地狱。而速解脱。非堕疑见</a><a name="0130b14" id="0130b14">非有所得</a><a name="0130b15" id="0130b15"><p>尔时善住意天子语文殊师利童子言。文殊</a><a name="0130b16" id="0130b16">师利。仁欲与我同梵行耶。文殊师利童子答</a><a name="0130b17" id="0130b17">言。如是天子。我欲与汝同于梵行。以汝梵</a><a name="0130b18" id="0130b18">行。不取梵行。不行梵行。天子问言。文殊师</a><a name="0130b19" id="0130b19">利。以何意故如是说耶。文殊师利答言。天子。</a><a name="0130b20" id="0130b20">若其取者彼得言行。若其不取彼何所作。</a><a name="0130b21" id="0130b21">天子。若得梵行彼则有行。若无所得彼何所</a><a name="0130b22" id="0130b22">作。天子问言。文殊师利。仁此梵行为何所作。</a><a name="0130b23" id="0130b23">文殊师利童子答言。如是天子。我非梵行。何</a><a name="0130b24" id="0130b24">以故。以此梵行非梵非行非我非梵行。如是</a><a name="0130b25" id="0130b25">得言我行梵行。天子赞言。善哉善哉。文殊师</a><a name="0130b26" id="0130b26">利。乃能如是以无障碍辩才乐说。文殊师利</a><a name="0130b27" id="0130b27">言。我有障碍。云何言我有无障碍辩才乐</a><a name="0130b28" id="0130b28">说。何以故。一切有我有我所者。皆有分别。诸</a><a name="0130b29" id="0130b29">有分别皆有障碍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120130a.htm'><img src='up.gif' border=0></a>
<a href='T120130c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>