<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0823b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷18)</font> 布施波罗蜜多品第六之一 <font face='Arial'>T11, p0823b</h2></font><hr>
<span class='old'>
</a><a name="0823a28" id="0823a28">者若施金银琉璃砗磲玛瑙珊瑚琥珀摩尼真</a><a name="0823a29" id="0823a29">珠及余珍宝。即得如来三十二种大丈夫相。</span><a name="0823b01" id="0823b01">四者若施种种妙宝种种妙华。即得如来八</a><a name="0823b02" id="0823b02">十种好。五者若施象马车乘。即得广多人众</a><a name="0823b03" id="0823b03">充满围绕。六者若施殊妙园林。即得禅定解</a><a name="0823b04" id="0823b04">脱等持等至圆满具足。七者若施财谷库藏。</a><a name="0823b05" id="0823b05">即得诸法宝藏圆满具足。八者若施奴婢及</a><a name="0823b06" id="0823b06">营作人。即得所作自在。如佛自然智圆满具</a><a name="0823b07" id="0823b07">足。九者若施妻子眷属。即得最胜可爱无上</a><a name="0823b08" id="0823b08">正等正觉圆满具足。十者若施四大洲主富</a><a name="0823b09" id="0823b09">乐之位。即得菩萨一切善法成一切智圆满</a><a name="0823b10" id="0823b10">具足。如是十种布施称赞之法。菩萨求菩提</a><a name="0823b11" id="0823b11">时。当得一切称赞摄受</a><a name="0823b12" id="0823b12"><p>复有十种称赞之法。菩萨若能清净。当行布</a><a name="0823b13" id="0823b13">施。何等为十。一者若施五欲妙乐。即得戒定</a><a name="0823b14" id="0823b14">慧解脱解脱知见诸蕴清净。及于一切嬉戏</a><a name="0823b15" id="0823b15">娱乐等事悉得如意。二者若施双足。即得法</a><a name="0823b16" id="0823b16">义足圆具诣菩提场。三者若施二手。即得法</a><a name="0823b17" id="0823b17">手常授于他圆满具足。四者若施其耳。即得</a><a name="0823b18" id="0823b18">诸根圆具无所缺坏。五者若施其鼻。亦得诸</a><a name="0823b19" id="0823b19">根圆具。六者若施身诸支分。即得无过失身</a><a name="0823b20" id="0823b20">如佛身清净。七者若施其眼。即得法眼清净。</a><a name="0823b21" id="0823b21">八者若施血肉。即得一切众生真实身命真</a><a name="0823b22" id="0823b22">实布施善资其命。九者若施其髓。即得金刚</a><a name="0823b23" id="0823b23">坚固不坏之身。十者若施上分头顶菩萨摩</a><a name="0823b24" id="0823b24">诃萨。即得安住三界最胜无上。现证一切智</a><a name="0823b25" id="0823b25">智圆满具足。舍利子。菩萨摩诃萨求菩提时。</a><a name="0823b26" id="0823b26">应如是布施。如是等诸相乃能圆满一切佛</a><a name="0823b27" id="0823b27">法。称赞摄受</a><a name="0823b28" id="0823b28"><p>舍利子。智者菩萨以其甚深胜慧。不乐世间</a><a name="0823b29" id="0823b29">所乐财物。但为勤求阿耨多罗三藐三菩提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110823a.htm'><img src='up.gif' border=0></a>
<a href='T110823c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>