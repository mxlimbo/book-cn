<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0810b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷13)</font> <font face='Arial'>T11, p0810b</h2></font><hr>
<span class='old'>
</a><a name="0810a28" id="0810a28">是法已。应生净信超越分别离诸疑惑。乃至</a><a name="0810a29" id="0810a29">发希有想。此说是名如来第一无畏</span><a name="0810b01" id="0810b01"><p>复次舍利子。二者漏尽无畏。谓佛如来具足</a><a name="0810b02" id="0810b02">无上胜智。于大众中作如是言。我尽诸漏得</a><a name="0810b03" id="0810b03">无所畏。而彼一切天人世间。无能与佛同法</a><a name="0810b04" id="0810b04">语者。此复云何如来已尽诸漏。谓佛如来欲</a><a name="0810b05" id="0810b05">漏已尽。心得解脱。断灭一切贪行种子。如来</a><a name="0810b06" id="0810b06">有漏已尽心得解脱。断灭一切嗔行种子。如</a><a name="0810b07" id="0810b07">来无明漏已尽心得解脱。断灭一切痴行种</a><a name="0810b08" id="0810b08">子。如来见漏已尽心得解脱。断灭一切烦恼</a><a name="0810b09" id="0810b09">所行种子。此等是名如来诸漏已尽。如是所</a><a name="0810b10" id="0810b10">说皆世俗所成非胜义谛。胜义谛者谓最上</a><a name="0810b11" id="0810b11">圣智慧中。若知若断若修若证。而无少法可</a><a name="0810b12" id="0810b12">住。何以故。如所说尽。彼实知。若诸众生修</a><a name="0810b13" id="0810b13">出离行。如来悉如实知。又舍利子。如来如实</a><a name="0810b14" id="0810b14">了知眼界色界眼识界。云何能知。谓佛了知</a><a name="0810b15" id="0810b15">内空外空内外空故。乃至意界法界意识界</a><a name="0810b16" id="0810b16">悉如实知。云何能知。谓佛了知内空外空内</a><a name="0810b17" id="0810b17">外空故。又舍利子。如来了知地界水界火界</a><a name="0810b18" id="0810b18">风界及虚空界。悉如实知。云何能知。谓如虚</a><a name="0810b19" id="0810b19">空故亦然了知。如来悉知欲界色界及无色</a><a name="0810b20" id="0810b20">界分别所起。知有为界是造作相。知无为界</a><a name="0810b21" id="0810b21">是无造作相。知杂染界是客尘烦恼相。知清</a><a name="0810b22" id="0810b22">净界是自性明亮相。知诸行界是不如理作</a><a name="0810b23" id="0810b23">意无明相。知涅槃界是如理作意明智相</a><a name="0810b24" id="0810b24"><p>又舍利子。若诸界依止。诸界安住。诸界随顺。</a><a name="0810b25" id="0810b25">诸界建立。诸界作用。诸界意趣。诸界寂定。</a><a name="0810b26" id="0810b26">诸界住着。如来一一如实了知。随所知已即</a><a name="0810b27" id="0810b27">为说法。舍利子。此是如来种种界智力。如是</a><a name="0810b28" id="0810b28">胜力无有边际。若诸住信菩萨于佛如来如</a><a name="0810b29" id="0810b29">是智力。闻已净信。超越分别离诸疑惑。后复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110810a.htm'><img src='up.gif' border=0></a>
<a href='T110810c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>