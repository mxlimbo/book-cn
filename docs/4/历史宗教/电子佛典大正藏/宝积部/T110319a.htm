<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0319a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷54)</font> 菩萨藏会第十二之一 菩萨藏会第十二之二十大自在天授记品第十二 <font face='Arial'>T11, p0319a</h2></font><hr>
<span class='old'>
</a><a name="0318c28" id="0318c28">时放光如来应正等觉。具遍照眼及遍照智。</a><a name="0318c29" id="0318c29">于三世中无事不达。知彼迷伽意欲解已。便</span><a name="0319a01" id="0319a01">举足趾蹑其发上。即便右顾如龙象回。告诸</a><a name="0319a02" id="0319a02">声闻一切大众。汝等苾刍勿蹈其发。所以者</a><a name="0319a03" id="0319a03">何。此儒童者。却后过阿僧企耶劫。当成如来</a><a name="0319a04" id="0319a04">应正等觉号释迦牟尼。舍利子。是时迷伽闻</a><a name="0319a05" id="0319a05">佛授记欢喜踊跃。上升虚空高七多罗树。证</a><a name="0319a06" id="0319a06">得百千那庾多拘胝无动诸定。又以神通智</a><a name="0319a07" id="0319a07">力。观见东方过殑伽沙等无量诸佛皆为授</a><a name="0319a08" id="0319a08">记。作如是言。儒童当知。汝于来世。经阿僧</a><a name="0319a09" id="0319a09">企耶劫。当得作佛号释迦牟尼。如是南西北</a><a name="0319a10" id="0319a10">方四维上下周遍十方。各如殑伽沙等无量</a><a name="0319a11" id="0319a11">如来。皆如东方诸佛授记。舍利子。迷伽儒童。</a><a name="0319a12" id="0319a12">既蒙诸佛授记安慰已。从虚空下来诣佛所。</a><a name="0319a13" id="0319a13">以信舍家趣于非家。修习坚固清净梵行。舍</a><a name="0319a14" id="0319a14">利子。汝今于此无生疑惑。谓彼往世迷伽儒</a><a name="0319a15" id="0319a15">童是余人乎。勿作是观。即我为彼儒童菩萨。</a><a name="0319a16" id="0319a16"><span class='corr'>我于</span>尔时。以是五茎青色莲花。奉散彼佛。复</a><a name="0319a17" id="0319a17">解金发敷置道上。兴如是行便蒙授记。是故</a><a name="0319a18" id="0319a18">舍利子。若有菩萨摩诃萨。欲得速受如来记</a><a name="0319a19" id="0319a19">者。当于如是大菩萨藏微妙法门。殷重听闻</a><a name="0319a20" id="0319a20">受持读诵通明义趣。广为他说分别开示。复</a><a name="0319a21" id="0319a21">应修行无相正行。<span class='corr'>何</span>以故。我忆往昔未得值</a><a name="0319a22" id="0319a22">遇放光佛前。无有一切白净行法不修行者。</a><a name="0319a23" id="0319a23">虽作如是无量勤苦。然不蒙佛为我授记。所</a><a name="0319a24" id="0319a24">以者何。由修诸行皆有相故。从是已后。我方</a><a name="0319a25" id="0319a25">于是大菩萨藏微妙法门。随所闻已安住正</a><a name="0319a26" id="0319a26">行。如是行者谓无相行。无功用行。无所得行。</a><a name="0319a27" id="0319a27">行如是等无相行已。放光如来乃为授记。舍</a><a name="0319a28" id="0319a28">利子。我忆往昔最初得见放光佛时。便得超</a><a name="0319a29" id="0319a29">过一切有相有功用行。又初见佛便能随觉一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110318c.htm'><img src='up.gif' border=0></a>
<a href='T110319b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>