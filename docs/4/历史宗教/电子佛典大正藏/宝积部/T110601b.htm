<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0601b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷107)</font> 大乘方便会第三十八之一 称赞付法品第十 <font face='Arial'>T11, p0601b</h2></font><hr>
<span class='old'>
</a><a name="0601a28" id="0601a28">摩诃萨行于方便。以何缘故。菩萨善学书论</a><a name="0601a29" id="0601a29">博弈射御军策计谋种种伎艺。善男子。学世</span><a name="0601b01" id="0601b01">法故。菩萨于三千大千世界中。无有一事而</a><a name="0601b02" id="0601b02">不知者。若偈。若辞辩。若应辩。若咒术。若戏</a><a name="0601b03" id="0601b03">笑。若歌舞作乐。若工巧。菩萨生时。已一切</a><a name="0601b04" id="0601b04">善知。是名菩萨摩诃萨行于方便。以何缘故。</a><a name="0601b05" id="0601b05">菩萨纳妃婇女眷属。善男子。菩萨不以欲故。</a><a name="0601b06" id="0601b06">何以故。菩萨是离欲丈夫。尔时菩萨。若不示</a><a name="0601b07" id="0601b07">现妻妇男女者。众生当谓菩萨非是男子。众</a><a name="0601b08" id="0601b08">生若作是疑得无量罪。欲断彼疑故取释种</a><a name="0601b09" id="0601b09">女。示现有罗[<a href='javascript:showpic("images/023523.gif")'>目*侯</a>]罗。若人谓罗[<a href='javascript:showpic("images/023523.gif")'>目*侯</a>]罗是父母和</a><a name="0601b10" id="0601b10">合生者。莫造斯观。而罗[<a href='javascript:showpic("images/023523.gif")'>目*侯</a>]罗天上命终。来</a><a name="0601b11" id="0601b11">下入胎。非是父母和合故生。又罗[<a href='javascript:showpic("images/023523.gif")'>目*侯</a>]罗有本</a><a name="0601b12" id="0601b12">愿故。若有一生补处菩萨。我当为作子。瞿夷</a><a name="0601b13" id="0601b13">本于然灯佛时。作如是言。从今已后愿为此</a><a name="0601b14" id="0601b14">梵志。乃至一生补处。常为我夫。我为其妻。</a><a name="0601b15" id="0601b15">尔时菩萨。即受七枝优钵罗花已。作如是</a><a name="0601b16" id="0601b16">言。我虽不受。今当满此善女人愿。作是愿已。</a><a name="0601b17" id="0601b17">不离七花善根。是故菩萨纳以为妃。复次一</a><a name="0601b18" id="0601b18">生菩萨成就示现处于宫殿婇女之中。尔时</a><a name="0601b19" id="0601b19">菩萨成就妙色。诸天供养成就出家。释种女</a><a name="0601b20" id="0601b20">悉见如是众事具足。其心专一作如是愿发</a><a name="0601b21" id="0601b21">菩提心。愿我具足如是众事。是故菩萨。为令</a><a name="0601b22" id="0601b22">瞿夷发此心故。纳以为妻。复次有大心众生</a><a name="0601b23" id="0601b23">处在居家。五欲财宝。僮仆眷属。种种受已。</a><a name="0601b24" id="0601b24">菩萨为彼众生。令舍居家五欲财宝僮仆眷</a><a name="0601b25" id="0601b25">属而行出家。故示是事。是故菩萨示处居家。</a><a name="0601b26" id="0601b26">五欲财宝僮仆眷属。舍而出家。众生见已</a><a name="0601b27" id="0601b27">如是思惟。菩萨所受五欲最妙无上。尚能舍</a><a name="0601b28" id="0601b28">之出家。何况我等而不出家。复次菩萨所有</a><a name="0601b29" id="0601b29">妻妇男女。皆是本行菩萨道时。以诸善法所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110601a.htm'><img src='up.gif' border=0></a>
<a href='T110601c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>