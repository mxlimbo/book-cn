<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0459a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷80)</font> 护国菩萨会第一十八之一 富楼那品第八 <font face='Arial'>T11, p0459a</h2></font><hr>
<span class='old'>
</a><br><a name="0458c28" id="0458c28">　　智慧大海分别处　　　愿胜丈夫为我说</a><br><a name="0458c29" id="0458c29">　　佛身微妙犹真金　　　人天中胜大福聚</span><br><a name="0459a01" id="0459a01">　　慈愍我等大归依　　　清净之行为我说</a><br><a name="0459a02" id="0459a02">　　云何而得无尽利　　　觉道总持甘露生</a><br><a name="0459a03" id="0459a03">　　云何清净智慧海　　　而断众生诸疑惑</a><br><a name="0459a04" id="0459a04">　　无量亿劫在生死　　　而无疲倦悔厌心</a><br><a name="0459a05" id="0459a05">　　观诸众生逼切苦　　　常为众生作利益</a><br><a name="0459a06" id="0459a06">　　清净刹土佛眷属　　　最胜国土及寿命</a><br><a name="0459a07" id="0459a07">　　一切众事微妙处　　　愿说清净菩提行</a><br><a name="0459a08" id="0459a08">　　降伏众魔破邪见　　　枯竭爱海得解脱</a><br><a name="0459a09" id="0459a09">　　法行相续无绝断　　　无上最胜为我说</a><br><a name="0459a10" id="0459a10">　　色力财宝及四辩　　　哀愍软言令众喜</a><br><a name="0459a11" id="0459a11">　　慈悲云雨润一切　　　愿为我说佛境界</a><br><a name="0459a12" id="0459a12">　　愿出迦陵频伽声　　　大梵雷音破邪见</a><br><a name="0459a13" id="0459a13">　　众会渴仰为法来　　　愿施解脱甘露浆</a><br><a name="0459a14" id="0459a14">　　我今欲成微妙道　　　若不乐法则不请</a><br><a name="0459a15" id="0459a15">　　闻法时至恭敬待　　　唯愿为说大法宝</a><br><a name="0459a16" id="0459a16">　　世尊我愿成菩提　　　如来深知我志乐</a><br><a name="0459a17" id="0459a17">　　非为恼乱故问佛　　　善哉愿说最胜行　</p></a><a name="0459a18" id="0459a18"><p>尔时世尊。告护国菩萨言。善哉护国。汝今乃</a><a name="0459a19" id="0459a19">能问如是义。利益多人安乐天人。亦大饶益</a><a name="0459a20" id="0459a20">于未来世。摄诸菩萨。谛听谛受。当为汝说。护</a><a name="0459a21" id="0459a21">国白言。善哉世尊。愿为我说。佛言护国。菩萨</a><a name="0459a22" id="0459a22">有四法。能成如上清净之事。何等为四。一者</a><a name="0459a23" id="0459a23">真实心无谄曲。二者于诸众生行于平等。三</a><a name="0459a24" id="0459a24">者心念行空。四者如言而行。护国当知。如此</a><a name="0459a25" id="0459a25">四种能得菩萨清净之法。尔时世尊。欲重宣</a><a name="0459a26" id="0459a26">此义。而说偈曰</a><a name="0459a27" id="0459a27"><p class='lg'>　　若有菩萨心无谄　　　而常不退菩提道</a><br><a name="0459a28" id="0459a28">　　亦无佷戾贡高意　　　彼则名为无边智</a><br><a name="0459a29" id="0459a29">　　见诸众生无救护　　　生老病死所逼切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110458c.htm'><img src='up.gif' border=0></a>
<a href='T110459b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>