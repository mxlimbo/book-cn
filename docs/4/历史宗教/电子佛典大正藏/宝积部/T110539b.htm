<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0539b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷95)</font> 善顺菩萨会第二十七 富楼那品第八 <font face='Arial'>T11, p0539b</h2></font><hr>
<span class='old'>
</a><a name="0539a28" id="0539a28">脱生死系缚。我今愿以财物库藏金银之属。</a><a name="0539a29" id="0539a29">分为三分。一分奉施如来世尊及比丘众。一</span><a name="0539b01" id="0539b01">分施与舍卫城中贫穷苦恼无依怙者。一分财</a><a name="0539b02" id="0539b02">物留资国用。凡我所有园池花果。悉愿奉施</a><a name="0539b03" id="0539b03">最胜如来并比丘众。唯愿世尊。垂哀纳受</a><a name="0539b04" id="0539b04"><p>尔时憍萨罗国五百长者。睹斯事已。皆发无</a><a name="0539b05" id="0539b05">上大菩提心</a><a name="0539b06" id="0539b06"><p>尔时善顺菩萨白佛言。世尊。唯愿如来。为</a><a name="0539b07" id="0539b07">诸大众说于法要。令诸众生遇如来者。为不</a><a name="0539b08" id="0539b08">空过</a><a name="0539b09" id="0539b09"><p>尔时世尊。告众人言。善男子等。有三无量</a><a name="0539b10" id="0539b10">功德资粮。于诸如来。虽有称说犹不能尽。况</a><a name="0539b11" id="0539b11">于声闻诸三乘等。何者为三。一者护持正</a><a name="0539b12" id="0539b12">法。二者发菩提心。三者劝诸众生起无上愿。</a><a name="0539b13" id="0539b13">复有三十二法。若善男子若善女人。能勤修</a><a name="0539b14" id="0539b14">者。则为见于如来不空过也。一者于诸如来</a><a name="0539b15" id="0539b15">生不坏信。二者护持正法令得久住。三者于</a><a name="0539b16" id="0539b16">尊重僧而不轻慢。四者于应供人恭敬亲近。</a><a name="0539b17" id="0539b17">五者于爱于憎心常平等。六者恒于正法乐</a><a name="0539b18" id="0539b18">闻恭敬。七者安住寂静离于諠闹。八者于</a><a name="0539b19" id="0539b19">如来乘演说无倦。九者若说法时不为名利。</a><a name="0539b20" id="0539b20">十者志求真实如理勤修。十一舍施。十二持</a><a name="0539b21" id="0539b21">戒。十三忍辱。十四精进。十五禅定。十六正</a><a name="0539b22" id="0539b22">慧。十七于诸众生随乐护念。十八成熟众生</a><a name="0539b23" id="0539b23">不<span class='corr'>忘</span>失法。十九恒于己身善自调伏。二十以</a><a name="0539b24" id="0539b24">善法要调伏于他。二十一不染烦恼。二十二</a><a name="0539b25" id="0539b25">常乐出家。二十三住阿兰若。二十四圣种喜</a><a name="0539b26" id="0539b26">足。二十五勤行头陀。二十六舍不善法。二十</a><a name="0539b27" id="0539b27">七弘誓坚固。二十八兰若无懈。二十九植</a><a name="0539b28" id="0539b28">众善本。三十常不放逸。三十一远二乘见。三</a><a name="0539b29" id="0539b29">十二赞叹大乘。于是五百比丘。闻斯法已。远<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110539a.htm'><img src='up.gif' border=0></a>
<a href='T110539c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>