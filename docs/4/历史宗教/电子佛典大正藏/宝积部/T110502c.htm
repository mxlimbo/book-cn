<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0502c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷88)</font> 摩诃迦叶会第二十三之一 富楼那品第八 <font face='Arial'>T11, p0502c</h2></font><hr>
<span class='old'>
</a><a name="0502b28" id="0502b28">切乐具。不应自称我得圣果。受人信施乃至</a><a name="0502b29" id="0502b29">一食。迦叶。我观沙门法中。更无有罪重于</span><a name="0502c01" id="0502c01">妄称得圣果者。迦叶。声闻之人有四恶欲。何</a><a name="0502c02" id="0502c02">等为四。一者求见未来世佛。二者求作转轮</a><a name="0502c03" id="0502c03">圣王。三者愿生刹利大姓。四者愿生婆罗门</a><a name="0502c04" id="0502c04">大姓。是名四种恶欲。若有所求乃至涅槃。亦</a><a name="0502c05" id="0502c05">名恶欲。是名如来秘密之说。迦叶。声闻之</a><a name="0502c06" id="0502c06">人有四种性。于一切时一切事。所不应作何</a><a name="0502c07" id="0502c07">等为四。一者着我。二者着人。三者犯戒。四</a><a name="0502c08" id="0502c08">者求未来佛法。此四种性。声闻之人。于一</a><a name="0502c09" id="0502c09">切时一切事。所不应作。迦叶。若有沙门婆</a><a name="0502c10" id="0502c10">罗门持净戒者。我为彼说阿耨多罗三藐三</a><a name="0502c11" id="0502c11">菩提。终不为彼恶欲人说。为持戒人心不谄</a><a name="0502c12" id="0502c12">曲。求涅槃者令其安隐。是故为说。迦叶。我</a><a name="0502c13" id="0502c13">今更说。令诸行者闻已欢喜。迦叶。若复有</a><a name="0502c14" id="0502c14">人以一切乐具。供养四天下一切众生。若一</a><a name="0502c15" id="0502c15">劫若减一劫。迦叶。若复有人。以一器水施</a><a name="0502c16" id="0502c16">于持戒正命之人。彼善男子善女人。所得功</a><a name="0502c17" id="0502c17">德胜前布施。无量无边。迦叶。是恶欲人。若</a><a name="0502c18" id="0502c18">受人施伤害于人。过于一切恶友怨敌。迦叶。</a><a name="0502c19" id="0502c19">出家之人微细烦恼。复有四种。具彼烦恼。如</a><a name="0502c20" id="0502c20">负重担入于地狱。何等为四。一者见他得利</a><a name="0502c21" id="0502c21">心生嫉妒。二者闻经禁戒而反毁犯。三者违</a><a name="0502c22" id="0502c22">反佛语覆藏不悔。四者自知犯戒受他信施。</a><a name="0502c23" id="0502c23">迦叶。是名四种微细烦恼。出家之人具此烦</a><a name="0502c24" id="0502c24">恼。如负重担入于地狱。迦叶。有四种相似</a><a name="0502c25" id="0502c25">沙门。何等为四。一者恶戒。二者我见。三者</a><a name="0502c26" id="0502c26">诽谤正法。四者断见。是名四种相似沙门。迦</a><a name="0502c27" id="0502c27">叶。出家之人有四放逸入于地狱。何等为四。</a><a name="0502c28" id="0502c28">一者多闻放逸自恃。多闻而生放逸。二者利</a><a name="0502c29" id="0502c29">养放逸。得利养故而生放逸。三者亲友放逸。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110502b.htm'><img src='up.gif' border=0></a>
<a href='T110503a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>