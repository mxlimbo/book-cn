<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0320b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷54)</font> 菩萨藏会第十二之一 菩萨藏会第十二之二十大自在天授记品第十二 <font face='Arial'>T11, p0320b</h2></font><hr>
<span class='old'>
</a><a name="0320a28" id="0320a28">知乎。今者如来应正等觉止鹫峰山。无量百</a><a name="0320a29" id="0320a29">千天人大众前后围绕。无数方便为诸众生。</span><a name="0320b01" id="0320b01">分别开示广大佛法故。我今者率领眷属将</a><a name="0320b02" id="0320b02">往佛所。为求如是广大佛法。为欲成办不可</a><a name="0320b03" id="0320b03">思议不可称量诸佛智慧。为欲种殖无上正</a><a name="0320b04" id="0320b04">等菩提善根。汝等若欲成就广大诸佛法者。</a><a name="0320b05" id="0320b05">可共同诣彼如来所。当共种是广大佛法无</a><a name="0320b06" id="0320b06">上善根。尔时王舍城中人民之类。闻长者子</a><a name="0320b07" id="0320b07">说是语已。有十千人皆乐随从往至佛所。时</a><a name="0320b08" id="0320b08">长者子那罗达多。与其眷属及以随从满十</a><a name="0320b09" id="0320b09">千人。同时见佛顶礼佛足却住一面。时长者</a><a name="0320b10" id="0320b10">子。与诸俱来所有大众。赍持花鬘涂香末香</a><a name="0320b11" id="0320b11">衣盖幢幡。作倡伎乐歌咏赞叹供养如来。复</a><a name="0320b12" id="0320b12">以千双净妙珍服以覆佛上。时长者子。作是</a><a name="0320b13" id="0320b13">奉已欢喜无量。即于佛前说伽他赞。其颂曰</a><a name="0320b14" id="0320b14"><p class='lg'>　　第一有情微妙者　　　成清净行上菩提</a><br><a name="0320b15" id="0320b15">　　能发无边胜智见　　　如是我今修供养</a><br><a name="0320b16" id="0320b16">　　昔无量劫多修行　　　为利众生求大觉</a><br><a name="0320b17" id="0320b17">　　证法自在现成佛　　　如是我今修供养</a><br><a name="0320b18" id="0320b18">　　我与妻子眷属众　　　为利含识求菩提</a><br><a name="0320b19" id="0320b19">　　并及多千人民等　　　同共归依大觉者　</p></a><a name="0320b20" id="0320b20"><p>尔时长者子说是伽陀赞叹佛已。便白佛言。</a><a name="0320b21" id="0320b21">世尊。我今与此诸有情等至如来所。皆已安</a><a name="0320b22" id="0320b22">住阿耨多罗三藐三菩提。唯愿世尊哀愍此</a><a name="0320b23" id="0320b23">等。复为说法。当令一切于阿耨多罗三藐三</a><a name="0320b24" id="0320b24">菩提不复退转。又我今者。欲于佛所种诸善</a><a name="0320b25" id="0320b25">根。唯愿世尊现为我证。当使如是善根力故。</a><a name="0320b26" id="0320b26">令诸众生平等速证阿耨多罗三藐三菩提。</a><a name="0320b27" id="0320b27">又获无量广大佛法。亦如今者现在世尊。时</a><a name="0320b28" id="0320b28">长者子。与诸眷属五百乐工十千人众。一心</a><a name="0320b29" id="0320b29">同声白佛言。世尊。我等今者于如来前。同共<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110320a.htm'><img src='up.gif' border=0></a>
<a href='T110320c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>