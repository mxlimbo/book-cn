<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0364 佛说大阿弥陀经 0331a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 364 佛说大阿弥陀经</font> <font face='Arial'>(卷1)</font> 亲近诸佛分第九 <font face='Arial'>T12, p0331a</h2></font><hr>
<span class='old'>
</a><a name="0330c28" id="0330c28">化乐天王。他化自在天王。乃至大梵天王等</a><a name="0330c29" id="0330c29">诣佛所。恭敬礼拜承事供养。其次处阎浮提。</span><a name="0331a01" id="0331a01">为转轮王受灌顶位。及大臣官族等诣佛所。</a><a name="0331a02" id="0331a02">恭敬礼拜承事供养。为刹帝利婆罗门等诣</a><a name="0331a03" id="0331a03">佛所。恭敬礼拜承事供养。如是无量无数百</a><a name="0331a04" id="0331a04">千万亿劫。亲近诸佛植众德本。以成就所</a><a name="0331a05" id="0331a05">愿</a><a name="0331a06" id="0331a06"><p><b>　　<A NAME="n158"></A>愿成作佛分第十</b></a><a name="0331a07" id="0331a07"><p>佛言。法藏比丘行菩萨行时。容体端严。三十</a><a name="0331a08" id="0331a08">二相八十种好悉皆具足。口中常出栴檀之</a><a name="0331a09" id="0331a09">香。身诸毛孔出优钵罗华香。其香普熏无量</a><a name="0331a10" id="0331a10">无边不可思议那由他由旬。众生闻此香者。</a><a name="0331a11" id="0331a11">皆发无上菩提之心。又手中恒出一切衣服。</a><a name="0331a12" id="0331a12">一切饮食。一切幢旛宝盖。一切音乐。及一切</a><a name="0331a13" id="0331a13">最上所须之物。利乐一切众生令归佛道。如</a><a name="0331a14" id="0331a14">是积功累德。无量无数百千万亿劫。功德圆</a><a name="0331a15" id="0331a15">满威神炽盛。方得成就所愿而入佛位</a><a name="0331a16" id="0331a16"><p><b>　　<A NAME="n159"></A>蜎蠕亦度分第十一</b></a><a name="0331a17" id="0331a17"><p>阿难白言。法藏比丘为已成佛而取灭度。为</a><a name="0331a18" id="0331a18">未成佛为今现在。佛言。彼佛如来。来无所来。</a><a name="0331a19" id="0331a19">去无所去。无生无灭。非过去现在未来。但</a><a name="0331a20" id="0331a20">以酬其志愿度一切众生。现在西方。去此百</a><a name="0331a21" id="0331a21">万世界。其世界名曰极乐。其佛号阿弥陀。</a><a name="0331a22" id="0331a22">成佛以来于今十劫。又在十方世界。教化无</a><a name="0331a23" id="0331a23">央数诸天人民。以至蜎飞蠕动之类。莫不得</a><a name="0331a24" id="0331a24">过度解脱者</a><a name="0331a25" id="0331a25"><p><b>　　<A NAME="n160"></A>光明独胜分第十二</b></a><a name="0331a26" id="0331a26"><p>佛言。阿弥陀佛光明最为远着。诸佛光明皆</a><a name="0331a27" id="0331a27">所不及。十方无央数佛。其顶中光明有照一</a><a name="0331a28" id="0331a28">里者。有照二里者。有照三里者。如是展转渐</a><a name="0331a29" id="0331a29">远。有至于照千二百万里。复有佛顶中光明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120330c.htm'><img src='up.gif' border=0></a>
<a href='T120331b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>