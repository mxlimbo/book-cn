<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0584a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷104)</font> 第三十六善住意天子会 善住意天子会第三十六之三破菩萨相品第六 <font face='Arial'>T11, p0584a</h2></font><hr>
<span class='old'>
</a><a name="0583c28" id="0583c28">子。我闻佛说一切诸法犹如幻化。汝不信耶。</a><a name="0583c29" id="0583c29">善住意言。大士。世尊诚言谁敢不信。文殊师</span><a name="0584a01" id="0584a01">利言。天子。如彼幻人及幻。岂有胜行超越转</a><a name="0584a02" id="0584a02">入。乃至具足十地耶。善住意言。不也大士。文</a><a name="0584a03" id="0584a03">殊师利言。如是天子。若使幻人及幻能有超</a><a name="0584a04" id="0584a04">行转入者。则吾等亦当如是超越转入。何以</a><a name="0584a05" id="0584a05">故。如世尊说。一切诸法皆如幻化故无转入。</a><a name="0584a06" id="0584a06">天子。是故若说诸地有转入者。即非转入。我</a><a name="0584a07" id="0584a07">亦不言地有转入。所以者何。一切诸法无转</a><a name="0584a08" id="0584a08">入故。是故法于法中不得转入。所谓色于受</a><a name="0584a09" id="0584a09">中不得转入。受于色中不得转入。想于行中</a><a name="0584a10" id="0584a10">不退转入。行于想中不得转入。识于色中不</a><a name="0584a11" id="0584a11">得转入。色于识中不得转入。天子。如是乃至</a><a name="0584a12" id="0584a12">于一切法。皆应如是作四句说</a><a name="0584a13" id="0584a13"><p>又眼不于耳中转入。耳不于眼中转入。鼻不</a><a name="0584a14" id="0584a14">于舌中转入。舌不于鼻中转入。身不于意中</a><a name="0584a15" id="0584a15">转入。意不于身中转入。所以者何。一切诸法。</a><a name="0584a16" id="0584a16">其性各异。行自境界。顽痴无知。无有觉识。亦</a><a name="0584a17" id="0584a17">如草木墙壁瓦石。如镜中像。如幻如化。不可</a><a name="0584a18" id="0584a18">证触。一相无相。以是义故。一切诸法无有超</a><a name="0584a19" id="0584a19">转。不出不入。无去无来。天子当知。若诸菩</a><a name="0584a20" id="0584a20">萨。如是解知彼一切法无超转者。不复更有</a><a name="0584a21" id="0584a21">诸地分别。亦无入道。无有舍地。亦无退转。于</a><a name="0584a22" id="0584a22">彼菩提超转之中。无有失灭。何以故。若人见</a><a name="0584a23" id="0584a23">彼阴界诸入是真实者。彼无超转。所以者何。</a><a name="0584a24" id="0584a24">以一切法性本净故。天子。是名菩萨超越道</a><a name="0584a25" id="0584a25">地。天子。譬如幻师化作十重<span class='corr'>辇</span>舆宫阁。即</a><a name="0584a26" id="0584a26">令化人居处其内。天子。于意云何。彼人宫阁</a><a name="0584a27" id="0584a27">有定所不。善住意言。无也大士。文殊师利言。</a><a name="0584a28" id="0584a28">如是如是。天子。见菩萨地有超转者。其事</a><a name="0584a29" id="0584a29">若此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110583c.htm'><img src='up.gif' border=0></a>
<a href='T110584b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>