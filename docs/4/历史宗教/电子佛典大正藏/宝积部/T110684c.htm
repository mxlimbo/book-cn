<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0684c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷120)</font> 广博仙人会第四十九 粪扫衣比丘品第七 <font face='Arial'>T11, p0684c</h2></font><hr>
<span class='old'>
</a><a name="0684b28" id="0684b28">园。呜呼杂树园。呜呼黄毯石园。呜呼波露沙</a><a name="0684b29" id="0684b29">园。呜呼波梨耶园。呜呼光胜园等。呜呼缦</span><a name="0684c01" id="0684c01">陀大河及诸宫殿堂室楼阁。我于今时制不</a><a name="0684c02" id="0684c02">由己。奄相舍离从此坠落。忧叹未终。复见诸</a><a name="0684c03" id="0684c03">女。惊惶去来以手拭泪。歔欷咨嗟容颜怖惧。</a><a name="0684c04" id="0684c04">复伤怨言。呜呼爱者。呜呼亲者。如何见我将</a><a name="0684c05" id="0684c05">行死路。曾不与语。我今临兹生死长路。不垂</a><a name="0684c06" id="0684c06">执别。我与汝曹不复见矣。呜呼我今福业尽</a><a name="0684c07" id="0684c07">故。见此住居。谓如黑闇飒然空旷。呜呼天乐</a><a name="0684c08" id="0684c08">为不奏耶。如何我今寂无所闻。呜呼天中最</a><a name="0684c09" id="0684c09">为悦乐。一切诸天及乾闼婆所侍卫处。妙色</a><a name="0684c10" id="0684c10">坚固持金刚者。呜呼我今岂复得见。千眼之</a><a name="0684c11" id="0684c11">相在众中耶。呜呼波利耶花。拘毗罗花。在我</a><a name="0684c12" id="0684c12">头上。何故萎悴。时诸天众睹斯天人悲恼如</a><a name="0684c13" id="0684c13">是。悉皆忧叹</a><a name="0684c14" id="0684c14"><p>尔时妙耳珰者。释提桓因与诸天众百千围</a><a name="0684c15" id="0684c15">绕。并舍支夫人诸余婇女。及乾闼婆等。奏美</a><a name="0684c16" id="0684c16">音乐随从游行。见于彼天。为五衰相之所逼</a><a name="0684c17" id="0684c17">害。将趣死路。皆生哀怜同声叹言。呜呼奇哉。</a><a name="0684c18" id="0684c18">彼之无常无少悲愍。暴恶毒害。释提桓因。以</a><a name="0684c19" id="0684c19">梵音声告彼天言。止止。天子。我等皆当同归</a><a name="0684c20" id="0684c20">斯路。勿生恋着堕于恶趣。时诸天众亦同告</a><a name="0684c21" id="0684c21">言。仁者。应当具作诸善往生人间。一切众生</a><a name="0684c22" id="0684c22">修福业地。于是彼天闻如是言。便自思惟。我</a><a name="0684c23" id="0684c23">于今时决定坠落。合掌向彼诸来天言。汝等</a><a name="0684c24" id="0684c24">诸人。住天中者与我欢喜。而我于今坠落时</a><a name="0684c25" id="0684c25">至。作是言已。长叹瞻视。复现二相。一者眼如</a><a name="0684c26" id="0684c26">赤莲花。二者身庄严具忽皆隐没。其余诸天</a><a name="0684c27" id="0684c27">见此之相。各持天花而散其上。及奏天乐。</a><a name="0684c28" id="0684c28">时临死者见余天众。鼓乐幡花以为赠送。并</a><a name="0684c29" id="0684c29">相劝往。即便乐生阎浮提中。涕泪哀感自此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110684b.htm'><img src='up.gif' border=0></a>
<a href='T110685a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>