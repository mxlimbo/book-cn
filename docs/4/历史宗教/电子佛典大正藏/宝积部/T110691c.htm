<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0311 大方广三戒经 0691c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 311 大方广三戒经</font> <font face='Arial'>(卷2)</font> <font face='Arial'>T11, p0691c</h2></font><hr>
<span class='old'>
</a><a name="0691b28" id="0691b28">不导汝。我因汝故说于是等。令少疑惑速成</a><a name="0691b29" id="0691b29">无上正真之道。复次迦叶。若有众生渴法成</span><a name="0691c01" id="0691c01">就修集成就。是等渐渐成无上道。普断</a><a name="0691c02" id="0691c02">一切所有。盖缠而为说法。迦叶。菩萨应当成就</a><a name="0691c03" id="0691c03">四法。何等四。菩萨应当发大精进。云何精进。</a><a name="0691c04" id="0691c04">精进者谓不求色受想行识。集无漏法。云何</a><a name="0691c05" id="0691c05">无漏法者。无地大不说地大。无水火风大。</a><a name="0691c06" id="0691c06">不说水火风大。一切言说皆是不实。是菩萨</a><a name="0691c07" id="0691c07">取言说彼岸。迦叶白言。世尊。设有人问。如来</a><a name="0691c08" id="0691c08">亦以言语说法可不实耶。世尊。如是之人当</a><a name="0691c09" id="0691c09">云何答。我今欲从如来应供正遍觉闻</a><a name="0691c10" id="0691c10"><p>佛告迦叶。未来当有诸恶比丘。不修身不修</a><a name="0691c11" id="0691c11">戒不修心不修慧。嗔恚勇盛口业勇健。不受</a><a name="0691c12" id="0691c12">不持不读不诵如是等经。何以故。是生起色</a><a name="0691c13" id="0691c13">受想行识。如是等经言说之法。尔时。世间</a><a name="0691c14" id="0691c14">当有比丘。生起于色受想行识。彼时比丘当</a><a name="0691c15" id="0691c15">如是住犹如在家。终不推求于第一义。迦叶。</a><a name="0691c16" id="0691c16">如生盲人着金华N是不自知。迦叶。将来比</a><a name="0691c17" id="0691c17">丘亦复如是。闻是等经不能持文。况能推求</a><a name="0691c18" id="0691c18">解第一义。迦叶。如有男女为他丈夫之所呵</a><a name="0691c19" id="0691c19">诘。而是男女更于异时。若复闻说是丈夫名</a><a name="0691c20" id="0691c20">惊恐怖畏。如是迦叶。后末世时诸比丘等。闻</a><a name="0691c21" id="0691c21">是经说如实过恶贪于衣服。知己有过惊恐</a><a name="0691c22" id="0691c22">怖畏。迦叶。犹如猕猴为枷锁系。而是猕猴目</a><a name="0691c23" id="0691c23">不欲见如是枷锁。如是迦叶。后比丘等亦复</a><a name="0691c24" id="0691c24">如是。闻是等经目不喜见背而舍去。迦叶。犹</a><a name="0691c25" id="0691c25">如有狗驰逐野干。而是野干走趣冢间孔穴</a><a name="0691c26" id="0691c26">深坑。如是迦叶。未来比丘闻是经已。如野干</a><a name="0691c27" id="0691c27">走。野干驰走谓犯禁戒。闻是等经而生诽谤。</a><a name="0691c28" id="0691c28">迦叶。如野干走趣于冢间。如是迦叶。未来比</a><a name="0691c29" id="0691c29">丘闻是法已。驰趣还家驰趣色欲驰趣女人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110691b.htm'><img src='up.gif' border=0></a>
<a href='T110692a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>