<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0414a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷72)</font> 菩萨见实会第十六 菩萨见实会遮罗迦波利婆罗阇迦外道品第二十四 <font face='Arial'>T11, p0414a</h2></font><hr>
<span class='old'>
</a><br><a name="0413c28" id="0413c28">　　我当说彼现笑事　　　一心谛听所作因</a><br><a name="0413c29" id="0413c29">　　汝宜欣喜听我说　　　今说笑义所为者</span><br><a name="0414a01" id="0414a01">　　此诸外道皆调伏　　　舍诸恶见住善见</a><br><a name="0414a02" id="0414a02">　　睹是世间见取恼　　　悉起悲心求菩提</a><br><a name="0414a03" id="0414a03">　　一切见取悉得舍　　　以知不浊正见故</a><br><a name="0414a04" id="0414a04">　　从我得闻无碍记　　　悉皆乐求一切智</a><br><a name="0414a05" id="0414a05">　　过去佛所得记已　　　供养大慈两足尊</a><br><a name="0414a06" id="0414a06">　　具足二亿诸佛所　　　以求无上菩提故</a><br><a name="0414a07" id="0414a07">　　佛所行檀亦不少　　　亦净持戒修禅定</a><br><a name="0414a08" id="0414a08">　　净修智慧发精进　　　于诸群生修忍辱</a><br><a name="0414a09" id="0414a09">　　常修习六波罗蜜　　　简择智慧求菩提</a><br><a name="0414a10" id="0414a10">　　马胜请问降怨者　　　发心乐求佛菩提</a><br><a name="0414a11" id="0414a11">　　彼诸苦恼由恶党　　　依止有恶见取中</a><br><a name="0414a12" id="0414a12">　　彼等今见胜导师　　　舍诸恶见悉无余</a><br><a name="0414a13" id="0414a13">　　以得真解如来教　　　随顺佛法起深信</a><br><a name="0414a14" id="0414a14">　　彼于当来多亿佛　　　皆悉供养求菩提</a><br><a name="0414a15" id="0414a15">　　于其未来星宿劫　　　皆得作佛同一号</a><br><a name="0414a16" id="0414a16">　　号曰普闻高名称　　　彼等大智度世间</a><br><a name="0414a17" id="0414a17">　　彼佛国土甚清净　　　种种庄严无与等</a><br><a name="0414a18" id="0414a18">　　彼离恶见众生辈　　　纯求菩提贤圣处</a><br><a name="0414a19" id="0414a19">　　彼国众生离恶趣　　　是时亦无一切难</a><br><a name="0414a20" id="0414a20">　　彼等诸佛得寿命　　　皆悉同寿八万岁</a><br><a name="0414a21" id="0414a21">　　众生闻彼佛名者　　　皆悉不退上菩提</a><br><a name="0414a22" id="0414a22">　　若有众女闻佛名　　　彼女皆悉得男身</a><br><a name="0414a23" id="0414a23">　　如是世尊降怨者　　　与诸外道所授记</a><br><a name="0414a24" id="0414a24">　　一切天人闻记彼　　　无不欣喜生敬信　</p></a><a name="0414a25" id="0414a25"><p class='juan'>
大宝积经卷第七十二</p>
</a><a name="0414a26" id="0414a26"></a><a name="0414a27" id="0414a27"></a><a name="0414a28" id="0414a28"></a><a name="0414a29" id="0414a29"><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110413c.htm'><img src='up.gif' border=0></a>
<a href='T110414b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>