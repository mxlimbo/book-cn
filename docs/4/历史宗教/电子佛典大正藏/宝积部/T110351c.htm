<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0351c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷61)</font> 菩萨见实会第十六 序品第一 <font face='Arial'>T11, p0351c</h2></font><hr>
<span class='old'>
</a><a name="0351b28" id="0351b28">连。譬如聚积众柴若二若三乃至千载如此柴</a><a name="0351b29" id="0351b29">聚经多年岁甚大干燥。于时有人。放火烧之。</span><a name="0351c01" id="0351c01">成大火聚。于意云何。此之火聚。宁为大不。目</a><a name="0351c02" id="0351c02">连言甚大。若复有人更以无量苏油溉灌此</a><a name="0351c03" id="0351c03">火增盛不。大目连言。转炽倍盛。于意云何。</a><a name="0351c04" id="0351c04">此火可近不。目连言难可得近。如是大目连。</a><a name="0351c05" id="0351c05">刹利种姓灌顶大王。难可教化不可得近。亦</a><a name="0351c06" id="0351c06">复如是。大目连。譬如狂象之牙可触以不。目</a><a name="0351c07" id="0351c07">连言不可触也。如是大目连。灌顶刹利难可</a><a name="0351c08" id="0351c08">教化亦复如是。时慧命目连。复白优陀夷言。</a><a name="0351c09" id="0351c09">世尊。心念知汝堪能往化净饭王也。优陀夷</a><a name="0351c10" id="0351c10">复白目连言。世尊。实垂顾念。谓我堪能往化</a><a name="0351c11" id="0351c11">净饭王耶。目连答言。世尊。实诚念汝。谓汝堪</a><a name="0351c12" id="0351c12">能教化父王。尔时世尊。自告优陀夷言。优</a><a name="0351c13" id="0351c13">陀夷。汝可入城教化父王。何以故。唯我与汝</a><a name="0351c14" id="0351c14">堪能教化净饭王耳。优陀夷。我诸声闻弟子</a><a name="0351c15" id="0351c15">之中。汝能教化诸邑聚落最为第一。尔时世</a><a name="0351c16" id="0351c16">尊。即以偈颂。告优陀夷言</a><a name="0351c17" id="0351c17"><p class='lg'>　　谛听优陀夷　　　汝能善教导</a><br><a name="0351c18" id="0351c18">　　必令释种喜　　　往化最胜王</a><br><a name="0351c19" id="0351c19">　　王今受悟时　　　兼利诸天人</a><br><a name="0351c20" id="0351c20">　　必得到彼岸　　　汝当速往化</a><br><a name="0351c21" id="0351c21">　　释种净饭王　　　今怀恨乱浊</a><br><a name="0351c22" id="0351c22">　　住念惠不行　　　犹如坠高崖</a><br><a name="0351c23" id="0351c23">　　恋惜子高位　　　慧心尽迷没</a><br><a name="0351c24" id="0351c24">　　如商失重宝　　　追念生大苦</a><br><a name="0351c25" id="0351c25">　　如天坠宫殿　　　追恋五欲乐</a><br><a name="0351c26" id="0351c26">　　未知佛正法　　　悲哀大恼乱</a><br><a name="0351c27" id="0351c27">　　自念失七宝　　　及与人四道</a><br><a name="0351c28" id="0351c28">　　忆此圣王位　　　口出非法言</a><br><a name="0351c29" id="0351c29">　　王时悲乱言　　　不觉己及他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110351b.htm'><img src='up.gif' border=0></a>
<a href='T110352a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>