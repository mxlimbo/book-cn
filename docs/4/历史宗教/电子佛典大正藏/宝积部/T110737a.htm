<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0737a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷14)</font> 无二无说品第十七 <font face='Arial'>T11, p0737a</h2></font><hr>
<span class='old'>
</a><a name="0736c28" id="0736c28">复于己无所开示亦离过失。寂慧言。其过失</a><a name="0736c29" id="0736c29">者何为根本。金刚手言。彼过失者取为根本。</span><a name="0737a01" id="0737a01">寂慧言。取孰为本。金刚手言。执着为本。寂慧</a><a name="0737a02" id="0737a02">言。执着孰为本。金刚手言。虚妄分别为本。寂</a><a name="0737a03" id="0737a03">慧言。虚妄分别孰为本。金刚手言。增上所缘</a><a name="0737a04" id="0737a04">见为本。寂慧言。增上所缘见孰为本。金刚手</a><a name="0737a05" id="0737a05">言。色声香味触法。即是增上所缘根本。寂慧</a><a name="0737a06" id="0737a06">言。云何无所缘。金刚手言。爱不相续即无所</a><a name="0737a07" id="0737a07">缘。寂慧当知。如佛所说。一切法中若断于爱</a><a name="0737a08" id="0737a08">即无所缘。金刚手菩萨大秘密主说是法时。</a><a name="0737a09" id="0737a09">会中有五百苾刍得心解脱。二百菩萨得无</a><a name="0737a10" id="0737a10">生法忍</a><a name="0737a11" id="0737a11"><p><b>　　<A NAME="n349"></A>入旷野大城受食品第十八之一</b></a><a name="0737a12" id="0737a12"><p>尔时金刚手菩萨大秘密主。满所思念得授</a><a name="0737a13" id="0737a13">记已。安慰其心生大欢喜。踊跃庆快前白佛</a><a name="0737a14" id="0737a14">言。世尊。我今勤请世尊降赴我所居止秘密</a><a name="0737a15" id="0737a15">宫中。微伸供养期满七日。并请菩萨声闻大</a><a name="0737a16" id="0737a16">众。愿佛慈悲哀受我请。何以故。世尊。旷野大</a><a name="0737a17" id="0737a17">城中。有多夜叉罗刹鸠盘茶必舍左乾闼婆</a><a name="0737a18" id="0737a18">摩[<a href='javascript:showpic("images/023523.gif")'>目*侯</a>]罗伽等。异类众生悉住于彼。令彼等众</a><a name="0737a19" id="0737a19">得见佛已于长夜中利益安乐。息除[<a href='javascript:showpic("images/072770.gif")'>彳*广</a>]戾恚</a><a name="0737a20" id="0737a20">恶之心。复令四大天王诸眷属等于长夜中</a><a name="0737a21" id="0737a21">获大利益安隐而住。若佛世尊。悲愍我故降</a><a name="0737a22" id="0737a22">赴我宫。菩萨声闻随受微供。使令无量诸众</a><a name="0737a23" id="0737a23">生类增长善根。复令我等圆满意乐。佛即默</a><a name="0737a24" id="0737a24">然而受其请</a><a name="0737a25" id="0737a25"><p>尔时金刚手菩萨大秘密主知佛世尊默受请</a><a name="0737a26" id="0737a26">已。心生欢喜踊跃庆快。即时头面顶礼佛足。</a><a name="0737a27" id="0737a27">右绕七匝速离佛会。还复所止旷野大城</a><a name="0737a28" id="0737a28"><p>时金刚手菩萨大秘密主。至自宫已乃起思</a><a name="0737a29" id="0737a29">念。我今如何施设供养。复依何等境界庄严<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110736c.htm'><img src='up.gif' border=0></a>
<a href='T110737b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>