<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0278b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷2)</font> <font face='Arial'>T12, p0278b</h2></font><hr>
<span class='old'>
</a><a name="0278a28" id="0278a28">众。是故于彼国土。谓之胎生。若有众生。</a><a name="0278a29" id="0278a29">明信佛智乃至胜智。作诸功德信心回向。</span><a name="0278b01" id="0278b01">此诸众生于七宝华中自然化生加趺而</a><a name="0278b02" id="0278b02">坐。须臾之顷。身相光明智慧功德。如诸菩</a><a name="0278b03" id="0278b03">萨具足成就。复次慈氏。他方诸大菩萨。</a><a name="0278b04" id="0278b04">发心欲见无量寿佛。恭敬供养及诸菩萨</a><a name="0278b05" id="0278b05">声闻之众。彼菩萨等。命终得生无量寿国。</a><a name="0278b06" id="0278b06">于七宝华中自然化生。弥勒当知。彼化生</a><a name="0278b07" id="0278b07">者智慧胜故。其胎生者皆无智慧。于五百</a><a name="0278b08" id="0278b08">岁中。常不见佛不闻经法。不见菩萨诸声</a><a name="0278b09" id="0278b09">闻众。无由供养于佛。不知菩萨法式。不</a><a name="0278b10" id="0278b10">得修习功德。当知此人。宿世之时。无有</a><a name="0278b11" id="0278b11">智慧疑惑所致</a><a name="0278b12" id="0278b12"><p>佛告弥勒。譬如转轮圣王别有宫室七宝</a><a name="0278b13" id="0278b13">庄饰。张设床帐悬诸缯幡。若有诸小王</a><a name="0278b14" id="0278b14">子。得罪于王辄内彼宫中。系以金锁。供</a><a name="0278b15" id="0278b15">给饮食衣服床蓐华香伎乐。如转轮王无</a><a name="0278b16" id="0278b16">所乏少。于意云何。此诸王子宁乐彼处不。</a><a name="0278b17" id="0278b17">对曰不也。但种种方便。求诸大力欲自勉</a><a name="0278b18" id="0278b18">出。佛告弥勒。此诸众生亦复如是。以疑惑</a><a name="0278b19" id="0278b19">佛智生彼宫殿。无有形罚乃至一念恶</a><a name="0278b20" id="0278b20">事。但于五百岁中不见三宝。不得供养</a><a name="0278b21" id="0278b21">修诸善本。以此为苦。虽有余乐犹不乐</a><a name="0278b22" id="0278b22">彼处。若此众生识其本罪。深自悔责求离</a><a name="0278b23" id="0278b23">彼处。即得如意。往诣无量寿佛所。恭敬</a><a name="0278b24" id="0278b24">供养。亦得遍至无量无数诸如来所。修诸</a><a name="0278b25" id="0278b25">功德。弥勒当知。其有菩萨生疑惑者。为</a><a name="0278b26" id="0278b26">失大利是故应当明信诸佛无上智慧。弥</a><a name="0278b27" id="0278b27">勒菩萨白佛言。世尊。于此世界有几所不</a><a name="0278b28" id="0278b28">退菩萨。生彼佛国。佛告弥勒。于此世界</a><a name="0278b29" id="0278b29">有六十七亿不退菩萨。往生彼国。一一菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120278a.htm'><img src='up.gif' border=0></a>
<a href='T120278c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>