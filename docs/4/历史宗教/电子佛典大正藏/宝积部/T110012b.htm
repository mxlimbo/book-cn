<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0012b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷2)</font> 三律仪会第一之一 <font face='Arial'>T11, p0012b</h2></font><hr>
<span class='old'>
</a><br><a name="0012a28" id="0012a28">　　我非法王家　　　僮仆被谪罚</a><br><a name="0012a29" id="0012a29">　　亦无问者能　　　为作为不作</span><br><a name="0012b01" id="0012b01">　　施与比丘房　　　上妙美珍馔</a><br><a name="0012b02" id="0012b02">　　及施上妙衣　　　一切恭敬与</a><br><a name="0012b03" id="0012b03">　　勤苦求财物　　　奉施持戒人</a><br><a name="0012b04" id="0012b04">　　不以自供身　　　亦不将供子</a><br><a name="0012b05" id="0012b05">　　不如法住者　　　食之便舍去</a><br><a name="0012b06" id="0012b06">　　共相会遇时　　　言我快意啖</a><br><a name="0012b07" id="0012b07">　　所在聚集处　　　说王事贼事</a><br><a name="0012b08" id="0012b08">　　关逻镇守事　　　种种饮食论</a><br><a name="0012b09" id="0012b09">　　说日月博蚀　　　及王来去事</a><br><a name="0012b10" id="0012b10">　　或言当得胜　　　或说当败亡</a><br><a name="0012b11" id="0012b11">　　此非所应言　　　常共数论说</a><br><a name="0012b12" id="0012b12">　　极妙卧具上　　　昼夜耽睡眠</a><br><a name="0012b13" id="0012b13">　　昼往善人家　　　求多富有处</a><br><a name="0012b14" id="0012b14">　　言此施非少　　　亦非为最上</a><br><a name="0012b15" id="0012b15">　　寻思是事已　　　安敷空坐谈</a><br><a name="0012b16" id="0012b16">　　愚惰不勤修　　　如驴恒负重</a><br><a name="0012b17" id="0012b17">　　而于眠梦中　　　见所分别相</a><br><a name="0012b18" id="0012b18">　　觉已宣示他　　　相向益谈说</a><br><a name="0012b19" id="0012b19">　　言勿忧勿笑　　　汝当得安乐</a><br><a name="0012b20" id="0012b20">　　此事宜速成　　　勿复生忧恼</a><br><a name="0012b21" id="0012b21">　　数往于村邑　　　动止无威仪</a><br><a name="0012b22" id="0012b22">　　喻若行猕猴　　　回转于面目</a><br><a name="0012b23" id="0012b23">　　入于聚落内　　　为女说法言</a><br><a name="0012b24" id="0012b24">　　弃舍佛契经　　　及善别解脱</a><br><a name="0012b25" id="0012b25">　　既从施家出　　　观其物少多</a><br><a name="0012b26" id="0012b26">　　见少则骂他　　　亦毁他眷属</a><br><a name="0012b27" id="0012b27">　　于相会遇时　　　发言互相问</a><br><a name="0012b28" id="0012b28">　　得何物何食　　　相问答何事</a><br><a name="0012b29" id="0012b29">　　略说如是事　　　经于百年中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110012a.htm'><img src='up.gif' border=0></a>
<a href='T110012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>