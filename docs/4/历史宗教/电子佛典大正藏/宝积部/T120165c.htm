<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0345 慧上菩萨问大善权经 0165c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 345 慧上菩萨问大善权经</font> <font face='Arial'>(卷2)</font> <font face='Arial'>T12, p0165c</h2></font><hr>
<span class='old'>
</a><a name="0165b28" id="0165b28">净自利。则不解施不知受者。是故诸天化从</a><a name="0165b29" id="0165b29">空来诣菩萨所。试求妻子头目手足国城丘</span><a name="0165c01" id="0165c01">聚。应时菩萨周满所欲勇慧无难。众人见之</a><a name="0165c02" id="0165c02">则效布施。奉尊所行无所矜吝。我等亦当</a><a name="0165c03" id="0165c03">发愿求佛。修习禁戒不敢毁失。顺菩萨法未</a><a name="0165c04" id="0165c04">曾违舍。捶骂不恚轻易不恨。则弘忍辱度无</a><a name="0165c05" id="0165c05">极。以斯教化无数之众。其诸天人见有怨来</a><a name="0165c06" id="0165c06">诣如来所。则长戒禁。是亦如来善权方便。</a><a name="0165c07" id="0165c07">非余殃罪。所以者何。敢来试者则皆权也。寻</a><a name="0165c08" id="0165c08">皆导利无央数人。取要言之。如来所现残有</a><a name="0165c09" id="0165c09">十殃。皆当知佛行权随时。众庶怀恶多崇非</a><a name="0165c10" id="0165c10">法。故为现应。非有殃也。使知去就至无上慧。</a><a name="0165c11" id="0165c11">如来所叹权宜最尊。皆非殃罪但示现耳。作</a><a name="0165c12" id="0165c12">是得是。闻者悚惧不敢为非。又族姓子。广宣</a><a name="0165c13" id="0165c13">善权时时乃说。非为下愚薄福祚者。亦非声</a><a name="0165c14" id="0165c14">闻缘觉所知讲也。所以者何。彼等未曾学善</a><a name="0165c15" id="0165c15">权方便。唯菩萨大士解畅深归。喻如闇夜家</a><a name="0165c16" id="0165c16">中然火。悉照室内妻子眷属。菩萨如是。其有</a><a name="0165c17" id="0165c17">闻善权度无极。则晓达菩萨一切所行。当勤</a><a name="0165c18" id="0165c18">顺学吾本所习。佛嘱累汝。族姓子族姓女。欲</a><a name="0165c19" id="0165c19">求佛道。其有讲说善权方便。若百千里当往</a><a name="0165c20" id="0165c20">受学。则蒙光明。所以者何。假能听受如斯像</a><a name="0165c21" id="0165c21">法者。则为显发一切经典。除诸疑网使无结</a><a name="0165c22" id="0165c22">恨。尔时诸天世人四部众咸皆叹曰。其有闻</a><a name="0165c23" id="0165c23">斯权便经者。非法器人多不信乐。佛说经已。</a><a name="0165c24" id="0165c24">七万二千人皆发无上正真道意。阿难白佛。</a><a name="0165c25" id="0165c25">当何名斯经。云何奉持之。佛告阿难。是经名</a><a name="0165c26" id="0165c26">善权方便所度无极随时品也。当持当行。佛</a><a name="0165c27" id="0165c27">说如是。慧上菩萨及比丘众。菩萨大士诸天</a><a name="0165c28" id="0165c28">龙神。阿须伦世人。莫不欢喜</a><a name="0165c29" id="0165c29"><p class='juan'>
慧上菩萨问大善权经卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120165b.htm'><img src='up.gif' border=0></a>
<a href='T120166a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>