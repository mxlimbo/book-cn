<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0636b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷112)</font> 普明菩萨会第四十三 称赞付法品第十 <font face='Arial'>T11, p0636b</h2></font><hr>
<span class='old'>
</a><a name="0636a28" id="0636a28">为二。一者怀增上慢而不伏心。二者坏他发</a><a name="0636a29" id="0636a29">大乘心。又大迦叶。谓沙门者。有四种沙门。</span><a name="0636b01" id="0636b01">何谓为四。一者形服沙门。二者威仪欺诳沙</a><a name="0636b02" id="0636b02">门。三者贪求名闻沙门。四者实行沙门。何谓</a><a name="0636b03" id="0636b03">形服沙门。有一沙门形服具足被僧伽梨。剃</a><a name="0636b04" id="0636b04">除须发执持应器。而便成就不净身业不净口</a><a name="0636b05" id="0636b05">业不净意业。不善护身悭嫉懈怠破戒为恶。</a><a name="0636b06" id="0636b06">是名形服沙门。何谓威仪欺诳沙门。有一沙</a><a name="0636b07" id="0636b07">门具足沙门身四威仪。行立坐卧一心安详。</a><a name="0636b08" id="0636b08">断诸美味修四圣种。远离众会。出家愦闹之</a><a name="0636b09" id="0636b09">众。言语柔软。行如是法皆为欺诳。不为善净</a><a name="0636b10" id="0636b10">而于空法有所见得。于无得法生恐畏心。如</a><a name="0636b11" id="0636b11">临深想。于空论比丘生怨贼想。是名威仪欺</a><a name="0636b12" id="0636b12">诳沙门。何谓名闻沙门。有一沙门以现因缘</a><a name="0636b13" id="0636b13">而行持戒。欲令人知自力读诵。欲令他人知</a><a name="0636b14" id="0636b14">为多闻。自力独处在于闲静。欲令人知为阿</a><a name="0636b15" id="0636b15">练若。少欲知足行远离行。但为人知不以厌</a><a name="0636b16" id="0636b16">离。不为善寂不为得道。不为沙门婆罗门果。</a><a name="0636b17" id="0636b17">不为涅槃。是为名闻沙门。复次迦叶。何谓实</a><a name="0636b18" id="0636b18">行沙门。有一沙门。不贪身命。何况利养。闻诸</a><a name="0636b19" id="0636b19">法空无相无愿。心达随顺如所说行。不为涅</a><a name="0636b20" id="0636b20">槃而修梵行。何况三界。尚不乐起空无我见。</a><a name="0636b21" id="0636b21">何况我见众生人见。离依止法而求解脱一</a><a name="0636b22" id="0636b22">切烦恼。见一切诸法本来无垢毕竟清净。而</a><a name="0636b23" id="0636b23">自依止亦不依他。以正法身尚不见佛。何况</a><a name="0636b24" id="0636b24">形色。以空远离尚不见法。何况贪着音声言</a><a name="0636b25" id="0636b25">说。以无为法尚不见僧。何况当见有和合众。</a><a name="0636b26" id="0636b26">而于诸法无所断除无所修行。不生生死不</a><a name="0636b27" id="0636b27">着涅槃。知一切法本来寂灭。不见有缚不求</a><a name="0636b28" id="0636b28">解脱。是名实行沙门。如是迦叶。汝等当习实</a><a name="0636b29" id="0636b29">行沙门法。莫为名字所坏。迦叶。譬如贫穷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110636a.htm'><img src='up.gif' border=0></a>
<a href='T110636c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>