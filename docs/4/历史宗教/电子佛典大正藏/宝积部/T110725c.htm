<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0725c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷9)</font> 称赞金刚手菩萨大秘密主功德品第十 <font face='Arial'>T11, p0725c</h2></font><hr>
<span class='old'>
</a><a name="0725b28" id="0725b28">随慈氏菩萨之后。又舍利子。或于一时。彼贤</a><a name="0725b29" id="0725b29">劫中诸菩萨众。为慈氏菩萨现俱胝那庾多</span><a name="0725c01" id="0725c01">百千种诸变化事。而是金刚手菩萨大秘密</a><a name="0725c02" id="0725c02">主。亦随彼诸菩萨之后助加持故。又舍利子。</a><a name="0725c03" id="0725c03">乃至如来作变化事时。彼金刚手菩萨大秘</a><a name="0725c04" id="0725c04">密主亦随佛后。以愿力故助扬圣化。舍利子。</a><a name="0725c05" id="0725c05">是故当知。此如是等。皆是金刚手菩萨大秘</a><a name="0725c06" id="0725c06">密主。不思议神通加持智力。悉具足故</a><a name="0725c07" id="0725c07"><p><b>　　<A NAME="n334"></A>菩萨苦行超胜以受食缘成熟众生品第</a><a name="0725c08" id="0725c08">十一</b></a><a name="0725c09" id="0725c09"><p>尔时寂慧菩萨摩诃萨。白金刚手菩萨大秘</a><a name="0725c10" id="0725c10">密主言。秘密主。汝可乐说菩萨苦行。诣菩提</a><a name="0725c11" id="0725c11">场降伏魔军。转正法轮。庄严佛土等事。我今</a><a name="0725c12" id="0725c12">欲闻愿为开发。此如是等希有之事汝现证</a><a name="0725c13" id="0725c13">知。金刚手菩萨大秘密主。告寂慧菩萨摩诃</a><a name="0725c14" id="0725c14">萨言。寂慧当知。菩萨苦行等事。具有无量功</a><a name="0725c15" id="0725c15">德庄严。假使住世一劫尽其寿量。而亦不能</a><a name="0725c16" id="0725c16">广分别说。我今为汝略说。寂慧。菩萨苦行</a><a name="0725c17" id="0725c17">非一种相。菩萨但为降伏诸魔及外道故。乃</a><a name="0725c18" id="0725c18">至禁戒诸相。或五热炙身。及余一切威仪事</a><a name="0725c19" id="0725c19">等。悉为降伏众魔外道。令其最胜最上。出过</a><a name="0725c20" id="0725c20">于彼所有禁戒修行诸难作事。彼诸外道不能</a><a name="0725c21" id="0725c21">作者。菩萨一切悉能现作。使其超胜。寂慧。或</a><a name="0725c22" id="0725c22">有众生。见其菩萨一足翘立。或见菩萨举其</a><a name="0725c23" id="0725c23">双臂。或见菩萨向日谛瞻。或见菩萨五热炙</a><a name="0725c24" id="0725c24">身。或见菩萨肘步而行。或见菩萨伫立不动。</a><a name="0725c25" id="0725c25">或见菩萨上起双足。或见菩萨头顶向下。或</a><a name="0725c26" id="0725c26">见菩萨卧于棘上。或见菩萨卧牛粪上。或见</a><a name="0725c27" id="0725c27">石上加趺而坐。或卧墙上。或卧果蓏之上。</a><a name="0725c28" id="0725c28">或卧椽上。或卧土上。或着蓑衣。或着草衣。或</a><a name="0725c29" id="0725c29">着鹿皮衣。或以衣覆身。或复裸形。或随日而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110725b.htm'><img src='up.gif' border=0></a>
<a href='T110726a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>