<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0151c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0151c</h2></font><hr>
<span class='old'>
</a><a name="0151b28" id="0151b28">威德地大震动光靡不照。于时诸佛各告侍</a><a name="0151b29" id="0151b29">者。族姓子知。有界名忍。佛号能仁。颂宣经</span><a name="0151c01" id="0151c01">道。彼有菩萨。名文殊师利。成不退转。手执利</a><a name="0151c02" id="0151c02">剑驰走向佛。欲得开化不达菩萨。因是之故。</a><a name="0151c03" id="0151c03">时佛大圣手执慧刀断生死原。如应说法。劝</a><a name="0151c04" id="0151c04">无央数众生之类。使眼清净心得解脱。逮成</a><a name="0151c05" id="0151c05">法忍学住大道。于是大世尊。以方便随建立</a><a name="0151c06" id="0151c06">神化于彼众会有新学人。德本鲜薄多怀妄</a><a name="0151c07" id="0151c07">想。不见执剑不闻说法。佛之圣旨故令其然。</a><a name="0151c08" id="0151c08">时舍利弗问文殊师利。仁于向者所作凶逆。</a><a name="0151c09" id="0151c09">以何为信。乃能执剑驰走向佛。文殊师利答</a><a name="0151c10" id="0151c10">舍利弗。如卿所言。汝所作逆不可称载。用不</a><a name="0151c11" id="0151c11">能达此报偿故。唯舍利弗。解此义者。知如幻</a><a name="0151c12" id="0151c12">师所造逆事。其幻化者宁有逆乎。报偿亦如。</a><a name="0151c13" id="0151c13">所以者何。其幻师化无有想念。诸法亦然。</a><a name="0151c14" id="0151c14">唯舍利弗。吾欲相问。以诚相反有此剑者乎。</a><a name="0151c15" id="0151c15">答曰不也。为有罪耶。答曰不也。唯舍利弗。罪</a><a name="0151c16" id="0151c16">业虚无。报亦虚无。罪业报应悉虚无者。云何</a><a name="0151c17" id="0151c17">复欲知其处所。舍利弗言。如文殊师利今者</a><a name="0151c18" id="0151c18">所说。无罪无报。一切诸法悉无罪报。此言何</a><a name="0151c19" id="0151c19">谓。文殊师利言。于意云何。唯舍利弗。吾所执</a><a name="0151c20" id="0151c20">剑。何所锻师推成之乎。谁捉持来以相授耶</a><a name="0151c21" id="0151c21">舍利弗言。无作此剑。无执来者以相授也。文</a><a name="0151c22" id="0151c22">殊师利所化现耳。文殊又问。仁能见得化人</a><a name="0151c23" id="0151c23">处乎。刀剑所在如来所言。一切诸法悉如幻</a><a name="0151c24" id="0151c24">化。其相无相不可得处也。唯舍利弗当解斯</a><a name="0151c25" id="0151c25">义。如来至真亦如利剑。文殊及舍利弗。亦如</a><a name="0151c26" id="0151c26">无本。众生亦如。诸法亦如。无本所住。亦复</a><a name="0151c27" id="0151c27">若兹。唯舍利弗。如一切法悉无根本。吾所兴罪</a><a name="0151c28" id="0151c28">报应执剑其亦如也。所积殃衅亦无本也。报</a><a name="0151c29" id="0151c29">应亦如也。向舍利弗复更问言。卿何以故手<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120151b.htm'><img src='up.gif' border=0></a>
<a href='T120152a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>