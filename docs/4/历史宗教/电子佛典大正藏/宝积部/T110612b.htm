<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0612b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷109)</font> 贤护长者会第三十九之一 称赞付法品第十 <font face='Arial'>T11, p0612b</h2></font><hr>
<span class='old'>
</a><a name="0612a28" id="0612a28">出于丝缕作茧。缠绕其身于中即死。如是如</a><a name="0612a29" id="0612a29">是。此识自生身已还自造业。犹如蚕虫出丝</span><a name="0612b01" id="0612b01">缠绕。即自灭身移向于彼。譬如莲花生于水</a><a name="0612b02" id="0612b02">中。即有妙色香味。而彼花内无水正体而可</a><a name="0612b03" id="0612b03">得见。彼花灭已。所有地方置子于中。则有</a><a name="0612b04" id="0612b04">色香所住。如是如是。此识所移之处。诸根境</a><a name="0612b05" id="0612b05">界无共移者。受亦无移。其所移者唯有法</a><a name="0612b06" id="0612b06">界。譬如如意珠随所至之处。有须之物即随</a><a name="0612b07" id="0612b07">念得。犹如日天光明自随逐日而行。日所至</a><a name="0612b08" id="0612b08">处光亦至彼。如是如是。此神识所移至处。受</a><a name="0612b09" id="0612b09">想法界等相随不离</a><a name="0612b10" id="0612b10"><p>复次此识舍身已取一切诸有。聚集取已。无</a><a name="0612b11" id="0612b11">肉无骨来就后身。彼取色身有及诸触等事。</a><a name="0612b12" id="0612b12">以天眼观见善恶受取。譬如小枣千年枣。庵</a><a name="0612b13" id="0612b13">摩罗果。迦毗陀等果成就时。各有一味。或</a><a name="0612b14" id="0612b14">苦或酢。或甘或碱等诸六味。而彼诸果熟已。</a><a name="0612b15" id="0612b15">在所地方其味在内。子移彼处各自有味。如</a><a name="0612b16" id="0612b16">是如是。此识子所移之处。彼自有触随福及</a><a name="0612b17" id="0612b17">无福。以有及念自随而移</a><a name="0612b18" id="0612b18"><p>复次此识。舍身时作如是念。如我今舍此身</a><a name="0612b19" id="0612b19">故。名此念识。为识知善业不善业。知此业随</a><a name="0612b20" id="0612b20">我而行。知我随此业而行。如是等知故名为</a><a name="0612b21" id="0612b21">识</a><a name="0612b22" id="0612b22"><p>复次此身知造一切诸业故名为识。犹如风</a><a name="0612b23" id="0612b23">界或时冷或时热。或时随臭有气。或时因香</a><a name="0612b24" id="0612b24">有气故知为风。如是此识体无有色。以取因</a><a name="0612b25" id="0612b25">色故。或欲取因故。或见取因故。或持戒求报</a><a name="0612b26" id="0612b26">取因故。乃至有受受因故受身体色成就故</a><a name="0612b27" id="0612b27">言为识</a><a name="0612b28" id="0612b28"><p>尔时彼众中有一长者童子。名曰苏摩浮坻</a><a name="0612b29" id="0612b29">(音多尼反隋言真月)从座而起。合十指掌。而白佛言。世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110612a.htm'><img src='up.gif' border=0></a>
<a href='T110612c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>