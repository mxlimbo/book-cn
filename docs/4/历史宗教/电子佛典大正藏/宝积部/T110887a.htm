<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0317 佛说胞胎经 0887a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 317 佛说胞胎经</font> <font face='Arial'>(卷1)</font> <font face='Arial'>T11, p0887a</h2></font><hr>
<span class='old'>
</a><a name="0886c28" id="0886c28">其志愿。而得合会成胚里胞胎</a><a name="0886c29" id="0886c29"><p>譬如阿难。五谷草木之种完具不腐不虫耕</span><a name="0887a01" id="0887a01">覆摩地肥地。下种生茂好。于阿难意云何。其</a><a name="0887a02" id="0887a02">种独立因地水号。成其根茎枝叶花实。阿难</a><a name="0887a03" id="0887a03">白佛。不也天中天。佛言如是。阿难。不从父母</a><a name="0887a04" id="0887a04">构精。如成胞里。不独父母遗体。亦不自空</a><a name="0887a05" id="0887a05">因缘也。有因缘合成。四大等合因缘等现。得</a><a name="0887a06" id="0887a06">佛胞里而为胚胎</a><a name="0887a07" id="0887a07"><p>譬如阿难。有目明眼之人。若摩尼珠阳燧向</a><a name="0887a08" id="0887a08">日盛明。正中之时以燥牛粪。若艾若布。寻时</a><a name="0887a09" id="0887a09">出火则成光焰。计彼火者不从日出。不从摩</a><a name="0887a10" id="0887a10">尼珠。阳燧艾生亦不离彼。又阿难。因缘合会</a><a name="0887a11" id="0887a11">因缘俱至。等不增减而火得生。胚胎如是。不</a><a name="0887a12" id="0887a12">从父母不离父母。又缘父母不净之精。得成</a><a name="0887a13" id="0887a13">胞里因此成色。痛痒思想生死之识因得号</a><a name="0887a14" id="0887a14">字。缘是得名由本成色。以此之故号之名色。</a><a name="0887a15" id="0887a15">又阿难。所从缘起吾不称叹往返终始</a><a name="0887a16" id="0887a16"><p>佛告阿难。譬如少所疮病臭处非人所乐。岂</a><a name="0887a17" id="0887a17">况多乎。少所穿漏瑕秽。何况多乎。如是阿难。</a><a name="0887a18" id="0887a18">少所周旋在于终始。非吾所叹何况久长。所</a><a name="0887a19" id="0887a19">以者何。所有终没周旋诸患。甚为勤苦谁当</a><a name="0887a20" id="0887a20">乐乎。欣悦臭处。入母胚胎耶</a><a name="0887a21" id="0887a21"><p>佛告阿难。彼始七时受母胎里。云何自然而</a><a name="0887a22" id="0887a22">得成胎。始卧未成就时。其胎自然亦复如</a><a name="0887a23" id="0887a23">是。七日处彼停住而不增减。转稍而热。转向</a><a name="0887a24" id="0887a24">坚固则立地种。其软湿者则为水种。其中暖</a><a name="0887a25" id="0887a25">者则为火种。关通其中则为风种。第二七日</a><a name="0887a26" id="0887a26">有风名展转。而徐起吹之。向在左胁或在右</a><a name="0887a27" id="0887a27">胁。而向其身聚为胞里。犹如酪上肥。其精转</a><a name="0887a28" id="0887a28">坚亦复如是。彼于七日转化如熟。其中坚者。</a><a name="0887a29" id="0887a29">则立地种。其软湿者则为水种。其熅燸者则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110886c.htm'><img src='up.gif' border=0></a>
<a href='T110887b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>