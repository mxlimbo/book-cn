<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0362 佛说阿弥陀三耶三佛萨楼佛檀过度人道经 0316c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 362 佛说阿弥陀三耶三佛萨楼佛檀过度人道经</font> <font face='Arial'>(卷2)</font> <font face='Arial'>T12, p0316c</h2></font><hr>
<span class='old'>
</a><a name="0316b28" id="0316b28">三佛檀。阿难言。诺受教。即起更被袈裟西</a><a name="0316b29" id="0316b29">向拜。当日所没处。为弥陀佛作礼。以头脑</span><a name="0316c01" id="0316c01">着地言。南无阿弥陀三耶三佛檀。阿难未起。</a><a name="0316c02" id="0316c02">阿弥陀佛。便大放光明威神。则遍八方上下。</a><a name="0316c03" id="0316c03">诸无央数佛国。诸无央数诸天地。即皆为大</a><a name="0316c04" id="0316c04">震动。诸无央数天地。须弥山罗宝。摩诃须</a><a name="0316c05" id="0316c05">弥大山罗宝。诸天地大界小界。其中诸大泥</a><a name="0316c06" id="0316c06">犁小泥犁。诸山林溪谷幽冥之处。即皆大</a><a name="0316c07" id="0316c07">明悉大开辟。即时阿难诸菩萨阿罗汉等。诸</a><a name="0316c08" id="0316c08">天帝王人民。悉皆见阿弥陀佛及诸菩萨阿</a><a name="0316c09" id="0316c09">罗汉国土七宝已。心大欢喜踊跃。悉起为阿</a><a name="0316c10" id="0316c10">弥陀佛作礼。以头脑着地。皆言南无阿弥陀</a><a name="0316c11" id="0316c11">三耶三佛檀。阿弥陀佛国放光明威神。以</a><a name="0316c12" id="0316c12">诸无央数天人民。及蜎飞蠕动之类。皆悉</a><a name="0316c13" id="0316c13">见阿弥陀佛光明。莫不慈心欢喜者。诸有泥</a><a name="0316c14" id="0316c14">犁禽兽薜荔诸有考治勤苦之处。即皆休</a><a name="0316c15" id="0316c15">止不复治。莫不解脱忧苦者。诸有盲者即</a><a name="0316c16" id="0316c16">皆得视。诸有聋者即皆得听。诸有喑者即</a><a name="0316c17" id="0316c17">皆能语。诸有偻者即得申。诸跛癖蹇者即</a><a name="0316c18" id="0316c18">皆走行。诸有病者即皆愈起。诸尪者即皆</a><a name="0316c19" id="0316c19">强健。诸愚痴者即更黠慧。诸有淫者皆是</a><a name="0316c20" id="0316c20">梵行。诸嗔怒者悉皆慈心作善。诸有被毒</a><a name="0316c21" id="0316c21">者毒皆不行。钟磬琴瑟箜篌乐器诸伎。不</a><a name="0316c22" id="0316c22">鼓皆自作五音声。妇女珠环皆自作声。百鸟</a><a name="0316c23" id="0316c23">畜狩皆自悲鸣。当是时。莫不欢喜善乐得</a><a name="0316c24" id="0316c24">过度者。即尔时诸佛国中诸天人民。莫不持</a><a name="0316c25" id="0316c25">天上华香来下。于虚空中悉皆供养。散诸佛</a><a name="0316c26" id="0316c26">及阿弥陀佛上。诸天各共大作万种自然伎</a><a name="0316c27" id="0316c27">乐。乐诸佛及诸菩萨阿罗汉。当是之时。其</a><a name="0316c28" id="0316c28">快乐不可言。佛告阿难。阿逸菩萨等。我说阿</a><a name="0316c29" id="0316c29">弥陀佛及诸菩萨阿罗汉国土自然七宝。傥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120316b.htm'><img src='up.gif' border=0></a>
<a href='T120317a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>