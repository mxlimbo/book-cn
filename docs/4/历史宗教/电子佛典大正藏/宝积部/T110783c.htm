<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0783c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷2)</font> 长者贤护品第一之一 <font face='Arial'>T11, p0783c</h2></font><hr>
<span class='old'>
</a><a name="0783b28" id="0783b28"><p>复次长者。恶道深险世间合集。斯苦甚大。渐</a><a name="0783b29" id="0783b29">向恶趣增长恶趣广开恶趣。谓不善业有其</span><a name="0783c01" id="0783c01">十种。何等为十。一者杀生。二者偷盗。三者邪</a><a name="0783c02" id="0783c02">染。四者妄言。五者绮语。六者两舌。七者恶</a><a name="0783c03" id="0783c03">口。八者贪。九者嗔。十者邪见。如是十种不善</a><a name="0783c04" id="0783c04">业道。渐向恶趣增长恶趣广开恶趣。我见是</a><a name="0783c05" id="0783c05">已。为令出离诸险恶道。是故我乃净信出家。</a><a name="0783c06" id="0783c06"><p>趣证阿耨多罗三藐三菩提果</a><a name="0783c07" id="0783c07"><p>尔时世尊。重说偈言</a><a name="0783c08" id="0783c08"><p class='lg'>　　众生起杀命　　　侵取他财物</a><br><a name="0783c09" id="0783c09">　　欲邪行遍行　　　速堕于地狱</a><br><a name="0783c10" id="0783c10">　　两舌及恶口　　　妄言无决定</a><br><a name="0783c11" id="0783c11">　　愚者绮饰语　　　异生烦恼缚</a><br><a name="0783c12" id="0783c12">　　贪心乐他富　　　嗔起诸过失</a><br><a name="0783c13" id="0783c13">　　邪见破坏多　　　当堕于恶趣</a><br><a name="0783c14" id="0783c14">　　身有三种罪　　　语四种应知</a><br><a name="0783c15" id="0783c15">　　意三罪亦然　　　作者堕恶趣</a><br><a name="0783c16" id="0783c16">　　若造诸罪者　　　定堕于恶趣</a><br><a name="0783c17" id="0783c17">　　若离此三罪　　　必不堕恶趣　</p></a><a name="0783c18" id="0783c18"><p>复次长者。烦恼随烦恼。诸杂染垢世间合集。</a><a name="0783c19" id="0783c19">斯苦甚大。杂染有十。何等为十。一者悭吝垢</a><a name="0783c20" id="0783c20">杂染。二者毁戒垢杂染。三者嗔恚垢杂染。四</a><a name="0783c21" id="0783c21">者懈怠垢杂染。五者散乱垢杂染。六者恶慧</a><a name="0783c22" id="0783c22">垢杂染。七者无闻垢杂染。八者疑惑垢杂</a><a name="0783c23" id="0783c23">染。九者无信解垢杂染。十者不尊重垢杂染。</a><a name="0783c24" id="0783c24">如是十种诸杂染法世间合集。我见是已。普</a><a name="0783c25" id="0783c25">令安住无杂染法。是故我乃净信出家。趣证</a><a name="0783c26" id="0783c26">阿耨多罗三藐三菩提果</a><a name="0783c27" id="0783c27"><p>尔时世尊。重说偈言</a><a name="0783c28" id="0783c28"><p class='lg'>　　世间相续法　　　十杂染逼迫</a><br><a name="0783c29" id="0783c29">　　著有为杂染　　　暂时无疲懈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110783b.htm'><img src='up.gif' border=0></a>
<a href='T110784a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>