<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0478b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷82)</font> 郁伽长者会第十九 富楼那品第八 <font face='Arial'>T11, p0478b</h2></font><hr>
<span class='old'>
</a><a name="0478a28" id="0478a28">畏。非时语畏。不见言见畏。不闻言闻畏。一</a><a name="0478a29" id="0478a29">念言念畏。不识言识畏。沙门垢畏。欲界色</span><a name="0478b01" id="0478b01">界无色界畏。一切诸道生死处畏。地狱畏。畜</a><a name="0478b02" id="0478b02">生畏。饿鬼畏。我今怖惧如是等畏。来至于</a><a name="0478b03" id="0478b03">此阿练儿处。不住在家愦闹众中。若不修行</a><a name="0478b04" id="0478b04">不修念处则不相应。脱是畏故来至此处。过</a><a name="0478b05" id="0478b05">去无量菩萨摩诃萨。一切皆住阿练儿处。解</a><a name="0478b06" id="0478b06">脱诸畏得于无畏。得无畏阿耨多罗三藐三</a><a name="0478b07" id="0478b07">菩提。未来菩萨亦复如是。住阿练儿处脱一</a><a name="0478b08" id="0478b08">切畏。得于无畏无上正道。现在菩萨摩诃萨</a><a name="0478b09" id="0478b09">亦复如是。住阿练儿处修行无畏。得于无畏</a><a name="0478b10" id="0478b10">阿耨多罗三藐三菩提。脱一切畏。是故我今</a><a name="0478b11" id="0478b11">欲得无畏脱一切畏。住阿练儿处。复次长者。</a><a name="0478b12" id="0478b12">出家菩萨住阿练儿处。无怖无畏应如是学。</a><a name="0478b13" id="0478b13">若有畏者皆由着我。皆由执我。我为初首。皆</a><a name="0478b14" id="0478b14">由爱我。起我见我想我持我妄想。于我守护</a><a name="0478b15" id="0478b15">于我。若住阿练儿处不舍执我。是为失利。长</a><a name="0478b16" id="0478b16">者。若住阿练儿处。无有我想。是住阿练儿</a><a name="0478b17" id="0478b17">处。无有见着。是住阿练儿处。不住我我所。</a><a name="0478b18" id="0478b18">是住阿练儿处。长者当知。无涅想。是住</a><a name="0478b19" id="0478b19">阿练儿处。况烦恼想。长者。谓阿练儿处者。</a><a name="0478b20" id="0478b20">不依着于一切诸法。不住诸法。于诸法无碍。</a><a name="0478b21" id="0478b21">不依色声香味触住。住一切法平等无垢。住</a><a name="0478b22" id="0478b22">善调心。弃一切畏住于无畏。住脱一切结流</a><a name="0478b23" id="0478b23">大河。住于圣种。住于少欲。住于知足易满</a><a name="0478b24" id="0478b24">易养。住充满智。住如闻修行。住于解脱。观</a><a name="0478b25" id="0478b25">空无相无作门故。住解脱知见。断系缚故。住</a><a name="0478b26" id="0478b26">于边际。顺因缘故。住所住已办。究竟净故。</a><a name="0478b27" id="0478b27">长者。犹如空处药木丛林不怖不畏。如是长</a><a name="0478b28" id="0478b28">者。出家菩萨住阿练儿处。应自生心犹如草</a><a name="0478b29" id="0478b29">木墙壁等想。犹如幻想。是中谁畏谁怖。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110478a.htm'><img src='up.gif' border=0></a>
<a href='T110478c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>