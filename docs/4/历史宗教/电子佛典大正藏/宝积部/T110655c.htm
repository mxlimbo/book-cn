<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0655c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷116)</font> 文殊说般若会第四十六之一 粪扫衣比丘品第七 <font face='Arial'>T11, p0655c</h2></font><hr>
<span class='old'>
</a><a name="0655b28" id="0655b28">念相续。即是念中。能见过去未来现在诸佛。</a><a name="0655b29" id="0655b29">何以故。念一佛功德无量无边。亦与无量诸</span><a name="0655c01" id="0655c01">佛功德无二。不思议佛法等无分别。皆乘一</a><a name="0655c02" id="0655c02">如成最正觉。悉具无量功德无量辩才。如是</a><a name="0655c03" id="0655c03">入一行三昧者。尽知恒沙诸佛法界无差别</a><a name="0655c04" id="0655c04">相。阿难。所闻佛法。得念总持辩才智慧。于声</a><a name="0655c05" id="0655c05">闻中虽为最胜。犹住量数则有限碍。若得一</a><a name="0655c06" id="0655c06">行三昧。诸经法门一一分别。皆悉了知决定</a><a name="0655c07" id="0655c07">无碍。昼夜常说智慧辩才终不断绝。若比阿</a><a name="0655c08" id="0655c08">难多闻辩才。百千等分不及其一。菩萨摩诃</a><a name="0655c09" id="0655c09">萨应作是念。我当云何逮得一行三昧不可思</a><a name="0655c10" id="0655c10">议功德无量名称。佛言。菩萨摩诃萨。当念一</a><a name="0655c11" id="0655c11">行三昧。常勤精进而不懈怠。如是次第渐渐</a><a name="0655c12" id="0655c12">修学。则能得入一行三昧。不可思议功德作</a><a name="0655c13" id="0655c13">证。除谤正法不信恶业重罪障者。所不能入。</a><a name="0655c14" id="0655c14">复次文殊师利。譬如有人得摩尼珠示其珠师。</a><a name="0655c15" id="0655c15">珠师答言此是无价真摩尼宝。即求师言。为</a><a name="0655c16" id="0655c16">我治磨勿失光色。珠师治已。随其磨时。珠色</a><a name="0655c17" id="0655c17">光明映彻表里。文殊师利。若有善男子善女</a><a name="0655c18" id="0655c18">人。修学一行三昧不可思议功德无量名称。随</a><a name="0655c19" id="0655c19">修学时知诸法相。明达无碍功德增长。亦复</a><a name="0655c20" id="0655c20">如是。文殊师利。譬如日轮光明遍满无有灭</a><a name="0655c21" id="0655c21">相。若得一行三昧。悉能具足一切功德无有</a><a name="0655c22" id="0655c22">缺少。亦复如是。照明佛法如日轮光。文殊师</a><a name="0655c23" id="0655c23">利。我所说法皆是一味离味解脱味寂灭味。</a><a name="0655c24" id="0655c24">若善男子善女人。得是一行三昧者。其所演</a><a name="0655c25" id="0655c25">说亦是一味离味解脱味寂灭味。随顺正法</a><a name="0655c26" id="0655c26">无错谬相。文殊师利。若菩萨摩诃萨。得是一</a><a name="0655c27" id="0655c27">行三昧。皆悉满足助道之法。速得阿耨多罗</a><a name="0655c28" id="0655c28">三藐三菩提。复次文殊师利。菩萨摩诃萨。不</a><a name="0655c29" id="0655c29">见法界有分别相及以一相。速得阿耨多罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110655b.htm'><img src='up.gif' border=0></a>
<a href='T110656a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>