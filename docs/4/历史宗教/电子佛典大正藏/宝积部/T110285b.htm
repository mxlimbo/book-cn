<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0285b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷48)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0285b</h2></font><hr>
<span class='old'>
</a><a name="0285a28" id="0285a28">十岁。于如是时教化众生。天人等众满拘胝</a><a name="0285a29" id="0285a29">数。皆得安住于三乘中</span><a name="0285b01" id="0285b01"><p>舍利子。彼王仙苾刍。化众生已。临命终时发</a><a name="0285b02" id="0285b02">如是言。愿我还生此佛世界人趣之中。当修</a><a name="0285b03" id="0285b03">法行。作是愿已便就命终。以愿力故。于此世</a><a name="0285b04" id="0285b04">界赡部洲中。生居士家。彼初生日便唱是言。</a><a name="0285b05" id="0285b05">我于今者当修法行。又作是言。我于今者当</a><a name="0285b06" id="0285b06">修法行。尔时众人。因其所述。为立本号。还名</a><a name="0285b07" id="0285b07">法行。舍利子。是法行童子。形如八岁。净信舍</a><a name="0285b08" id="0285b08">家趣无上道。出家不久。以宿习故。法菩萨藏</a><a name="0285b09" id="0285b09">微妙法门。无上深义自然现前。法行苾刍。安</a><a name="0285b10" id="0285b10">住如是大菩萨藏。六十岁中广行法化。躬至</a><a name="0285b11" id="0285b11">村城王都国邑乃至亭馆。处处施化。为诸众</a><a name="0285b12" id="0285b12">生开示是法。于六十岁教化天人。满拘胝众。</a><a name="0285b13" id="0285b13">于三乘中皆已成熟。或住声闻乘。或住独觉</a><a name="0285b14" id="0285b14">乘。或住无上大乘之者</a><a name="0285b15" id="0285b15"><p>舍利子。彼时法行苾刍。化众生已。临命终时</a><a name="0285b16" id="0285b16">复发是言。愿我未来当得为人出家闻法。既</a><a name="0285b17" id="0285b17">命终后。以愿力故。于此世界赡部洲中。生于</a><a name="0285b18" id="0285b18">王家。彼初生日。于上空中。天神唱言。此众生</a><a name="0285b19" id="0285b19">界。法胜菩萨出现于世。又唱是言。此众生界。</a><a name="0285b20" id="0285b20">法胜菩萨出现于世。尔时众人闻天告已。便</a><a name="0285b21" id="0285b21">号王子以为法胜。舍利子。法胜王子。如是渐</a><a name="0285b22" id="0285b22">渐诸根成熟。壮年二十。净信舍家趣于非</a><a name="0285b23" id="0285b23">家。既出家已。众人便号法胜苾刍。舍利子。</a><a name="0285b24" id="0285b24">法胜苾刍。大念慧力之所持故。大菩萨藏微</a><a name="0285b25" id="0285b25">妙法门。自然现前。精勤修习。能善永断众生</a><a name="0285b26" id="0285b26">疑惑。六十年中躬事巡化。游历村城王都国</a><a name="0285b27" id="0285b27">邑乃至亭馆。为诸众生开示是法。于六十岁。</a><a name="0285b28" id="0285b28">成熟拘胝诸天人众。悉令安住阿耨多罗三</a><a name="0285b29" id="0285b29">藐三菩提心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110285a.htm'><img src='up.gif' border=0></a>
<a href='T110285c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>