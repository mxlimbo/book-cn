<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0095b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷17)</font> 无量寿如来会第五之一 清净陀罗尼品第三之一 <font face='Arial'>T11, p0095b</h2></font><hr>
<span class='old'>
</a><a name="0095a28" id="0095a28">佛土。修习如是菩萨行时。经于无量无数不</a><a name="0095a29" id="0095a29">可思议。无有等等亿那由他百千劫内。初未</span><a name="0095b01" id="0095b01">曾起贪嗔及痴欲害恚想。不起色声香味触</a><a name="0095b02" id="0095b02">想。于诸众生常乐爱敬犹如亲属。其性温和</a><a name="0095b03" id="0095b03">易可同处。有来求者不逆其意。善言劝谕无</a><a name="0095b04" id="0095b04">不从心。资养所须趣支身命。少欲知足常乐</a><a name="0095b05" id="0095b05">虚闲。禀识聪明而无矫妄。其性调顺无有暴</a><a name="0095b06" id="0095b06">恶。于诸有情常怀慈忍。心不诈谄亦无懈怠。</a><a name="0095b07" id="0095b07">善言策进求诸白法。普为群生勇猛无退。利</a><a name="0095b08" id="0095b08">益世间大愿圆满。奉事师长敬佛法僧。于菩</a><a name="0095b09" id="0095b09">萨行常被甲胄。志乐寂静离诸染着。为令众</a><a name="0095b10" id="0095b10">生常修白法。于善法中而为上首。住空无相</a><a name="0095b11" id="0095b11">无愿无作无生不起不灭无有憍慢。而彼正士</a><a name="0095b12" id="0095b12">行菩萨道时。常护语言不以语言害他及己。</a><a name="0095b13" id="0095b13">常以语业利己及人。若入王城及诸村落。虽</a><a name="0095b14" id="0095b14">见诸色心无所染。以清净心不爱不恚。菩萨</a><a name="0095b15" id="0095b15">尔时。于檀波罗蜜起自行已。又能令他行于</a><a name="0095b16" id="0095b16">惠施。于尸波罗蜜乃至般若波罗蜜。起前二</a><a name="0095b17" id="0095b17">行皆悉圆满。由成如是诸善根故。所生之处</a><a name="0095b18" id="0095b18">有无量亿那由他百千伏藏自然涌出。复令</a><a name="0095b19" id="0095b19">无量无数不可思议无等无边诸众生类。安</a><a name="0095b20" id="0095b20">住阿耨多罗三藐三菩提。如是无边诸菩萨</a><a name="0095b21" id="0095b21">众起诸妙行。供养奉事于诸世尊乃至成佛。</a><a name="0095b22" id="0095b22">皆不可以语言分别之所能知。或作轮王。帝</a><a name="0095b23" id="0095b23">释。苏焰摩天。兜率陀天。善化天。他化自在</a><a name="0095b24" id="0095b24">天。大梵天王。皆能奉事供养诸佛。及能请佛</a><a name="0095b25" id="0095b25">转于法轮。若作阎浮提王及诸长者。宰官婆</a><a name="0095b26" id="0095b26">罗门刹帝利等。诸种姓中皆能尊重供养诸</a><a name="0095b27" id="0095b27">佛。又能演说无量法门。从此永弃世间成无</a><a name="0095b28" id="0095b28">上觉。然彼菩萨能以上妙衣服卧具饮食医</a><a name="0095b29" id="0095b29">药。尽形供养一切如来得安乐住。如是种种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110095a.htm'><img src='up.gif' border=0></a>
<a href='T110095c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>