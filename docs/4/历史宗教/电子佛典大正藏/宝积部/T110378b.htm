<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0378b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷66)</font> 菩萨见实会第十六 三十三天授记品第十四 <font face='Arial'>T11, p0378b</h2></font><hr>
<span class='old'>
</a><br><a name="0378a28" id="0378a28">　　此于佛法深信乐　　　当来之世必成佛</a><br><a name="0378a29" id="0378a29">　　于此佛法所作福　　　无有失坏及障碍</span><br><a name="0378b01" id="0378b01">　　天众于我供养已　　　复知诸法犹如幻</a><br><a name="0378b02" id="0378b02">　　当来世近住劫中　　　得成最胜说中胜</a><br><a name="0378b03" id="0378b03">　　彼胜福者皆同号　　　名因陀罗幢王佛</a><br><a name="0378b04" id="0378b04">　　彼佛宣说如幻法　　　度脱无量亿众生</a><br><a name="0378b05" id="0378b05">　　是故汝等舍放逸　　　修一切法应如幻</a><br><a name="0378b06" id="0378b06">　　是不逸者我所化　　　为满菩提分法故</a><br><a name="0378b07" id="0378b07">　　精进由如救头然　　　速求寂灭胜菩提　</p></a><a name="0378b08" id="0378b08"><p><b>　　<A NAME="n157"></A>夜摩天授记品第十五</b></a><a name="0378b09" id="0378b09"><p>尔时复有四亿夜摩天众。见阿修罗伽楼罗</a><a name="0378b10" id="0378b10">龙女龙王鸠槃茶乾闼婆夜叉紧那罗虚空</a><a name="0378b11" id="0378b11">行天四天王天忉利天等。供养如来并闻授</a><a name="0378b12" id="0378b12">记。皆大欣喜踊跃无量。尔时夜摩天众。知</a><a name="0378b13" id="0378b13">佛如来以无碍智授彼记已。即于佛法起信</a><a name="0378b14" id="0378b14">乐心。起信乐已即作是念。如是佛法甚奇微</a><a name="0378b15" id="0378b15">妙。若证佛法者。无有不知无有不见。无不简</a><a name="0378b16" id="0378b16">择无有不证。于已生未生现生。或已灭当灭</a><a name="0378b17" id="0378b17">现灭。若业及报。皆如实知。甚奇如来能知世</a><a name="0378b18" id="0378b18">谛及第一义。善知此二更无有余。彼佛世尊</a><a name="0378b19" id="0378b19">于其空法善能知见。善知简择善证相应。故</a><a name="0378b20" id="0378b20">名萨波若。何谓世谛。一切世俗生死所行。于</a><a name="0378b21" id="0378b21">此诸法悉能晓知。第一义者无有言说。无有</a><a name="0378b22" id="0378b22">知者。非心所行。以无知故。无能说者。无显示</a><a name="0378b23" id="0378b23">者。无开说者。无有闻者。以无说故。亦无知者</a><a name="0378b24" id="0378b24">无生无示。无有见者。无有施设。无有取着。无</a><a name="0378b25" id="0378b25">有觉知。无有能到亦无所到。无能亲近。无能</a><a name="0378b26" id="0378b26">恻量。无有建立。无有弃舍。无有所作。亦无</a><a name="0378b27" id="0378b27">能作。无誉无毁无利无衰。无称无讥无苦无</a><a name="0378b28" id="0378b28">乐。非色非非色。非数非非数。非明非非明。非</a><a name="0378b29" id="0378b29">有烦恼非离烦恼。非世间非涅槃。非觉非观。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110378a.htm'><img src='up.gif' border=0></a>
<a href='T110378c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>