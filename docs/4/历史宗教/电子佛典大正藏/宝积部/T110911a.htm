<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0319 大圣文殊师利菩萨佛刹功德庄严经 0911a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 319 大圣文殊师利菩萨佛刹功德庄严经</font> <font face='Arial'>(卷2)</font> <font face='Arial'>T11, p0911a</h2></font><hr>
<span class='old'>
</a><a name="0910c28" id="0910c28">圆满佛刹功德</a><a name="0910c29" id="0910c29"><p>复次舍利子。菩萨成就三法。速得无上正等</span><a name="0911a01" id="0911a01">菩提。所求佛刹皆得成就。云何三法。一者住</a><a name="0911a02" id="0911a02">不放逸。二者如所闻法起正修行。三者发殊</a><a name="0911a03" id="0911a03">胜大愿</a><a name="0911a04" id="0911a04"><p>舍利子。若菩萨成就此三法者。速证无上正</a><a name="0911a05" id="0911a05">等菩提。随其所乐净佛刹土皆得圆满</a><a name="0911a06" id="0911a06"><p>尔时具寿舍利子。白佛言世尊。希有如来善</a><a name="0911a07" id="0911a07">说此法。世尊由住不放逸故。获得一切菩提</a><a name="0911a08" id="0911a08">分法。住正修行故得大菩提以大愿殊胜故</a><a name="0911a09" id="0911a09">成就佛刹</a><a name="0911a10" id="0911a10"><p>佛告舍利子。如是如是如汝所说。由不放逸</a><a name="0911a11" id="0911a11">故得菩提分法。由住正修行故得大菩提。由</a><a name="0911a12" id="0911a12">发殊胜大愿故得净佛刹圆满庄严。舍利子。</a><a name="0911a13" id="0911a13">如我往昔依胜愿故成如是刹。舍利子。我由</a><a name="0911a14" id="0911a14">往不放逸故满其本愿。由正修行故得大菩</a><a name="0911a15" id="0911a15">提。舍利子。若但言说而不修行。尚不能至声</a><a name="0911a16" id="0911a16">闻之地。何况能得无上菩提。是故舍利子。菩</a><a name="0911a17" id="0911a17">萨应当要期真实如说修行。于诸学处应如</a><a name="0911a18" id="0911a18">是学</a><a name="0911a19" id="0911a19"><p>尔时曾中四万菩萨。从座而起合掌向佛。异</a><a name="0911a20" id="0911a20">口同声白言。世尊如佛所说。菩萨学处我当</a><a name="0911a21" id="0911a21">随学。住不放逸成就修行。满其大愿严净佛</a><a name="0911a22" id="0911a22">刹。如是之行我当行之。若诸菩萨随其所愿</a><a name="0911a23" id="0911a23">我当满足</a><a name="0911a24" id="0911a24"><p>尔时世尊熙怡微笑。时舍利子。白佛言世尊</a><a name="0911a25" id="0911a25">以何因缘现此微笑。佛告舍利子。汝见此诸</a><a name="0911a26" id="0911a26">善男子作师子吼不。舍利子言。唯然已见。佛</a><a name="0911a27" id="0911a27">言舍利子。此诸善男子过百千劫。各于异刹</a><a name="0911a28" id="0911a28">得阿耨多罗三藐三菩提。同号愿庄严。亦如</a><a name="0911a29" id="0911a29">当来师子佛等。其国清净与无量寿如来刹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110910c.htm'><img src='up.gif' border=0></a>
<a href='T110911b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>