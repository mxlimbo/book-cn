<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0148a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0148a</h2></font><hr>
<span class='old'>
</a><a name="0147c28" id="0147c28">周旋者无所施害。除此名已则无所得。犹如</a><a name="0147c29" id="0147c29">观察此三十七道品之法亦无所除。天子复问</span><a name="0148a01" id="0148a01">文殊师利。何谓比丘慕于修行而独宴处。文</a><a name="0148a02" id="0148a02">殊答曰。假使分别诸法一等一种门相者。譬</a><a name="0148a03" id="0148a03">如虚空。悉无所行皆无众生。是谓修行。又修</a><a name="0148a04" id="0148a04">行者。不处今世不由后世。在于三世皆无所</a><a name="0148a05" id="0148a05">行。至一切法亦无所行。悉了诸法虚伪无实。</a><a name="0148a06" id="0148a06">是谓修行。其修行者。则于诸法无双无只无</a><a name="0148a07" id="0148a07">应不应。是谓修行。时彼众会无央数人。心</a><a name="0148a08" id="0148a08">怀沉吟悉生疑结。此为何谓。当奉何行。何</a><a name="0148a09" id="0148a09">因申畅。如来至真等正觉。演三脱门得至泥</a><a name="0148a10" id="0148a10">洹若能造证三十七道品之法致灭度矣。文</a><a name="0148a11" id="0148a11">殊师利。今者所说。将无倒教乱法之兆。文殊</a><a name="0148a12" id="0148a12">师利。寻时皆知此诸比丘一切众会心所怀</a><a name="0148a13" id="0148a13">疑。告舍利弗。唯卿仁者。为众重任咸共信之。</a><a name="0148a14" id="0148a14">最大智慧如来所叹。又贤者。身离欲尘法而</a><a name="0148a15" id="0148a15">以造证。仁者。久如逮成四谛得造证乎三十</a><a name="0148a16" id="0148a16">七品及三脱门也。舍利弗曰不也。我不得法。</a><a name="0148a17" id="0148a17">当可造立思惟其义及修行者。所以者何。一</a><a name="0148a18" id="0148a18">切诸法悉无所受亦无所生。空无言教空不</a><a name="0148a19" id="0148a19">证空说是语时。三万比丘漏尽意解</a><a name="0148a20" id="0148a20"><p>善住意天子。赞文殊师利。审如仁者。执慧颁</a><a name="0148a21" id="0148a21">宣深妙法忍兴隆空行。文殊答曰。吾不执慧。</a><a name="0148a22" id="0148a22">一切愚戆凡夫之士执求智慧。所以者何。斯</a><a name="0148a23" id="0148a23">等之类。执持令转集会二品所执。堕于地狱</a><a name="0148a24" id="0148a24">饿鬼畜生诸天人间。所见牵连。假使天子为</a><a name="0148a25" id="0148a25">诸三界。展转牵连轮转无际。所向非一。所生</a><a name="0148a26" id="0148a26">受身各各别异。是为牵连随其宛转。如是</a><a name="0148a27" id="0148a27">牵连展转无休。由是之故不知本际。在于生</a><a name="0148a28" id="0148a28">死乐苦恼根。复次天子。愚騃无智凡夫。不闻</a><a name="0148a29" id="0148a29">与欲俱合怒痴亦然。报应诸见名色同尘。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120147c.htm'><img src='up.gif' border=0></a>
<a href='T120148b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>