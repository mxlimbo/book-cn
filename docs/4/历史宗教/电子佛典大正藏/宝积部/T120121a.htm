<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0341 圣善住意天子所问经 0121a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 341 圣善住意天子所问经</font> <font face='Arial'>(卷1)</font> 翻译之记 <font face='Arial'>T12, p0121a</h2></font><hr>
<span class='old'>
</a><a name="0120c28" id="0120c28">止止天子。汝莫分别。若使菩萨有退转者。菩</a><a name="0120c29" id="0120c29">提正觉非得菩提。天子问言。文殊师利。何处</span><a name="0121a01" id="0121a01">退转。文殊师利答言。天子。贪欲退转。嗔恚</a><a name="0121a02" id="0121a02">退转愚痴退转有爱退转。无明退转。乃至十</a><a name="0121a03" id="0121a03">二有支退转。因退转。见道退转。名退转。色</a><a name="0121a04" id="0121a04">退转。欲界退转。色界退转。无色界退转。声闻</a><a name="0121a05" id="0121a05">行退转。缘觉行退转。分别退转。取着退转。体</a><a name="0121a06" id="0121a06">退转。取体退转。断退转。常退转。取退转。舍</a><a name="0121a07" id="0121a07">退转。我想退转。众生想退转。命想退转。丈夫</a><a name="0121a08" id="0121a08">想退转。意思退转。障碍退转。颠倒退转。自身</a><a name="0121a09" id="0121a09">退转。自身见退转。自身根本六十二见退转。</a><a name="0121a10" id="0121a10">五盖退转。五取阴退转。一切内外入退转。界</a><a name="0121a11" id="0121a11">退转。佛想退转。法想退转。僧想退转。我成佛</a><a name="0121a12" id="0121a12">我说法。我度众生我破魔王。我得智慧有彼</a><a name="0121a13" id="0121a13">想退转。不分别十力。不分别十八不共佛法。</a><a name="0121a14" id="0121a14">不分别根无畏。不分别想。不分别佛世界</a><a name="0121a15" id="0121a15">庄严。不分别声闻功德。一切分别退转。如是</a><a name="0121a16" id="0121a16">天子。若菩萨此处退转。彼不退转</a><a name="0121a17" id="0121a17"><p>时善住意天子问言。何处不退转。文殊师利</a><a name="0121a18" id="0121a18">答言。天子。佛智慧不退转。空不退转。无相不</a><a name="0121a19" id="0121a19">退转。无愿不退转。真如不退转。法界不退转。</a><a name="0121a20" id="0121a20">实际不退转。平等不退转。天子言。若文殊师</a><a name="0121a21" id="0121a21">利作如是说。若菩萨此法分别不分别。无分</a><a name="0121a22" id="0121a22">别不分别退转。以是义故得言退转。曰彼有</a><a name="0121a23" id="0121a23">何法而言退转。曰有无非有非无。何法退转。</a><a name="0121a24" id="0121a24">何处退转。文殊师利言。若不实取。若不正取。</a><a name="0121a25" id="0121a25">若不如取。彼则不取不舍无相可作。以是义</a><a name="0121a26" id="0121a26">故得言退转。彼法退转不可说有。不可说无。</a><a name="0121a27" id="0121a27">何以故。若有若无而退转者。彼则有过。何以</a><a name="0121a28" id="0121a28">故。若有法退转则堕常边。若无法退转则堕</a><a name="0121a29" id="0121a29">断边。如来说法非断非常。不断不常是佛所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120120c.htm'><img src='up.gif' border=0></a>
<a href='T120121b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>