<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0355 入法界体性经 0234c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 355 入法界体性经</font> <font face='Arial'>(卷1)</font> <font face='Arial'>T12, p0234c</h2></font><hr>
<span class='old'>
</a><a name="0234b28" id="0234b28">正信。若行非行。彼即正行。所以者何。正不正</a><a name="0234b29" id="0234b29">者。但有言说。不可得也。佛言。文殊师利。行</span><a name="0234c01" id="0234c01">者是何义。文殊师利言。世尊。行者是见实际</a><a name="0234c02" id="0234c02">义。佛言。文殊师利。修道是何义。文殊师利</a><a name="0234c03" id="0234c03">言。世尊。修道者思惟证义。佛言。文殊师利。</a><a name="0234c04" id="0234c04">汝云何为初行男子女人说法。文殊师利言。</a><a name="0234c05" id="0234c05">世尊。我于彼诸善男子善女人所。教发我见</a><a name="0234c06" id="0234c06">即是为其说法。世尊。我不灭贪欲诸患而为</a><a name="0234c07" id="0234c07">说法。所以者何。此等诸法。本性无生无灭故。</a><a name="0234c08" id="0234c08">世尊。若能灭实际。即能灭我见所生际。世尊。</a><a name="0234c09" id="0234c09">我为初行善男子善女人。如是说法。不受佛</a><a name="0234c10" id="0234c10">法。不着凡夫法。于诸法不举不舍。世尊。我为</a><a name="0234c11" id="0234c11">初发意男子女人。当如是说法。文殊师利言。</a><a name="0234c12" id="0234c12">世尊。亦为教化众生时。云何说法。佛言文殊</a><a name="0234c13" id="0234c13">师利。我不坏色生。亦不坏色不生故说法。如</a><a name="0234c14" id="0234c14">是受想行识亦不坏不生故说法。文殊师利。</a><a name="0234c15" id="0234c15">我不坏欲嗔痴等而为说法。文殊师利。我为</a><a name="0234c16" id="0234c16">诸教化者。当令知不思议法。我为说法。以如</a><a name="0234c17" id="0234c17">是故。我成阿耨多罗三藐三菩提。文殊师利。</a><a name="0234c18" id="0234c18">我无所坏诸法。已得成无上菩提。亦无有生。</a><a name="0234c19" id="0234c19">得成无上菩提。文殊师利。所言佛者。即是法</a><a name="0234c20" id="0234c20">界。于彼诸力无畏。亦是法界。文殊师利。我不</a><a name="0234c21" id="0234c21">见法界有其分数。我于法界中。不见此是凡</a><a name="0234c22" id="0234c22">夫法。此是阿罗汉法。辟支佛法。及诸佛法。其</a><a name="0234c23" id="0234c23">法界无有胜异。亦无坏乱。文殊师利。譬如恒</a><a name="0234c24" id="0234c24">河。若阎摩那。若可罗跋提河。如是等大河入</a><a name="0234c25" id="0234c25">于大海。其水不可别异。如是文殊师利。如是</a><a name="0234c26" id="0234c26">种种名字诸法。入于法界中无有名字差别。</a><a name="0234c27" id="0234c27">文殊师利。譬如种种诸谷聚中不可说别。是</a><a name="0234c28" id="0234c28">法界中亦无别名。有此有彼。是染是净。凡夫</a><a name="0234c29" id="0234c29">圣人及诸佛法。如是名字不可示现。如是法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120234b.htm'><img src='up.gif' border=0></a>
<a href='T120235a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>