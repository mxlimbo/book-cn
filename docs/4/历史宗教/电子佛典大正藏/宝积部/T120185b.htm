<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0347 大乘显识经 0185b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 347 大乘显识经</font> <font face='Arial'>(卷2)</font> <font face='Arial'>T12, p0185b</h2></font><hr>
<span class='old'>
</a><a name="0185a28" id="0185a28">阵。干戈既交心乱坠马。武艺捷习还即跳上。</a><a name="0185a29" id="0185a29">识弃于身速即受身。亦复如是。又如怯人见</span><a name="0185b01" id="0185b01">敌怖惧乘马退走。识资善业。见天父母同座</a><a name="0185b02" id="0185b02">而坐。速托生彼亦复如是。大药。如汝所问。识</a><a name="0185b03" id="0185b03">弃故身新身未受。当尔之时识作何相。大药。</a><a name="0185b04" id="0185b04">譬如人影现于水中无质可取。手足面目及</a><a name="0185b05" id="0185b05">诸形状与人不异。体质事业影中皆无。无冷</a><a name="0185b06" id="0185b06">无热及与诸触。亦无疲乏肉段诸大。无言声</a><a name="0185b07" id="0185b07">身声苦乐之声。识弃故身新身未受。相亦如</a><a name="0185b08" id="0185b08">是。大药。是资善业生诸天者。大药白佛言。云</a><a name="0185b09" id="0185b09">何识生地狱。佛言大药。行恶业者入于地狱。</a><a name="0185b10" id="0185b10">汝当谛听。大药。此中众生积不善根。命终之</a><a name="0185b11" id="0185b11">时作如是念。我今于此身死。弃舍父母亲知</a><a name="0185b12" id="0185b12">所爱。甚大忧苦。见诸地狱及见己身应合入</a><a name="0185b13" id="0185b13">者。见足在上头倒向下。又见一处地纯是血。</a><a name="0185b14" id="0185b14">见此血已心有味着。缘味着心便生地狱。腐</a><a name="0185b15" id="0185b15">败恶水臭秽因力识托其中。譬如粪秽臭处。</a><a name="0185b16" id="0185b16">臭酪臭酒诸臭因力。虫生其中。入地狱者托</a><a name="0185b17" id="0185b17">臭物生。亦复如是。贤护胜上童真合掌白佛</a><a name="0185b18" id="0185b18">言。地狱众生作何色相。身复云何。佛言大药。</a><a name="0185b19" id="0185b19">其爱血地生地狱者。遍身血光身如血色。生</a><a name="0185b20" id="0185b20">汤隍者身如黑云。生乳汤河者。身点斑杂作</a><a name="0185b21" id="0185b21">种种色体极软脆。犹如贵乐婴孩之身。其身</a><a name="0185b22" id="0185b22">长大过八肘量。须发身毛并长垂曳。手足面</a><a name="0185b23" id="0185b23">目亏曲不全。阎浮提人遥见便死。大药白佛</a><a name="0185b24" id="0185b24">言。地狱众生以何为食。佛言大药。地狱众生</a><a name="0185b25" id="0185b25">食无少乐。惶惧驰走。遥见镕铜赤汁。意谓是</a><a name="0185b26" id="0185b26">血众奔趣之。又有声呼。诸有饥者可速来食。</a><a name="0185b27" id="0185b27">便走向彼至已而住以手承口。狱卒以热铜汁</a><a name="0185b28" id="0185b28">写手掬中。逼之令饮铜汁入腹。骨节爆裂举</a><a name="0185b29" id="0185b29">身火起。大药。地狱众生所食之物。唯增苦痛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120185a.htm'><img src='up.gif' border=0></a>
<a href='T120185c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>