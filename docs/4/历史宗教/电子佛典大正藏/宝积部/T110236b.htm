<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0236b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷41)</font> 菩萨藏会第十二之一 菩萨藏会第十二之七四无量品第五 <font face='Arial'>T11, p0236b</h2></font><hr>
<span class='old'>
</a><a name="0236a28" id="0236a28">童子。证得大乘菩萨摩诃萨亦复如是。必以</a><a name="0236a29" id="0236a29">大悲而为导首。童子。如转轮王所有众宝。要</span><a name="0236b01" id="0236b01">以金轮而为前导。如是童子。菩萨摩诃萨亦</a><a name="0236b02" id="0236b02">复如是。所有一切诸佛正法。皆以大悲而为</a><a name="0236b03" id="0236b03">导首</a><a name="0236b04" id="0236b04"><p>复次童子。菩萨摩诃萨。为阿耨多罗三藐三</a><a name="0236b05" id="0236b05">菩提故。度诸众生行于大悲。毕竟不舍一切</a><a name="0236b06" id="0236b06">众生。童子。云何菩萨摩诃萨于众生所发起</a><a name="0236b07" id="0236b07">大悲。童子。菩萨摩诃萨行大悲时。观诸众生</a><a name="0236b08" id="0236b08">虚伪身见之所缠缚。为诸恶见之所藏隐。菩</a><a name="0236b09" id="0236b09">萨摩诃萨如是观已。于诸众生发起大悲。我</a><a name="0236b10" id="0236b10">当为彼说微妙法。令其永断虚伪身见种种</a><a name="0236b11" id="0236b11">缠缚诸恶见等</a><a name="0236b12" id="0236b12"><p>复次童子。菩萨摩诃萨行大悲时。观诸众生</a><a name="0236b13" id="0236b13">安住不实虚伪颠倒。于无常中妄起常想。于</a><a name="0236b14" id="0236b14">诸苦中妄起乐想。于无我中妄起我想。于不</a><a name="0236b15" id="0236b15">净中妄起净想。童子。菩萨摩诃萨如是观已。</a><a name="0236b16" id="0236b16">于诸众生发起大悲。我当为彼说微妙法令</a><a name="0236b17" id="0236b17">其永断虚妄不实诸颠倒故</a><a name="0236b18" id="0236b18"><p>复次童子。菩萨摩诃萨行大悲时。观诸众生</a><a name="0236b19" id="0236b19">愚痴颠倒耽嗜爱欲。于母姊妹尚生陵逼。况</a><a name="0236b20" id="0236b20">复于彼余众生等。菩萨摩诃萨观是事已。作</a><a name="0236b21" id="0236b21">如是念。苦哉世间。乃能容止非圣之聚。恶业</a><a name="0236b22" id="0236b22">无愧充满其中。复作是念。咄哉苦哉。如是</a><a name="0236b23" id="0236b23">众生曾处母胎。卧息停止生由产门。如何无</a><a name="0236b24" id="0236b24">耻共行斯事。如是众生深为大失极可怜愍。</a><a name="0236b25" id="0236b25">种种过患极可诃责。何以故。为贪嗔痴之所</a><a name="0236b26" id="0236b26">害故。又为无智所加害故。舍离正法安住非</a><a name="0236b27" id="0236b27">法。修行恶法堕在地狱畜生焰魔鬼趣。如是</a><a name="0236b28" id="0236b28">众生恶业引故。所往之处行于非道。童子。譬</a><a name="0236b29" id="0236b29">如野干于彼冢间为诸群狗之所搏逐逃迸走<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110236a.htm'><img src='up.gif' border=0></a>
<a href='T110236c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>