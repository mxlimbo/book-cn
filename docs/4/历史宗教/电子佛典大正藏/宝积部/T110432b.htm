<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0432b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷76)</font> 菩萨见实会第十六 四转轮王品第二十六之一 <font face='Arial'>T11, p0432b</h2></font><hr>
<span class='old'>
</a><a name="0432a28" id="0432a28">即告御臣名摩多梨言。汝当前来。可疾严</a><a name="0432a29" id="0432a29">备诸天千马宝车。往阎浮提鞞提呵国尼弥</span><a name="0432b01" id="0432b01">王所。说如是言。此是诸天千调马车。遣来迎</a><a name="0432b02" id="0432b02">王唯愿大王。升此宝车勿生怖畏。三十三天</a><a name="0432b03" id="0432b03">悉皆愿乐欲见大王。若上车已作如是言。大</a><a name="0432b04" id="0432b04">王。我今将王从何道去。诣彼天上。为从住颠</a><a name="0432b05" id="0432b05">倒地众生道而去。为从住不颠倒地众生道而</a><a name="0432b06" id="0432b06">去也。尔时摩多梨答帝释言。唯然受教。闻此</a><a name="0432b07" id="0432b07">语已。即便严备千调马车。自升其上。从彼忉</a><a name="0432b08" id="0432b08">利下阎浮提。至鞞提呵国尼弥王所。语尼弥</a><a name="0432b09" id="0432b09">王。作如是言。忉利诸天今送千调马车。王可</a><a name="0432b10" id="0432b10">升车勿生怖畏。忉利诸天愿乐见王。尔时尼</a><a name="0432b11" id="0432b11">弥大王。以无畏心便即登之。既升车已。摩多</a><a name="0432b12" id="0432b12">梨作如是言。我今将王从何道去。为从住颠</a><a name="0432b13" id="0432b13">倒地众生道去。为从住不颠倒地众生道去。</a><a name="0432b14" id="0432b14">王即报言。汝可将我从彼二道中间而去。尔</a><a name="0432b15" id="0432b15">时摩多梨。即将尼弥王。从颠倒地众生所。不</a><a name="0432b16" id="0432b16">颠倒地众生所二处而去。大王。尔时尼弥王。</a><a name="0432b17" id="0432b17">语摩多梨言。汝可少时停车而住。我当观彼</a><a name="0432b18" id="0432b18">颠倒众生所住之处。时摩多梨。即受王教。暂</a><a name="0432b19" id="0432b19">止马车。尔时尼弥王。于少时间。令八十千万</a><a name="0432b20" id="0432b20">众生。安住见实三昧中。何以故。是王于少时</a><a name="0432b21" id="0432b21">间。令如是众住见实三昧中。此王善习不放</a><a name="0432b22" id="0432b22">逸行故。令此众生住三昧者。于后悉得无生</a><a name="0432b23" id="0432b23">法忍。是时摩多梨。都不觉知王所为作。尔时</a><a name="0432b24" id="0432b24">摩多梨。又复将王到须弥顶。尔时尼弥王。遥</a><a name="0432b25" id="0432b25">见青茂丛林。告摩多梨言。彼林定是不颠倒</a><a name="0432b26" id="0432b26">众生所居之处。摩多梨言。大王。此是忉利诸</a><a name="0432b27" id="0432b27">天善法之堂。彼忉利天众集在堂上欲得见</a><a name="0432b28" id="0432b28">王。惟愿大王。勿生怖畏。当升此堂。尔时尼弥</a><a name="0432b29" id="0432b29">王。心不恐惧便升堂上。尔时帝释。遥见尼弥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110432a.htm'><img src='up.gif' border=0></a>
<a href='T110432c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>