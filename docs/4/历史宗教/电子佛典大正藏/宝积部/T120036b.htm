<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0324 佛说幻士仁贤经 0036b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 324 佛说幻士仁贤经</font> <font face='Arial'>(卷1)</font> <font face='Arial'>T12, p0036b</h2></font><hr>
<span class='old'>
</a><br><a name="0036a28" id="0036a28">　　月所出光明　　　及日摩尼珠</a><br><a name="0036a29" id="0036a29">　　其帝释光明　　　一切光及梵</span><br><a name="0036b01" id="0036b01">　　其明悉蔽歇　　　为尽不复现</a><br><a name="0036b02" id="0036b02">　　佛出光明时　　　悉照诸佛国</a><br><a name="0036b03" id="0036b03">　　已解诸深法　　　静然为空寂</a><br><a name="0036b04" id="0036b04">　　其无有吾我　　　亦无有寿命</a><br><a name="0036b05" id="0036b05">　　不有亦不无　　　悉损是二事</a><br><a name="0036b06" id="0036b06">　　尊皆令世吉　　　所游如月光</a><br><a name="0036b07" id="0036b07">　　于此唯发心　　　立意遵妙道</a><br><a name="0036b08" id="0036b08">　　今谁于佛道　　　安定住正法</a><br><a name="0036b09" id="0036b09">　　所以得受身　　　归命佛宝尊</a><br><a name="0036b10" id="0036b10">　　善哉唯愿说　　　今日所笑意</a><br><a name="0036b11" id="0036b11">　　佛说义清净　　　为诸弟子故</a><br><a name="0036b12" id="0036b12">　　佛尊为安隐　　　其光普日照</a><br><a name="0036b13" id="0036b13">　　为异学故说　　　辟支诸佛义</a><br><a name="0036b14" id="0036b14">　　若为求佛者　　　志尊上妙法</a><br><a name="0036b15" id="0036b15">　　总持等无疑　　　于是天中天</a><br><a name="0036b16" id="0036b16">　　唯愿为解说　　　所应得佛道</a><br><a name="0036b17" id="0036b17">　　此色佛光炎　　　清净灭垢秽</a><br><a name="0036b18" id="0036b18">　　还来绕佛身　　　顶上没不现　</p></a><a name="0036b19" id="0036b19"><p>尔时佛告贤者阿难。宁见幻士仁贤乎踊在</a><a name="0036b20" id="0036b20">虚空。对曰已见世尊。佛言阿难。族姓子仁</a><a name="0036b21" id="0036b21">贤。却后九万二千劫当得作佛。名严净王</a><a name="0036b22" id="0036b22">如来至真等正觉明行成为善逝世间解无上</a><a name="0036b23" id="0036b23">士道法御天人师号佛世尊。世界名曰大净。</a><a name="0036b24" id="0036b24">劫曰幻化。其严净王如来大净世界。人民众</a><a name="0036b25" id="0036b25">多安隐快乐五谷丰贱。其土平博无有丘墟。</a><a name="0036b26" id="0036b26">日月光照种种树木皆以庄严。众香具足常</a><a name="0036b27" id="0036b27">悬幢幡。其国人民如意所愿。皆见佛土严净</a><a name="0036b28" id="0036b28">所有自然。譬如第二忉利天上七宝宫殿。</a><a name="0036b29" id="0036b29">其国人民皆见国土安雅。生彼佛国者皆求<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120036a.htm'><img src='up.gif' border=0></a>
<a href='T120036c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>