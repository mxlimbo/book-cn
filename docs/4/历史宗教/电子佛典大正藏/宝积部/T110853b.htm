<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0853b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷28)</font> 精进波罗蜜多品第九之一 <font face='Arial'>T11, p0853b</h2></font><hr>
<span class='old'>
</a><a name="0853a28" id="0853a28"><p class='lg'>　　若人行是五种法　　　于此胜慧不增长</a><br><a name="0853a29" id="0853a29">　　而复远离调御尊　　　不能速疾成正觉</span><br><a name="0853b01" id="0853b01">　　虚诳一切有情故　　　如王家臣诸仆使</a><br><a name="0853b02" id="0853b02">　　悉断一切善根力　　　不能值遇佛出世</a><br><a name="0853b03" id="0853b03">　　又或惊怖诸有情　　　语令捉缚加捶打</a><br><a name="0853b04" id="0853b04">　　如是作诸恶业已　　　于无上尊常远离</a><br><a name="0853b05" id="0853b05">　　复于苾刍苾刍尼　　　破他净戒生病苦</a><br><a name="0853b06" id="0853b06">　　刹那不得值好时　　　于诸佛所常远离</a><br><a name="0853b07" id="0853b07">　　父母妻孥诸眷属　　　于非法行常无间</a><br><a name="0853b08" id="0853b08">　　而于正法不乐闻　　　堕痴迷中难出离</a><br><a name="0853b09" id="0853b09">　　设逢佛世求亲近　　　于刹那间不能得</a><br><a name="0853b10" id="0853b10">　　或复爱乐出家时　　　彼等竞来为障难</a><br><a name="0853b11" id="0853b11">　　或时听是正法已　　　随处演说真实空</a><br><a name="0853b12" id="0853b12">　　彼等竞生嗔恚心　　　乃说此为非正法</a><br><a name="0853b13" id="0853b13">　　如是种种诸障难　　　十六分中未及一</a><br><a name="0853b14" id="0853b14">　　由是毁谤正法因　　　世世生盲无所见</a><br><a name="0853b15" id="0853b15">　　彼不能见正觉尊　　　纵见不生清净信</a><br><a name="0853b16" id="0853b16">　　当获人身不具足　　　后堕一切傍生中</a><br><a name="0853b17" id="0853b17">　　若人归向佛菩提　　　及于菩萨生爱乐</a><br><a name="0853b18" id="0853b18">　　一切障难悉蠲除　　　善能修习真正行</a><br><a name="0853b19" id="0853b19">　　所有父母并眷属　　　及余一切有情类</a><br><a name="0853b20" id="0853b20">　　数数引导令出家　　　速能摄受归正道</a><br><a name="0853b21" id="0853b21">　　唯母最初引导已　　　复能赞叹令出家</a><br><a name="0853b22" id="0853b22">　　即当往诣善逝尊　　　发心开悟大菩提　</p></a><a name="0853b23" id="0853b23"><p>复次舍利子。出家菩萨复有如是五种之法。</a><a name="0853b24" id="0853b24">于诸善友亦复远离。诸佛出世于刹那时不</a><a name="0853b25" id="0853b25">能值遇如是积集诸善根力亦皆破坏。而于</a><a name="0853b26" id="0853b26">持戒菩萨摩诃萨。不能随学。乃至不能疾得</a><a name="0853b27" id="0853b27">阿耨多罗三藐三菩提。云何五法。一者以邪</a><a name="0853b28" id="0853b28">思故破诸净戒。二者以不信故毁谤正法。三</a><a name="0853b29" id="0853b29">者耽着利养及乐名闻。四者执着我见入诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110853a.htm'><img src='up.gif' border=0></a>
<a href='T110853c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>