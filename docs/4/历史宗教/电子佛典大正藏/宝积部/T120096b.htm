<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0338 佛说离垢施女经 0096b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 338 佛说离垢施女经</font> <font face='Arial'>(卷1)</font> <font face='Arial'>T12, p0096b</h2></font><hr>
<span class='old'>
</a><a name="0096a28" id="0096a28">更整衣服右膝着地。叉手白佛。唯天中天</a><a name="0096a29" id="0096a29">从今已往归诸菩萨及初发意。为之作礼谦</span><a name="0096b01" id="0096b01">逊顺教至诚佛道。所以者何。今小女子。乃</a><a name="0096b02" id="0096b02">能兴发兹道变化。威神无极巍巍尊妙。所可</a><a name="0096b03" id="0096b03">建立至诚之愿。一切悉现真谛瑞应。当具足</a><a name="0096b04" id="0096b04">成果如所言。佛言如是。目连如汝所云。从初</a><a name="0096b05" id="0096b05">发意修菩萨行。至坐佛树则为天上世间众</a><a name="0096b06" id="0096b06">祐。过诸声闻及与缘觉。时佛欣笑。诸佛之法。</a><a name="0096b07" id="0096b07">若欣笑时。有五色光而从口出。照十方界。极</a><a name="0096b08" id="0096b08">于上界三十三天。还绕三匝从顶上入。贤者</a><a name="0096b09" id="0096b09">阿难便从坐起。更整衣服叉手白佛。以偈叹</a><a name="0096b10" id="0096b10">曰</a><a name="0096b11" id="0096b11"><p class='lg'>　　其声如大梵　　　诸天龙鬼音</a><br><a name="0096b12" id="0096b12">　　如哀鸾悲鸣　　　微妙甚弘雅</a><br><a name="0096b13" id="0096b13">　　响若雷震雨　　　咸悦众人心</a><br><a name="0096b14" id="0096b14">　　假使欣笑时　　　多所而踊跃</a><br><a name="0096b15" id="0096b15">　　愿大德之海　　　十力笑何因</a><br><a name="0096b16" id="0096b16">　　唯为分别说　　　令疑者得解</a><br><a name="0096b17" id="0096b17">　　他六反震动　　　普土莫不曜</a><br><a name="0096b18" id="0096b18">　　雨柔软众花　　　堕诸天人上</a><br><a name="0096b19" id="0096b19">　　化制外异学　　　如狮子御兽</a><br><a name="0096b20" id="0096b20">　　愿为我分别　　　何故而欣笑</a><br><a name="0096b21" id="0096b21">　　日月亿千垓　　　明珠电火焰</a><br><a name="0096b22" id="0096b22">　　诸天龙神明　　　梵天王威德</a><br><a name="0096b23" id="0096b23">　　能仁若出光　　　清净无垢尘</a><br><a name="0096b24" id="0096b24">　　十方明悉蔽　　　佛光独显现</a><br><a name="0096b25" id="0096b25">　　白毛眉间生　　　洁白如妙珂</a><br><a name="0096b26" id="0096b26">　　细滑若好衣　　　美泽犹真珠</a><br><a name="0096b27" id="0096b27">　　圣光如云气　　　照百千佛土</a><br><a name="0096b28" id="0096b28">　　众所之戴仰　　　愿说何故笑</a><br><a name="0096b29" id="0096b29">　　调定其心意　　　眉相哀世俗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120096a.htm'><img src='up.gif' border=0></a>
<a href='T120096c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>