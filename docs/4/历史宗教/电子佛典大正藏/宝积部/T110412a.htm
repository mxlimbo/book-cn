<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0412a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷72)</font> 菩萨见实会第十六 菩萨见实会遮罗迦波利婆罗阇迦外道品第二十四 <font face='Arial'>T11, p0412a</h2></font><hr>
<span class='old'>
</a><a name="0411c28" id="0411c28">为道含笑不嗔。吐言柔美言语善巧令人喜</a><a name="0411c29" id="0411c29">悦。喜乐璎珞及好衣服严身之具。常乐出入</span><a name="0412a01" id="0412a01">行来畅步。所作精勤终不懈怠。外道。有如是</a><a name="0412a02" id="0412a02">等无量众相。我今略说如是等相。是名从天</a><a name="0412a03" id="0412a03">中终生于人间。此智能知非愚能<span class='corr'>测</span>。外道。若</a><a name="0412a04" id="0412a04">善男子若善女人。欲超此相。应近善知识顺</a><a name="0412a05" id="0412a05">彼人意。彼所作者即随作之。彼善知识。令彼</a><a name="0412a06" id="0412a06">超度为其说法。外道。从地狱终生人间者。地</a><a name="0412a07" id="0412a07">狱已前作人身时。造诸过恶起嗔恚故便作</a><a name="0412a08" id="0412a08">杀害。以其彼业牵堕地狱。彼在地狱受种种</a><a name="0412a09" id="0412a09">苦。后生人间犹有习气。是人既知如是相已。</a><a name="0412a10" id="0412a10">必须自知我从地狱来生人间。是人为舍地</a><a name="0412a11" id="0412a11">狱因缘。应求善知识。遇知识已。彼善知识。为</a><a name="0412a12" id="0412a12">除嗔业故说慈悲。亦说慈悲相应助道。以此</a><a name="0412a13" id="0412a13">等行。能除彼人余残习气地狱因缘。彼善知</a><a name="0412a14" id="0412a14">识。或为是人说慈悲相应尸波罗蜜。断除彼</a><a name="0412a15" id="0412a15">人嗔恚过恶。是人修慈悲时。六波罗蜜。当得</a><a name="0412a16" id="0412a16">满足增长福德。外道。从畜生终来生人间者。</a><a name="0412a17" id="0412a17">畜生已前作人身时。修行积习愚痴之法。以</a><a name="0412a18" id="0412a18">习痴故便行恶业。由作彼业生畜生中。彼人</a><a name="0412a19" id="0412a19">本受畜生身时。与诸畜生久居住故。行畜生</a><a name="0412a20" id="0412a20">仪式。彼从畜生终已。由有习气畜生行法。是</a><a name="0412a21" id="0412a21">人得人身已。闻如是法。见己身行。应当自知。</a><a name="0412a22" id="0412a22">我本必从畜生中终来生人间。是人为舍畜</a><a name="0412a23" id="0412a23">生行故。应求知识。彼善知识。为除是人愚痴</a><a name="0412a24" id="0412a24">业故。说十二因缘。以是法故愚痴得除。彼善</a><a name="0412a25" id="0412a25">知识。或为彼人说般若波罗蜜。既闻般若波</a><a name="0412a26" id="0412a26">罗蜜故。彼人愚痴体性自离。作是观时便生</a><a name="0412a27" id="0412a27">智慧。外道。从饿鬼终生人间者。饿鬼已前作</a><a name="0412a28" id="0412a28">人身时。修行积习悭贪之法。是人修行悭贪</a><a name="0412a29" id="0412a29">法故。坚持不舍。彼业力故生饿鬼中。与诸饿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110411c.htm'><img src='up.gif' border=0></a>
<a href='T110412b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>