<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0271a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷46)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0271a</h2></font><hr>
<span class='old'>
</a><a name="0270c28" id="0270c28">于微笑时有种种光青黄赤白红颇胝色。从</a><a name="0270c29" id="0270c29">佛面门自然而发。遍照无量无边佛之世界。</span><a name="0271a01" id="0271a01">上至梵世。映蔽一切日月光明。其光遍照所</a><a name="0271a02" id="0271a02">应作已。而复还来右绕胜观如来。百千匝已。</a><a name="0271a03" id="0271a03">从薄伽梵顶髻而入。舍利子。尔时胜观如来</a><a name="0271a04" id="0271a04">有一侍者。睹佛神变现微笑已。从坐而起偏</a><a name="0271a05" id="0271a05">覆左肩。以右膝轮安处于地。向佛合掌曲躬</a><a name="0271a06" id="0271a06">礼敬。即于佛前以颂问曰</a><a name="0271a07" id="0271a07"><p class='lg'>　　我今问佛胜观尊　　　端严希有生众喜</a><br><a name="0271a08" id="0271a08">　　何等因缘大善逝　　　现发微笑世间依</a><br><a name="0271a09" id="0271a09">　　两足世尊现微笑　　　其相非无有因缘</a><br><a name="0271a10" id="0271a10">　　愿演微笑因缘本　　　利益世间悲愍故</a><br><a name="0271a11" id="0271a11">　　今有百千拘胝众　　　现住牟尼世尊前</a><br><a name="0271a12" id="0271a12">　　摄耳专注乐听闻　　　愿世间依愍众说</a><br><a name="0271a13" id="0271a13">　　佛为一切众生眼　　　为舍为救为归趣</a><br><a name="0271a14" id="0271a14">　　能断众生诸有疑　　　怜愍世间利益者</a><br><a name="0271a15" id="0271a15">　　如来善知诸过去　　　又能通达彼未来</a><br><a name="0271a16" id="0271a16">　　于一切法不生疑　　　及以现在诸佛土</a><br><a name="0271a17" id="0271a17">　　通智法王论自在　　　出过三世妙如来</a><br><a name="0271a18" id="0271a18">　　我今请问世间依　　　何等因缘现微笑</a><br><a name="0271a19" id="0271a19">　　佛能永断他疑网　　　于一切法自无疑</a><br><a name="0271a20" id="0271a20">　　八音畅宣微妙法　　　善拔众生忧毒箭</a><br><a name="0271a21" id="0271a21">　　我心喜踊难陈说　　　合十指掌怀恭敬</a><br><a name="0271a22" id="0271a22">　　敢问法主大圣尊　　　何等因缘现微笑　</p></a><a name="0271a23" id="0271a23"><p>舍利子。尔时胜观如来应正等觉。告侍者曰。</a><a name="0271a24" id="0271a24">苾刍。汝今见是婴儿在我前不。对曰唯然。我</a><a name="0271a25" id="0271a25">今已见。胜观佛言。此婴儿者往昔过去。曾于</a><a name="0271a26" id="0271a26">六十四拘胝那庾多百千佛所。供养恭敬尊</a><a name="0271a27" id="0271a27">重赞叹。以诸衣服饮食卧具病缘医药及余</a><a name="0271a28" id="0271a28">资物。持用奉施彼诸佛已。为欲趣向三菩提</a><a name="0271a29" id="0271a29">故。又于过去十那庾多佛所。修行梵行。回向<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110270c.htm'><img src='up.gif' border=0></a>
<a href='T110271b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>