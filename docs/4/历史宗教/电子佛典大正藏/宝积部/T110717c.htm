<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0717c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷6)</font> 如来身密不思议品第七之一 <font face='Arial'>T11, p0717c</h2></font><hr>
<span class='old'>
</a><a name="0717b28" id="0717b28">众生。又如虚空无其种类亦无分别。如来身</a><a name="0717b29" id="0717b29">相亦复如是。无其种类亦无分别。又如虚空</span><a name="0717c01" id="0717c01">随入一切色相光明。如来身相亦复如是。随</a><a name="0717c02" id="0717c02">入一切色相光明。又如虚空所有一切色相</a><a name="0717c03" id="0717c03">光明悉住其中。如来身相亦复如是。一切众</a><a name="0717c04" id="0717c04">生色相光明住佛身中。又如虚空一切药草</a><a name="0717c05" id="0717c05">树林悉依止故而得滋长。如来身相亦复如</a><a name="0717c06" id="0717c06">是。悉能滋长一切众生所有善根。又如虚空</a><a name="0717c07" id="0717c07">非常非无常。而不可以语言宣说。如来身</a><a name="0717c08" id="0717c08">相亦复如是。非常非无常。而不可以语言宣</a><a name="0717c09" id="0717c09">说。亦复不能观其顶相</a><a name="0717c10" id="0717c10"><p>复次寂慧。我不见有世间一切天人魔梵沙门</a><a name="0717c11" id="0717c11">婆罗门等。而能观见如来应供正等正觉最</a><a name="0717c12" id="0717c12">胜顶相。所以者何。寂慧。当知我念一时世尊</a><a name="0717c13" id="0717c13">如来成道未久。在波罗奈国仙人堕处鹿野</a><a name="0717c14" id="0717c14">苑中。转妙法轮。是时东方有佛世尊。号瞻波</a><a name="0717c15" id="0717c15">迦花色世界名如幻。国名调冤。彼有菩萨名</a><a name="0717c16" id="0717c16">曰风持。来此娑婆世界。瞻礼亲近世尊释迦</a><a name="0717c17" id="0717c17">牟尼如来。到已头面顶礼佛足。右绕七匝住</a><a name="0717c18" id="0717c18">立佛前。尔时风持菩萨。承佛威神即作是念。</a><a name="0717c19" id="0717c19">今佛世尊身相广大无量无边。不能观其顶</a><a name="0717c20" id="0717c20">相。我今或可于佛世尊身量边际求以度量。</a><a name="0717c21" id="0717c21">风持菩萨作是念已。自见其身长六万八千</a><a name="0717c22" id="0717c22">由旬。见佛身相长八百四十万由旬。复作是</a><a name="0717c23" id="0717c23">念。我今或以自所得者游戏神力。而可度量</a><a name="0717c24" id="0717c24">如来身相分量边际邪。作是念已。即时菩萨</a><a name="0717c25" id="0717c25">承佛威神。以自通力乃往上方。过百俱胝殑</a><a name="0717c26" id="0717c26">伽沙数等佛土。有世界。名大莲华。佛号莲华</a><a name="0717c27" id="0717c27">吉祥藏王如来。现住说法教化众生。菩萨到</a><a name="0717c28" id="0717c28">已审谛观察。不能得见如来顶相。亦复不能</a><a name="0717c29" id="0717c29">度量佛身分量边际。时风持菩萨。前诣世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110717b.htm'><img src='up.gif' border=0></a>
<a href='T110718a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>