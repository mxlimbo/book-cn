<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0268c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷1)</font> <font face='Arial'>T12, p0268c</h2></font><hr>
<span class='old'>
</a><a name="0268b28" id="0268b28">取正觉</a><a name="0268b29" id="0268b29"><p>设我得佛。国中菩萨。乃至少功德者。不能</span><a name="0268c01" id="0268c01">知见其道场树无量光色高四百万里者。</a><a name="0268c02" id="0268c02">不取正觉</a><a name="0268c03" id="0268c03"><p>设我得佛。国中菩萨。若受读经法讽诵持</a><a name="0268c04" id="0268c04">说。而不得辩才智慧者。不取正觉</a><a name="0268c05" id="0268c05"><p>设我得佛。国中菩萨。智慧辩才若可限量</a><a name="0268c06" id="0268c06">者。不取正觉</a><a name="0268c07" id="0268c07"><p>设我得佛。国土清净。皆悉照见十方一切</a><a name="0268c08" id="0268c08">无量无数不可思议诸佛世界。犹如明镜睹</a><a name="0268c09" id="0268c09">其面像。若不尔者。不取正觉</a><a name="0268c10" id="0268c10"><p>设我得佛。自地以上至于虚空。宫殿楼观</a><a name="0268c11" id="0268c11">池流华树。国土所有一切万物。皆以无量</a><a name="0268c12" id="0268c12">杂宝百千种香而共合成。严饰奇妙超诸人</a><a name="0268c13" id="0268c13">天。其香普薰十方世界。菩萨闻者皆修佛</a><a name="0268c14" id="0268c14">行。若不尔者。不取正觉</a><a name="0268c15" id="0268c15"><p>设我得佛。十方无量不可思议诸佛世界众</a><a name="0268c16" id="0268c16">生之类。蒙我光明触其体者。身心柔软</a><a name="0268c17" id="0268c17">超过人天。若不尔者。不取正觉</a><a name="0268c18" id="0268c18"><p>设我得佛。十方无量不可思议诸佛世界众</a><a name="0268c19" id="0268c19">生之类。闻我名字。不得菩萨无生法忍诸</a><a name="0268c20" id="0268c20">深总持者。不取正觉</a><a name="0268c21" id="0268c21"><p>设我得佛。十方无量不可思议诸佛世界。其</a><a name="0268c22" id="0268c22">有女人闻我名字。欢喜信乐发菩提心厌</a><a name="0268c23" id="0268c23">恶女身。寿终之后复为女像者。不取正</a><a name="0268c24" id="0268c24">觉</a><a name="0268c25" id="0268c25"><p>设我得佛。十方无量不可思议诸佛世界诸</a><a name="0268c26" id="0268c26">菩萨众。闻我名字。寿终之后常修梵行至</a><a name="0268c27" id="0268c27">成佛道。若不尔者。不取正觉</a><a name="0268c28" id="0268c28"><p>设我得佛。十方无量不可思议诸佛世界诸</a><a name="0268c29" id="0268c29">天人民。闻我名字。五体投地稽首作礼。欢喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120268b.htm'><img src='up.gif' border=0></a>
<a href='T120269a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>