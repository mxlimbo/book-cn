<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0330c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷56)</font> 佛说入胎藏会第十四之一 菩萨藏会第十二之二十大自在天授记品第十二 <font face='Arial'>T11, p0330c</h2></font><hr>
<span class='old'>
</a><a name="0330b28" id="0330b28">食或时少食。皆受苦恼。如是若食极腻或食</a><a name="0330b29" id="0330b29">干燥。极冷极热。咸淡苦醋。或太甘辛。食此等</span><a name="0330c01" id="0330c01">时皆受苦痛。若母行欲。或急行走。或时危坐。</a><a name="0330c02" id="0330c02">久坐久卧。跳踯之时悉皆受苦。难陀当知。处</a><a name="0330c03" id="0330c03">母胎中。有如是等种种诸苦。逼迫其身不可</a><a name="0330c04" id="0330c04">具说。于人趣中受如此苦。何况恶趣地狱之</a><a name="0330c05" id="0330c05">中苦难比喻。是故难陀。谁有智者。乐居生死</a><a name="0330c06" id="0330c06">无边苦海受斯厄难。难陀。第二十八七日。于</a><a name="0330c07" id="0330c07">母腹中。胎子便生八种颠倒之想。云何为八。</a><a name="0330c08" id="0330c08">所谓屋想。乘想。园想。楼阁想。树林想。床座</a><a name="0330c09" id="0330c09">想。河想。池想。实无此境妄生分别。难陀。第</a><a name="0330c10" id="0330c10">二十九七日。于母腹中。有风名曰花条。此风</a><a name="0330c11" id="0330c11">能吹胎子。令其形色鲜白净洁。或由业力令</a><a name="0330c12" id="0330c12">色黧黑。或复青色。更有种种杂类颜色。或令</a><a name="0330c13" id="0330c13">干燥无有滋润。白光黑光随色而出。难陀。第</a><a name="0330c14" id="0330c14">三十七日。于母腹中。有风名曰铁口。此风</a><a name="0330c15" id="0330c15">能吹胎子。发毛爪甲令得生长。白黑诸光皆</a><a name="0330c16" id="0330c16">随业现。如上所说。难陀。第三十一七日。于母</a><a name="0330c17" id="0330c17">腹中胎子渐大。如是三十二七。三十三七。三</a><a name="0330c18" id="0330c18">十四七日已来。增长广大。难陀。第三十五七</a><a name="0330c19" id="0330c19">日。子于母腹支体具足。难陀。第三十六七日。</a><a name="0330c20" id="0330c20">其子不乐住母腹中。难陀。第三十七七日。于</a><a name="0330c21" id="0330c21">母腹中。胎子便生三种不颠倒想。所谓不净</a><a name="0330c22" id="0330c22">想。臭秽想。黑暗想。依一分说。难陀。第三十八</a><a name="0330c23" id="0330c23">七日。于母腹中。有风名曰蓝花。此风能令胎</a><a name="0330c24" id="0330c24">子转身向下。长舒两臂趣向产门。次复有风</a><a name="0330c25" id="0330c25">名曰趣下。由业力故。风吹胎子。令头向下双</a><a name="0330c26" id="0330c26">脚向上。将出产门。难陀。若彼胎子。于前身中</a><a name="0330c27" id="0330c27">造众恶业。并堕人胎。由此因缘将欲出时。手</a><a name="0330c28" id="0330c28">脚横乱不能转侧。便于母腹以取命终。时有</a><a name="0330c29" id="0330c29">智慧女人。或善医者。以暖苏油。或榆皮汁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110330b.htm'><img src='up.gif' border=0></a>
<a href='T110331a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>