<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0826c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷19)</font> 持戒波罗蜜多品第七之一 <font face='Arial'>T11, p0826c</h2></font><hr>
<span class='old'>
</a><br><a name="0826b28" id="0826b28">　　彼人得入真实门　　　此正思惟真境界</a><br><a name="0826b29" id="0826b29">　　若起真实心想已　　　承事师尊奉水鉼</span><br><a name="0826c01" id="0826c01">　　回此虚幻不实身　　　常得坚固真实体　</p></a><a name="0826c02" id="0826c02"><p>舍利子。此是菩萨第二发心</a><a name="0826c03" id="0826c03"><p>复次舍利子。三者菩萨发如是心。痛哉世间</a><a name="0826c04" id="0826c04">一切众生。不能如是思念。我于生死长夜之</a><a name="0826c05" id="0826c05">中。远离善知识。亲近恶知识。发起懈怠下劣</a><a name="0826c06" id="0826c06">精进。邪见所覆痴冥疲乏。无施无爱无诸善</a><a name="0826c07" id="0826c07">作。唯造恶业果报成熟。感诸不善当得身相。</a><a name="0826c08" id="0826c08">贪爱增剧羸瘦憔悴。或生饿鬼趣中。不能活</a><a name="0826c09" id="0826c09">命以火为食。经多百岁多千岁多百千岁不</a><a name="0826c10" id="0826c10">闻水声。何况得饮。我今回发是心。愿当亲近</a><a name="0826c11" id="0826c11">习行善法近善知识。由如是故当得人身。善</a><a name="0826c12" id="0826c12">能活命行诸布施。乃至损弃躯命。亲近承事</a><a name="0826c13" id="0826c13">诸阿阇梨。于菩萨藏正法。勤求修习随诸</a><a name="0826c14" id="0826c14">所作。总略乃至给奉水瓶。此是菩萨第三发</a><a name="0826c15" id="0826c15">心</a><a name="0826c16" id="0826c16"><p>尔时世尊。欲重明斯义。说伽陀曰</a><a name="0826c17" id="0826c17"><p class='lg'>　　世间所有善知识　　　应当往彼常亲近</a><br><a name="0826c18" id="0826c18">　　不能数数近善因　　　由是不生诸善行</a><br><a name="0826c19" id="0826c19">　　以其亲近恶友故　　　即常远离贤善人</a><br><a name="0826c20" id="0826c20">　　懈怠下劣精进心　　　悭疾谄诳生过失</a><br><a name="0826c21" id="0826c21">　　不行布施无爱乐　　　一切善法不能行</a><br><a name="0826c22" id="0826c22">　　果熟当招瘦弱身　　　或生饿鬼诸境界</a><br><a name="0826c23" id="0826c23">　　长夜眠伏于生死　　　蕴报痴冥怖畏多</a><br><a name="0826c24" id="0826c24">　　饮食俱无饥渴增　　　备受广多诸苦恼</a><br><a name="0826c25" id="0826c25">　　经历多百千岁中　　　渴苦不闻水之声</a><br><a name="0826c26" id="0826c26">　　布施善道不复观　　　不得世间诸善相</a><br><a name="0826c27" id="0826c27">　　我今回发如是心　　　世间人身极难得</a><br><a name="0826c28" id="0826c28">　　誓愿亲近阿阇梨　　　速获圆满诸善行</a><br><a name="0826c29" id="0826c29">　　常当远离恶知识　　　常得亲近贤善人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110826b.htm'><img src='up.gif' border=0></a>
<a href='T110827a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>