<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0230c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷40)</font> 菩萨藏会第十二之一 菩萨藏会第十二之三如来不思议性品第四之一 <font face='Arial'>T11, p0230c</h2></font><hr>
<span class='old'>
</a><a name="0230b28" id="0230b28">欲行。如来志欲智为前导。如自所证志欲无</a><a name="0230b29" id="0230b29">减。亦为众生说如斯法。令彼证得圆满无上</span><a name="0230c01" id="0230c01">一切智智之志欲故。舍利子。是名如来第七</a><a name="0230c02" id="0230c02">志欲无减不共佛法</a><a name="0230c03" id="0230c03"><p>复次舍利子。云何如来正勤无有退减。舍利</a><a name="0230c04" id="0230c04">子。何等正勤而不退减。所谓不舍所化众生</a><a name="0230c05" id="0230c05">正勤。于听法众不怀摈遣正勤。以如是等无</a><a name="0230c06" id="0230c06">有退没故。说如来正勤无减。舍利子。假使如</a><a name="0230c07" id="0230c07">来。值遇如是。乐闻法众堪任法器。若能听法</a><a name="0230c08" id="0230c08">经劫无倦。如来亦随经劫不起于座。不缘食</a><a name="0230c09" id="0230c09">饮相续说法中无暂废。又舍利子。如来为众</a><a name="0230c10" id="0230c10">生故。假使过于殑伽沙等诸佛世界。唯一</a><a name="0230c11" id="0230c11">众生是佛化限。尔时如来躬往其所为说法</a><a name="0230c12" id="0230c12">要。令其悟入正勤无厌。舍利子。如来身无疲</a><a name="0230c13" id="0230c13">倦。及以语心亦无疲倦。何以故。如来身语及</a><a name="0230c14" id="0230c14">心常安息故。舍利子。如来长劫发起精进。赞</a><a name="0230c15" id="0230c15">叹精进。为诸众生说如是法。令彼勤修是精</a><a name="0230c16" id="0230c16">进故证圣解脱。舍利子。是名如来第八正勤</a><a name="0230c17" id="0230c17">无减不共佛法</a><a name="0230c18" id="0230c18"><p>复次舍利子。云何如来于一切一法及一切</a><a name="0230c19" id="0230c19">种一切念。无有退减。何以故。由诸如来念无</a><a name="0230c20" id="0230c20">退故。舍利子。如来证得阿耨多罗三藐三菩</a><a name="0230c21" id="0230c21">提。无间观察一切众生。去来诸心相续知已。</a><a name="0230c22" id="0230c22">如来于中毕竟了知无有忘念。又如实知众</a><a name="0230c23" id="0230c23">生行已。如来于中无复役智。而如来念曾无</a><a name="0230c24" id="0230c24">退减。又舍利子。如来安立三聚众生。诸根悟</a><a name="0230c25" id="0230c25">入意解趣行。审观察已更不忆念。无重思惟</a><a name="0230c26" id="0230c26">不复观察。常为众生宣说妙法无有断绝。何</a><a name="0230c27" id="0230c27">以故。由如来念无退减故。如自所证无退减</a><a name="0230c28" id="0230c28">念。亦为众生说如斯法。令其永断诸念退减。</a><a name="0230c29" id="0230c29">舍利子。是名如来第九念无退减不共佛法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110230b.htm'><img src='up.gif' border=0></a>
<a href='T110231a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>