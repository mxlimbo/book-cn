<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0554a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷99)</font> 无畏德菩萨会第三十二 富楼那品第八 <font face='Arial'>T11, p0554a</h2></font><hr>
<span class='old'>
</a><a name="0553c28" id="0553c28">有如是快妙辩才。女即答言。不自知故。不</a><a name="0553c29" id="0553c29">从他知。所得善法及不善法差别之相。如是</span><a name="0554a01" id="0554a01">知法。不见染净有漏无漏。有为无为。世间</a><a name="0554a02" id="0554a02">出世间。及凡夫法。以不见故。以彼法体是</a><a name="0554a03" id="0554a03">佛佛法。而得佛法而不见佛。须菩提。若如</a><a name="0554a04" id="0554a04">是者。无所觉见有此辩才。须菩提言。云何</a><a name="0554a05" id="0554a05">辩才。女言须菩提。如仁所得如是除灭。女语</a><a name="0554a06" id="0554a06">尊者舍利弗言。如彼法体无闻无得。而有所</a><a name="0554a07" id="0554a07">说。女语尊者须菩提言。法体可住不。复可</a><a name="0554a08" id="0554a08">增减不。而能有此辩才。时须菩提。即语女</a><a name="0554a09" id="0554a09">言。若证无漏及法。无有差别。及无辩说。以</a><a name="0554a10" id="0554a10">彼法体不可说故。女语尊者须菩提言。于一</a><a name="0554a11" id="0554a11">切法。云何而生如是念言。善得其利。得如</a><a name="0554a12" id="0554a12">是辩。须菩提言女。以得辩故说。为不得故</a><a name="0554a13" id="0554a13">说。女语尊者须菩提言。信如佛说一切诸法</a><a name="0554a14" id="0554a14">如响不耶。须菩提言。我信此事。女言。影响</a><a name="0554a15" id="0554a15">为有辩才无辩才耶。须菩提言。以内声故。而</a><a name="0554a16" id="0554a16">有外响。女言须菩提。以缘有声而有彼响。彼</a><a name="0554a17" id="0554a17">响为有何性相耶。然彼响声无有性相。何以</a><a name="0554a18" id="0554a18">故。若以缘生彼无生义。须菩提言。一切法</a><a name="0554a19" id="0554a19">缘生。无畏女言。一切诸法体性不生。须菩</a><a name="0554a20" id="0554a20">提言。若一切法体性如是毕竟无者。云何如</a><a name="0554a21" id="0554a21">来作如是说。恒河沙等诸佛当成正觉。女</a><a name="0554a22" id="0554a22">言。法界为可生不。须菩提言。不可生也。无</a><a name="0554a23" id="0554a23">畏女言。诸佛如来。一切皆是法界性相。须</a><a name="0554a24" id="0554a24">菩提言。不见一切诸法界也。无畏女言。诸</a><a name="0554a25" id="0554a25">有所说言语无漏。而说恒河沙等诸佛当得</a><a name="0554a26" id="0554a26">正觉。此言何趣。何以故。法界不生不灭故。</a><a name="0554a27" id="0554a27">一切说非说。以毕竟净故。以彼非事不可言</a><a name="0554a28" id="0554a28">说。离于实际。须菩提言。汝甚奇哉。既是在</a><a name="0554a29" id="0554a29">家。而能如是善巧说法。复有如是无尽辩才。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110553c.htm'><img src='up.gif' border=0></a>
<a href='T110554b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>