<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0318c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷54)</font> 菩萨藏会第十二之一 菩萨藏会第十二之二十大自在天授记品第十二 <font face='Arial'>T11, p0318c</h2></font><hr>
<span class='old'>
</a><a name="0318b28" id="0318b28">持花授与。迷伽取花。便即往诣放光佛所。遥</a><a name="0318b29" id="0318b29">见如来为无量百千拘胝那庾多众生。前后</span><a name="0318c01" id="0318c01">围绕。威仪庠序导众而前。乃至以无量百千</a><a name="0318c02" id="0318c02">功德庄严从彼而来。于世尊所心生净信。以</a><a name="0318c03" id="0318c03">无量种清净欢喜深爱重心。前诣佛所恭敬</a><a name="0318c04" id="0318c04">礼拜不胜欣庆。又见多人以诸大价微妙衣</a><a name="0318c05" id="0318c05">服。为供佛故敷施行道。便作是念。我今虽无</a><a name="0318c06" id="0318c06">上妙衣服。唯有所著弊鹿皮衣。当敷道中藉</a><a name="0318c07" id="0318c07">如来足。作是念已脱衣布地。尔时诸人竞取</a><a name="0318c08" id="0318c08">皮衣。远弃他所。咸生蚩责。云何为是含灵</a><a name="0318c09" id="0318c09">中宝敷设如此弊鹿皮衣。时彼迷伽即便驰</a><a name="0318c10" id="0318c10">往四衢道边泥湿之处。取鹿皮衣敷置其上。</a><a name="0318c11" id="0318c11">作如是念。放光如来大慈悲者。加哀怜我。以</a><a name="0318c12" id="0318c12">遍照眼及遍照智。赐观所为希愿。以足蹈我</a><a name="0318c13" id="0318c13">衣上。尔时如来愍其所念。便以足趾蹈鹿皮</a><a name="0318c14" id="0318c14">衣。迷伽见已。心生庆悦踊跃欢喜。即以所持</a><a name="0318c15" id="0318c15">殟钵罗花。用散佛上。于时复有无量天子。</a><a name="0318c16" id="0318c16">住虚空中。以天曼陀罗花殟钵罗花钵特摩</a><a name="0318c17" id="0318c17">花拘贸陀花奔荼利花及天栴檀末香俱散</a><a name="0318c18" id="0318c18">佛上。作天音乐咏天清歌。遍满虚空大兴供</a><a name="0318c19" id="0318c19">养。时彼迷伽所散之花列住空中。乃复变成</a><a name="0318c20" id="0318c20">无量千数殟钵罗花叶。皆垂下合成花盖随</a><a name="0318c21" id="0318c21">佛而行。迷伽见已倍复踊跃心生净信。于如</a><a name="0318c22" id="0318c22">来前。解十二年金色发髻以布于地。便发无</a><a name="0318c23" id="0318c23">上菩提大愿。若我来世当成如来应正等觉</a><a name="0318c24" id="0318c24">审不虚者。唯愿今者放光如来授手安慰。又</a><a name="0318c25" id="0318c25">发坚固势力弘誓。作如是言。若使如来不以</a><a name="0318c26" id="0318c26">足趾蹈金色发授手安慰。及不授我菩提记</a><a name="0318c27" id="0318c27">者我终不起。即于此地干枯命终。舍利子。尔</a><a name="0318c28" id="0318c28">时放光如来应正等觉。具遍照眼及遍照智。</a><a name="0318c29" id="0318c29">于三世中无事不达。知彼迷伽意欲解已。便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110318b.htm'><img src='up.gif' border=0></a>
<a href='T110319a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>