<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0943c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷9)</font> 睹史多天授记品第十七 <font face='Arial'>T11, p0943c</h2></font><hr>
<span class='old'>
</a><br><a name="0943b28" id="0943b28">　　已悟蕴空获善利　　　于佛功德无疑惑</a><br><a name="0943b29" id="0943b29">　　深达菩提实相义　　　不起希望不毁呰</span><br><a name="0943c01" id="0943c01">　　亦无忻喜任运心　　　此则善住菩提行</a><br><a name="0943c02" id="0943c02">　　若人平等见法性　　　则于诸法无所畏</a><br><a name="0943c03" id="0943c03">　　佛子能于此世间　　　具足修证胜功德</a><br><a name="0943c04" id="0943c04">　　了达色相悉皆空　　　于诸欲境咸弃舍</a><br><a name="0943c05" id="0943c05">　　观察轮回三有中　　　亦不希求不愿乐</a><br><a name="0943c06" id="0943c06">　　若人明了五蕴法　　　佛及菩提并授记</a><br><a name="0943c07" id="0943c07">　　说者听者二皆空　　　如是悟解无所碍</a><br><a name="0943c08" id="0943c08">　　佛功德法凡夫法　　　此一切相本无生</a><br><a name="0943c09" id="0943c09">　　能了最上法性门　　　是则名为真佛子</a><br><a name="0943c10" id="0943c10">　　又复了知如是法　　　五蕴处界本无灭</a><br><a name="0943c11" id="0943c11">　　佛及菩提授记言　　　斯等诸法悉同等</a><br><a name="0943c12" id="0943c12">　　智者达解此法门　　　而不舍离菩提行</a><br><a name="0943c13" id="0943c13">　　由了法性无灭故　　　于佛菩提不难得</a><br><a name="0943c14" id="0943c14">　　又复诸蕴及处界　　　佛及菩提皆空寂</a><br><a name="0943c15" id="0943c15">　　若人于此无依求　　　彼则能持佛正法</a><br><a name="0943c16" id="0943c16">　　诸蕴处界皆无作　　　佛及菩提授记事</a><br><a name="0943c17" id="0943c17">　　彼等诸法悉皆同　　　如是了知为佛子</a><br><a name="0943c18" id="0943c18">　　诸蕴处界自性空　　　佛及菩提授记事</a><br><a name="0943c19" id="0943c19">　　智者决定善了知　　　此则名为真佛子</a><br><a name="0943c20" id="0943c20">　　诸蕴处界悉虚妄　　　及与最胜二足尊</a><br><a name="0943c21" id="0943c21">　　菩提授记亦同然　　　如是了知为佛子</a><br><a name="0943c22" id="0943c22">　　是法非离非不离　　　亦非为有亦非无</a><br><a name="0943c23" id="0943c23">　　非有为相及无为　　　如是了知为佛子</a><br><a name="0943c24" id="0943c24">　　如来出现于世间　　　了达如是微妙义</a><br><a name="0943c25" id="0943c25">　　是为最上胜丈夫　　　堪受诸天广供养</a><br><a name="0943c26" id="0943c26">　　我今称赞佛功德　　　所获福报利群生</a><br><a name="0943c27" id="0943c27">　　唯有如来悉证知　　　回向自他皆作佛　</p></a><a name="0943c28" id="0943c28"><p>尔时世尊。知诸天子心之所念。希望如来与</a><a name="0943c29" id="0943c29">授佛记。即于座中放净光明。时尊者马胜都<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110943b.htm'><img src='up.gif' border=0></a>
<a href='T110944a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>