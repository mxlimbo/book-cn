<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0525c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷92)</font> 发胜志乐会第二十五之一 富楼那品第八 <font face='Arial'>T11, p0525c</h2></font><hr>
<span class='old'>
</a><br><a name="0525b28" id="0525b28">　　迷惑于眼耳　　　乃至意亦然</a><br><a name="0525b29" id="0525b29">　　常与烦恼俱　　　是名世话过</span><br><a name="0525c01" id="0525c01">　　愚人乐世话　　　尽寿常空过</a><br><a name="0525c02" id="0525c02">　　不如思一义　　　获利无有边</a><br><a name="0525c03" id="0525c03">　　譬如甘蔗味　　　虽不离皮节</a><br><a name="0525c04" id="0525c04">　　亦不从皮节　　　而得于胜味</a><br><a name="0525c05" id="0525c05">　　皮节如世话　　　义理犹胜味</a><br><a name="0525c06" id="0525c06">　　是故舍虚言　　　思惟于实义</a><br><a name="0525c07" id="0525c07">　　智慧诸菩萨　　　能知世话过</a><br><a name="0525c08" id="0525c08">　　常爱乐思惟　　　第一义功德</a><br><a name="0525c09" id="0525c09">　　法味及义味　　　解脱第一味</a><br><a name="0525c10" id="0525c10">　　谁有智慧者　　　心生不欣乐</a><br><a name="0525c11" id="0525c11">　　是故应弃舍　　　无利诸言话</a><br><a name="0525c12" id="0525c12">　　常乐勤思惟　　　殊胜第一义</a><br><a name="0525c13" id="0525c13">　　如是第一法　　　诸佛所赞叹</a><br><a name="0525c14" id="0525c14">　　是故明智人　　　当乐勤修习　</p></a><a name="0525c15" id="0525c15"><p>尔时弥勒菩萨。复白佛言。希有世尊。乃能</a><a name="0525c16" id="0525c16">善说世话过失。思惟胜义利益功德。世尊。何</a><a name="0525c17" id="0525c17">有菩萨。求于如来真实智慧。而复乐于虚诳</a><a name="0525c18" id="0525c18">世话</a><a name="0525c19" id="0525c19"><p>尔时弥勒菩萨。而白佛言。世尊。云何名为</a><a name="0525c20" id="0525c20">睡眠中过。若观察时。菩萨应当发起精进不</a><a name="0525c21" id="0525c21">生热恼。佛言。弥勒。初业菩萨。应当观察睡</a><a name="0525c22" id="0525c22">眠过失有二十种。若观察时。能令菩萨发起</a><a name="0525c23" id="0525c23">精进意乐无倦。弥勒。云何名为乐于睡眠二</a><a name="0525c24" id="0525c24">十种过。一者懈怠懒惰。二者身体沉重。三</a><a name="0525c25" id="0525c25">者颜色憔悴。四者增诸疾病。五者火界羸弱。</a><a name="0525c26" id="0525c26">六者食不消化。七者体生疮疱。八者不勤修</a><a name="0525c27" id="0525c27">习。九者增长愚痴。十者智慧羸劣。十一者</a><a name="0525c28" id="0525c28">皮肤闇浊。十二者非人不敬。十三者为行愚</a><a name="0525c29" id="0525c29">钝。十四者烦恼缠缚。十五者随眠覆心。十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110525b.htm'><img src='up.gif' border=0></a>
<a href='T110526a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>