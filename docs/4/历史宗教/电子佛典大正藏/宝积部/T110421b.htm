<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0421b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷74)</font> 菩萨见实会第十六 菩萨见实会第十六之十三六界差别品第二十五之一 <font face='Arial'>T11, p0421b</h2></font><hr>
<span class='old'>
</a><a name="0421a28" id="0421a28">涅槃涅槃体性空。起起体性空。坏坏体性空。</a><a name="0421a29" id="0421a29">大王如是。作业果报皆不失坏。无有作业者。</span><a name="0421b01" id="0421b01">无有受报者。但随世俗故有。非第一义也。大</a><a name="0421b02" id="0421b02">王当知。一切诸法皆悉空寂。一切诸法空者。</a><a name="0421b03" id="0421b03">是空解脱门。空无空相。名无相解脱门。若无</a><a name="0421b04" id="0421b04">相者则无愿求。名无愿解脱门。如是大王。一</a><a name="0421b05" id="0421b05">切法皆具三解脱门。与空共行涅槃先道。远</a><a name="0421b06" id="0421b06">离于相。远离愿求。究竟涅槃界。决定如法界。</a><a name="0421b07" id="0421b07">周遍虚空际。大王当知。诸根如幻。境界如梦。</a><a name="0421b08" id="0421b08">一切譬喻当如是知</a><a name="0421b09" id="0421b09"><p>大王。如人梦中梦鼻根坏。是人觉已。忆念梦</a><a name="0421b10" id="0421b10">中所坏鼻根。于意云何。梦中所见是实有不。</a><a name="0421b11" id="0421b11">王言不也。大王。于意云何。是人所梦执谓为</a><a name="0421b12" id="0421b12">实。是为智不。王言。不也世尊。何以故。梦中</a><a name="0421b13" id="0421b13">毕竟无有鼻根。况复坏也。是人徒自疲劳都</a><a name="0421b14" id="0421b14">无有实。佛言大王。如是愚痴无闻凡夫。见鼻</a><a name="0421b15" id="0421b15">根坏。便生执着。生执着已起于恐惧。既恐</a><a name="0421b16" id="0421b16">惧已生染着心。生染着已作染着业。所谓身</a><a name="0421b17" id="0421b17">三口四意三种业。造彼业已即便谢灭。是业</a><a name="0421b18" id="0421b18">灭已。不依东方而住。亦复不依南西北方四</a><a name="0421b19" id="0421b19">维上下而住。如是之业乃至临死之时。最后</a><a name="0421b20" id="0421b20">识灭。见先所作心想中现。大王。是人见已心</a><a name="0421b21" id="0421b21">生忙怖。自分业尽异业现前。大王。如似梦觉</a><a name="0421b22" id="0421b22">念梦中事。如是大王。最后识为主。彼业因缘</a><a name="0421b23" id="0421b23">故。以此二缘。生分之中识心初起。或生地狱。</a><a name="0421b24" id="0421b24">或生畜生。或生阎魔罗界。或生阿修罗。或</a><a name="0421b25" id="0421b25">生天人中。前识既灭受生分识生。生分相续</a><a name="0421b26" id="0421b26">心种类不绝。大王。无有一法从于今世至于</a><a name="0421b27" id="0421b27">后世而有生灭。见所作业及受果报皆不失</a><a name="0421b28" id="0421b28">坏。无有作业者。亦无受报者。大王。彼后识</a><a name="0421b29" id="0421b29">灭时名入死数。若初识生名入生数。大王。彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110421a.htm'><img src='up.gif' border=0></a>
<a href='T110421c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>