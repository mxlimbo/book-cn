<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0516c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷90)</font> 优波离会第二十四 富楼那品第八 <font face='Arial'>T11, p0516c</h2></font><hr>
<span class='old'>
</a><a name="0516b28" id="0516b28">威德自在。贫贱之人能堪任不。不也世尊。又</a><a name="0516b29" id="0516b29">如大力金翅鸟王翱翔运动。诸余小鸟能堪</span><a name="0516c01" id="0516c01">任不。不也世尊。佛言。舍利弗。是诸菩萨所</a><a name="0516c02" id="0516c02">有善根勇猛之力。依出离智。净诸罪垢。远</a><a name="0516c03" id="0516c03">离忧悔。得见诸佛及得三昧。亦复如是。如</a><a name="0516c04" id="0516c04">斯罪障。非诸凡夫声闻缘觉所能除灭。菩萨</a><a name="0516c05" id="0516c05">若能称彼佛名。昼夜常行是三种法。能灭诸</a><a name="0516c06" id="0516c06">罪远离忧悔得诸三昧</a><a name="0516c07" id="0516c07"><p>尔时优波离。从禅定起。往诣佛所顶礼佛足。</a><a name="0516c08" id="0516c08">右绕三匝却住一面。白佛言。世尊。我于静</a><a name="0516c09" id="0516c09">处独坐思惟。作如是念。世尊。所说波罗提</a><a name="0516c10" id="0516c10">木叉清净戒学为声闻缘觉菩萨乘者。作是</a><a name="0516c11" id="0516c11">说言。宁舍身命终不舍戒。世尊。若佛在世。</a><a name="0516c12" id="0516c12">若灭度后。云何名为声闻缘觉波罗提木叉。</a><a name="0516c13" id="0516c13">云何名为菩萨乘者波罗提木叉。世尊说我</a><a name="0516c14" id="0516c14">于持律中最为第一。我当云何能了毗尼善</a><a name="0516c15" id="0516c15">巧之义。若我从佛亲闻受持逮无所畏。然后</a><a name="0516c16" id="0516c16">乃能为他广说。今此大众诸来菩萨。及比丘</a><a name="0516c17" id="0516c17">僧悉皆集会。善哉世尊。唯愿广说决定毗尼</a><a name="0516c18" id="0516c18">断除疑悔</a><a name="0516c19" id="0516c19"><p>尔时世尊告优波离。汝今当知。声闻菩萨学</a><a name="0516c20" id="0516c20">清净戒。所发心所修行异。优波离。有声闻</a><a name="0516c21" id="0516c21">乘持清净戒。于菩萨乘名大破戒。有菩萨乘</a><a name="0516c22" id="0516c22">持清净戒。于声闻乘名大破戒。云何名为声</a><a name="0516c23" id="0516c23">闻乘人虽持净戒于菩萨乘名大破戒。优波</a><a name="0516c24" id="0516c24">离。声闻乘人。乃至不应起于一念更受后身。</a><a name="0516c25" id="0516c25">是名声闻持清净戒。然于菩萨名大破戒。云</a><a name="0516c26" id="0516c26">何菩萨持清净戒于声闻乘名大破戒。菩萨</a><a name="0516c27" id="0516c27">摩诃萨。修行大乘。能于无量阿僧o劫。堪</a><a name="0516c28" id="0516c28">忍受身不生厌患。是名菩萨持清净戒。于声</a><a name="0516c29" id="0516c29">闻乘名大破戒。以是义故。为菩萨乘说不尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110516b.htm'><img src='up.gif' border=0></a>
<a href='T110517a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>