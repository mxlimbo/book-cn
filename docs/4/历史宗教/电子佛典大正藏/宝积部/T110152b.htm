<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0152b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷28)</font> 大乘十法会第九 往生因缘品第六 <font face='Arial'>T11, p0152b</h2></font><hr>
<span class='old'>
</a><a name="0152a28" id="0152a28">第三发菩提心相。善男子。彼菩萨以见如来</a><a name="0152a29" id="0152a29">相具足身。生欢喜心。生勇悦心。心生欢喜。以</span><a name="0152b01" id="0152b01">是因缘故发阿耨多罗三藐三菩提心。此是</a><a name="0152b02" id="0152b02">菩萨第四发菩提心相。善男子。彼菩萨为彼</a><a name="0152b03" id="0152b03">众生令得利益安隐乐故。修行布施持戒忍</a><a name="0152b04" id="0152b04">辱修行精进禅定般若。善男子。云何菩萨修</a><a name="0152b05" id="0152b05">行布施。善男子。菩萨作是思惟。我当云何行</a><a name="0152b06" id="0152b06">于布施。即生念言须食施食。须饮施饮。须床</a><a name="0152b07" id="0152b07">敷者施与床敷。须衣服者施与衣服。指环臂</a><a name="0152b08" id="0152b08">钏若宝冠等。所须之物皆施与之。善男子。菩</a><a name="0152b09" id="0152b09">萨乃至割自身肉施于众生。如是行施愿取</a><a name="0152b10" id="0152b10">阿耨多罗三藐三菩提。而不取着受者财物。</a><a name="0152b11" id="0152b11">不住事等。是名菩萨修行布施。善男子。菩萨</a><a name="0152b12" id="0152b12">云何修持于戒。善男子。彼菩萨先自调顺身</a><a name="0152b13" id="0152b13">业。调顺口业。调顺意业。菩萨所有自身恶业</a><a name="0152b14" id="0152b14">一切舍离。所有口恶业一切舍离。所有意恶</a><a name="0152b15" id="0152b15">业一切舍离。持戒不缺不漏不杂。菩萨如是</a><a name="0152b16" id="0152b16">持禁戒已。回向阿耨多罗三藐三菩提。而心</a><a name="0152b17" id="0152b17">终不取着于戒。是名菩萨修持于戒。善男子。</a><a name="0152b18" id="0152b18">云何菩萨修行忍辱。善男子。菩萨为闻若道</a><a name="0152b19" id="0152b19">若俗。乃至毁骂。闻说其恶。若打系闭。若截手</a><a name="0152b20" id="0152b20">足。皆能忍受。为彼前人起忍辱心。菩萨如是</a><a name="0152b21" id="0152b21">修行忍已。回向阿耨多罗三藐三菩提。不以</a><a name="0152b22" id="0152b22">彼忍而起慢心。是名菩萨修行忍辱。善男子。</a><a name="0152b23" id="0152b23">菩萨云何修行精进。善男子。菩萨作是思惟。</a><a name="0152b24" id="0152b24">如虚空界无量无边。众生界亦无量无边。唯</a><a name="0152b25" id="0152b25">我一人独无等侣。令入无余涅槃界中。如是</a><a name="0152b26" id="0152b26">菩萨为彼因缘发精进行。初持自身。持身行</a><a name="0152b27" id="0152b27">已观受心法。如是正观受心法已。行持心行。</a><a name="0152b28" id="0152b28">菩萨既行持心行已。次复修行见法等行。菩</a><a name="0152b29" id="0152b29">萨如是持心意已。为令未生恶不善法断不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110152a.htm'><img src='up.gif' border=0></a>
<a href='T110152c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>