<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0126c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷23)</font> 被甲庄严会第七之一 往生因缘品第六 <font face='Arial'>T11, p0126c</h2></font><hr>
<span class='old'>
</a><a name="0126b28" id="0126b28">故此道名无染道。以不可趣而为进趣。以不</a><a name="0126b29" id="0126b29">可摄而为摄取。此道甚深。无生无起无出无</span><a name="0126c01" id="0126c01">作无得无行无处无住无障无事。于一切事</a><a name="0126c02" id="0126c02">而能显了。于一切事而无差别。不随事转以</a><a name="0126c03" id="0126c03">无事故。至无上处。无边慧。诸菩萨摩诃萨。于</a><a name="0126c04" id="0126c04">此甲胄此乘此道。应如是知。然此甲胄此乘</a><a name="0126c05" id="0126c05">此道。无所可见。无所可知。不可得故。谁为被</a><a name="0126c06" id="0126c06">甲。谁乘此乘。谁行此道。亦不可见。亦不可</a><a name="0126c07" id="0126c07">知。亦不可得。无边慧。若诸菩萨摩诃萨闻斯</a><a name="0126c08" id="0126c08">法已。不惊不怖读诵宣说。于法理趣无所乖</a><a name="0126c09" id="0126c09">违。随顺修行而生爱乐入于胜解。为斯法故</a><a name="0126c10" id="0126c10">应勤精进。若于斯法决定理趣。善巧方便有</a><a name="0126c11" id="0126c11">堪能者。被此甲胄。乘于此乘。行于此道。于此</a><a name="0126c12" id="0126c12">深法无所得故。而发趣之尽生死岸。为正觉</a><a name="0126c13" id="0126c13">者。能以无边功德庄严。出现世间。无边慧。诸</a><a name="0126c14" id="0126c14">菩萨摩诃萨。于此法中应生爱乐起大精进</a><a name="0126c15" id="0126c15">而无放逸。若有众生。于此深法才生爱乐。我</a><a name="0126c16" id="0126c16">说彼人得大饶益。况能精勤不为放逸。戒行</a><a name="0126c17" id="0126c17">清净而发趣者。无边慧。汝观斯法若干广大。</a><a name="0126c18" id="0126c18">若干殊胜。若干清净。我于此法殷勤称赞。欲</a><a name="0126c19" id="0126c19">令众生而生爱乐。当得长夜利益安乐。为厌</a><a name="0126c20" id="0126c20">离故。寂灭故。遍知故。无边慧。汝当复观斯</a><a name="0126c21" id="0126c21">法。能授世间出世间具足安乐。诸有若干匮</a><a name="0126c22" id="0126c22">乏众生。于此深法而退失故。远离世间及出</a><a name="0126c23" id="0126c23">世间。一切具足丰饶安乐。无边慧。汝当复观</a><a name="0126c24" id="0126c24">如来现前此深法宝若干丰饶若干易得。汝</a><a name="0126c25" id="0126c25">今于此甚深之法应勤修习。诸有愚夫。于我</a><a name="0126c26" id="0126c26">演说此法宝时尚不欲闻。况能受持如来现</a><a name="0126c27" id="0126c27">前法宝丰饶。不乐听闻。不欲咨问。若于末世</a><a name="0126c28" id="0126c28">后五百岁正法灭时。佛及法宝及持法者三</a><a name="0126c29" id="0126c29">不现前。何能欲闻爱乐咨问。无边慧。然于后<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110126b.htm'><img src='up.gif' border=0></a>
<a href='T110127a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>