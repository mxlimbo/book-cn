<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0430a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷76)</font> 菩萨见实会第十六 四转轮王品第二十六之一 <font face='Arial'>T11, p0430a</h2></font><hr>
<span class='old'>
</a><a name="0429c28" id="0429c28">知王心所念之处。七者主兵宝。自然而出勇</a><a name="0429c29" id="0429c29">猛策谋武略第一。预知王心七日所念。善知</span><a name="0430a01" id="0430a01">四兵斗战之法。未集者令集。已集者令散。千</a><a name="0430a02" id="0430a02">子具足勇健端正能降怨敌。大王。尔时顶生</a><a name="0430a03" id="0430a03">转轮圣王。七宝具足王四天下如法化世。令</a><a name="0430a04" id="0430a04">四天下丰乐安隐人民炽盛。城邑聚落次第相</a><a name="0430a05" id="0430a05">近鸡飞相及。尔时大地一切无有沙砾荆棘。多</a><a name="0430a06" id="0430a06">饶众宝具足无量园林泉池。端严姝妙甚可</a><a name="0430a07" id="0430a07">爱乐。何以故。皆是顶生圣王安住法力。当尔</a><a name="0430a08" id="0430a08">之时若天若人。受欲乐中最为第一。大王。</a><a name="0430a09" id="0430a09">尔时顶生大王所住之城。名阿踰阇。其城东</a><a name="0430a10" id="0430a10">西十二由旬。南北长七由旬。其城七宝众宝</a><a name="0430a11" id="0430a11">罗网弥覆其上悬众宝铃。其城内外种种庄</a><a name="0430a12" id="0430a12">严悉皆如上。无量称王宝庄严城等无有异。</a><a name="0430a13" id="0430a13">亦如忉利得胜之堂。大王。顶生大王造三种</a><a name="0430a14" id="0430a14">殿。一名月出殿。于盛夏热时王居其中。其第</a><a name="0430a15" id="0430a15">二殿名毗琉璃藏。于春月时王居其中。其第</a><a name="0430a16" id="0430a16">三殿名日威德起。于冬寒时王居其中。尔时</a><a name="0430a17" id="0430a17">顶生。与玉女宝并诸婇女。前后围绕入月出</a><a name="0430a18" id="0430a18">殿。时身体清凉。犹如牛头栴檀涂其身体。王</a><a name="0430a19" id="0430a19">与眷属前后围绕。若入彼毗琉璃殿时。身心</a><a name="0430a20" id="0430a20">调适。犹如多摩罗叶香用涂其身。大王。其顶</a><a name="0430a21" id="0430a21">生大王。复与眷属婇女围绕。入彼日威德殿</a><a name="0430a22" id="0430a22">时。身体和暖。犹如沉水香用涂其身。入彼</a><a name="0430a23" id="0430a23">殿时。身体和暖亦复如是。大王。是顶生王</a><a name="0430a24" id="0430a24">随欲自在。令诸殿等随其时节而生乐触。随</a><a name="0430a25" id="0430a25">意出风。随意出雨。种种音乐随意而至。资生</a><a name="0430a26" id="0430a26">所须亦随意现。大王。尔时顶生。于其宫内。七</a><a name="0430a27" id="0430a27">日之中天雨金银。过七日已作如是念。甚奇</a><a name="0430a28" id="0430a28">希有不可思议。如此清净之业。所获果报随</a><a name="0430a29" id="0430a29">意而现充满我意。福德所致无差违也。谁有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110429c.htm'><img src='up.gif' border=0></a>
<a href='T110430b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>