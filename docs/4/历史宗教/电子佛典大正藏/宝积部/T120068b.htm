<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0331 佛说无畏授所问大乘经 0068b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 331 佛说无畏授所问大乘经</font> <font face='Arial'>(卷2)</font> <font face='Arial'>T12, p0068b</h2></font><hr>
<span class='old'>
</a><a name="0068a28" id="0068a28">地。难平满故。菩萨观身如火。以所爱色随</a><a name="0068a29" id="0068a29">系着故。菩萨观身无厌足。随五欲故。菩萨</span><a name="0068b01" id="0068b01">观身破坏。烦恼对碍故。菩萨观身无定分</a><a name="0068b02" id="0068b02">位。以其利衰现所受故。菩萨观身无自他</a><a name="0068b03" id="0068b03">缘。不得源流故。菩萨观身驰流心意。以种</a><a name="0068b04" id="0068b04">种缘作意伺察故。菩萨观身弃背毕竟。归于</a><a name="0068b05" id="0068b05">弃尸林故。菩萨观身为他所食。鹫鸟豺狼</a><a name="0068b06" id="0068b06">等食啖故。菩萨观身如轮盘影现。筋骨连</a><a name="0068b07" id="0068b07">接故。菩萨观身无所顾惜残弃漏失。脓血满</a><a name="0068b08" id="0068b08">故。菩萨观身耽着滋味。饮食所成故。菩萨</a><a name="0068b09" id="0068b09">观身勤苦无利。以是无常生灭法故。菩萨观</a><a name="0068b10" id="0068b10">身如恶友。起诸邪妄故。菩萨观身如杀者。</a><a name="0068b11" id="0068b11">重重现增苦故。菩萨观身为苦器。三苦逼恼</a><a name="0068b12" id="0068b12">故。所谓行苦坏苦苦苦。菩萨观身为苦聚。五</a><a name="0068b13" id="0068b13">蕴随转无主宰故。菩萨观身极不自在。种种</a><a name="0068b14" id="0068b14">缘成故。菩萨观身无寿者。离男女相故。菩</a><a name="0068b15" id="0068b15">萨观身空寂。诸蕴处界所合成故。菩萨观身</a><a name="0068b16" id="0068b16">虚假。以如梦故。菩萨观身不实。以如幻故。菩</a><a name="0068b17" id="0068b17">萨观身动乱。如阳焰故。菩萨观身驰流。如</a><a name="0068b18" id="0068b18">响应故。菩萨观身虚妄所起。如影现故。长</a><a name="0068b19" id="0068b19">者。菩萨摩诃萨以如是等四十四相观察于</a><a name="0068b20" id="0068b20">身。而菩萨摩诃萨作此观察时。所有于身乐</a><a name="0068b21" id="0068b21">欲。于身顾惜。于身执我。于身爱染。于身积</a><a name="0068b22" id="0068b22">集。于身系着。一切悉断。由是于命乐欲。于</a><a name="0068b23" id="0068b23">命顾惜。于命执我。于命爱染。于命积集。于命</a><a name="0068b24" id="0068b24">系着。乃至舍宅。妻子眷属。饮食衣服。乘驭床</a><a name="0068b25" id="0068b25">座。珍宝财谷。香华灯涂。一切受用乐具。若乐</a><a name="0068b26" id="0068b26">欲。若顾惜。若执我所。若爱染。若积集。若系</a><a name="0068b27" id="0068b27">着。一切亦断。由于身命能弃舍故。乃至一切</a><a name="0068b28" id="0068b28">爱用乐具亦悉弃舍。如是乃能圆满六波罗</a><a name="0068b29" id="0068b29">蜜多。长者。菩萨摩诃萨以能圆满波罗蜜多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120068a.htm'><img src='up.gif' border=0></a>
<a href='T120068c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>