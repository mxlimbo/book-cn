<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0346 佛说大方广善巧方便经 0174b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 346 佛说大方广善巧方便经</font> <font face='Arial'>(卷3)</font> <font face='Arial'>T12, p0174b</h2></font><hr>
<span class='old'>
</a><a name="0174a28" id="0174a28">贡婆迦啰。二人承佛威神力故。复诣彼处方</a><a name="0174a29" id="0174a29">便劝导。五婆罗门令彼同往迦叶佛所。我时</span><a name="0174b01" id="0174b01">观彼五婆罗门根缘已熟。即时与彼五婆罗</a><a name="0174b02" id="0174b02">门及其二人。同诣迦叶如来应供正等正觉</a><a name="0174b03" id="0174b03">所。到佛所已各礼佛足。时彼二人以宿世善</a><a name="0174b04" id="0174b04">根力故。见佛相好。尔时各各心得清净。彼五</a><a name="0174b05" id="0174b05">婆罗门得见如来色相光明吉祥威德。心生</a><a name="0174b06" id="0174b06">欢喜。各以宿世善根力故。还发阿耨多罗三</a><a name="0174b07" id="0174b07">藐三菩提心。我时白佛言。此五婆罗门。善根</a><a name="0174b08" id="0174b08">成熟愿佛化度</a><a name="0174b09" id="0174b09"><p>尔时迦叶如来应供正等正觉。即为宣说菩</a><a name="0174b10" id="0174b10">萨藏法。随其所应而能解了。即时皆得无生</a><a name="0174b11" id="0174b11">法忍。迦叶如来即为我授阿耨多罗三藐三</a><a name="0174b12" id="0174b12">菩提记。我得记已。即白迦叶佛言。以如来应</a><a name="0174b13" id="0174b13">供正等正觉。摄受此五婆罗门故。而令得见</a><a name="0174b14" id="0174b14">如来。复为宣说菩萨藏法。教化开导皆为得</a><a name="0174b15" id="0174b15">忍。菩萨求佛菩提。不复退转</a><a name="0174b16" id="0174b16"><p>复次智上。我昔于彼迦叶如来法中。为一生</a><a name="0174b17" id="0174b17">补处菩萨时。先所发言。何故剃须发。云何求</a><a name="0174b18" id="0174b18">菩提。而此菩提最上难得。作此说者为开导</a><a name="0174b19" id="0174b19">故。由是因缘彼获利益。是故当知诸所言说</a><a name="0174b20" id="0174b20">非无义利。皆是菩萨摩诃萨善巧方便。而非</a><a name="0174b21" id="0174b21">过咎非不善法。若有众生少知少见者。或于</a><a name="0174b22" id="0174b22">持戒清净沙门婆罗门所。发无义语。所谓以</a><a name="0174b23" id="0174b23">智为非智。作是语者不能长夜利益安乐。但</a><a name="0174b24" id="0174b24">能与彼苦受相应。此等众生作不善业是过</a><a name="0174b25" id="0174b25">咎者。菩萨摩诃萨即不如是。一切障累悉已</a><a name="0174b26" id="0174b26">清净。无复少分业障可得。但为众生灭诸恶</a><a name="0174b27" id="0174b27">法。普令堪任趣证解脱。智上。如昔因缘当如</a><a name="0174b28" id="0174b28">是知。又我所有六年苦行历诸难事。但为降</a><a name="0174b29" id="0174b29">伏诸外道故。又欲令诸众生起精进故。一麻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120174a.htm'><img src='up.gif' border=0></a>
<a href='T120174c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>