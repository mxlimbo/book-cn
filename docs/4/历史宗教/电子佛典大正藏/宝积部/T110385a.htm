<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0385a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷67)</font> 菩萨见实会第十六 诸梵天等授记品第十九 <font face='Arial'>T11, p0385a</h2></font><hr>
<span class='old'>
</a><br><a name="0384c28" id="0384c28">　　无量那由劫数中　　　如来演说不可尽</a><br><a name="0384c29" id="0384c29">　　彼佛刹土严净事　　　无量佛说亦不尽</span><br><a name="0385a01" id="0385a01">　　彼佛同号大智力　　　国土皆悉名最胜</a><br><a name="0385a02" id="0385a02">　　为众演说不动法　　　不可思议无所依</a><br><a name="0385a03" id="0385a03">　　彼佛世界众生等　　　咸皆修治诸善根</a><br><a name="0385a04" id="0385a04">　　无一众生受后有　　　生死之中重生者</a><br><a name="0385a05" id="0385a05">　　彼等当时有一苦　　　于其世间便显现</a><br><a name="0385a06" id="0385a06">　　唯畏诸行皆无常　　　令诸众生起厌离</a><br><a name="0385a07" id="0385a07">　　尔时彼国众生辈　　　离老病死诸苦相</a><br><a name="0385a08" id="0385a08">　　一切依于一教法　　　同厌无常修胜行</a><br><a name="0385a09" id="0385a09">　　彼诸众生当尔时　　　耳更不闻余音声</a><br><a name="0385a10" id="0385a10">　　唯闻不净无常苦　　　无我寂灭空无相</a><br><a name="0385a11" id="0385a11">　　甘露涅槃及菩提　　　安隐清凉无上乐</a><br><a name="0385a12" id="0385a12">　　斯等如是胜妙音　　　恒常数数而得闻</a><br><a name="0385a13" id="0385a13">　　尔时更无余声响　　　若树若壁及露地</a><br><a name="0385a14" id="0385a14">　　或复空中及寺庙　　　但闻如是微妙句</a><br><a name="0385a15" id="0385a15">　　闻已一切皆得道　　　便于生死得解脱</a><br><a name="0385a16" id="0385a16">　　皆是如来神力故　　　具八功德妙音声</a><br><a name="0385a17" id="0385a17">　　尔时无有杂毒心　　　所谓离欲及嗔恚</a><br><a name="0385a18" id="0385a18">　　亦无愚痴出恶声　　　粗言逼恼来经耳</a><br><a name="0385a19" id="0385a19">　　一切厌背于生死　　　趣向涅槃大正路</a><br><a name="0385a20" id="0385a20">　　彼土一切悉当空　　　佛及众生皆灭度</a><br><a name="0385a21" id="0385a21">　　斯是彼佛大神力　　　发弘志愿不思议</a><br><a name="0385a22" id="0385a22">　　曾于过去那由劫　　　为求菩提修道行</a><br><a name="0385a23" id="0385a23">　　彼国所有诸众生　　　一切悉皆当作佛</a><br><a name="0385a24" id="0385a24">　　此诸梵天发广愿　　　皆由观察寂灭句</a><br><a name="0385a25" id="0385a25">　　悉得证知甚深义　　　解了如来吉祥路</a><br><a name="0385a26" id="0385a26">　　其所修学皆通达　　　于诸世间为导师</a><br><a name="0385a27" id="0385a27">　　彼能观察众生空　　　不生疲倦懈怠心</a><br><a name="0385a28" id="0385a28">　　是故巧入诸法性　　　修集菩萨胜妙行　</p></a><a name="0385a29" id="0385a29"><p class='juan'>
大宝积经卷第六十七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110384c.htm'><img src='up.gif' border=0></a>
<a href='T110385b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>