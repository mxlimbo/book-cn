<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0859b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷30)</font> 精进波罗蜜多品第九之一 <font face='Arial'>T11, p0859b</h2></font><hr>
<span class='old'>
</a><a name="0859a28" id="0859a28">所。获得具足法身。生三十三天。号光明天子</a><a name="0859a29" id="0859a29">为烁迦罗主。有大威德具大神通。名称普闻</span><a name="0859b01" id="0859b01">自在无碍。复于彼时。阎浮提洲有八万四千</a><a name="0859b02" id="0859b02">大城。复有众多城邑聚落。彼诸聚落。有百千</a><a name="0859b03" id="0859b03">俱胝那庾多诸有情类。充满其中。又于彼时</a><a name="0859b04" id="0859b04">疾疫劫起。恶业有情病缘成熟。疥癞[<a href='javascript:showpic("images/022474.gif")'>病-丙+(雍-〦)</a>]疽体</a><a name="0859b05" id="0859b05">生疮癣。风黄痰[<a href='javascript:showpic("images/022480.gif")'>病-丙+阴</a>]积集其身。彼时复有百千</a><a name="0859b06" id="0859b06">医王。和合良药治诸有情。疾病除愈</a><a name="0859b07" id="0859b07"><p>复次舍利子。时彼有情无归无救。未得愈者</a><a name="0859b08" id="0859b08">高声唱言。若天龙夜叉乾闼婆罗刹婆人非</a><a name="0859b09" id="0859b09">人等耶。能令我病一切苦恼得解脱耶。一切</a><a name="0859b10" id="0859b10">财物悉能舍施。愿为奴仆随意所作供给走</a><a name="0859b11" id="0859b11">使。舍利子。彼无见者。我以天眼清净出过于</a><a name="0859b12" id="0859b12">人。诸有疾病疥癞[<a href='javascript:showpic("images/022474.gif")'>病-丙+(雍-〦)</a>]疽体生疮癣。风黄痰[<a href='javascript:showpic("images/022480.gif")'>病-丙+阴</a>]</a><a name="0859b13" id="0859b13">寒热等病。积集成熟充满其身。乃能见故。无</a><a name="0859b14" id="0859b14">有闻者。彼诸有情高声唱言。我以彼天耳界</a><a name="0859b15" id="0859b15">清净出过于人。乃能闻故。于彼有情起大悲</a><a name="0859b16" id="0859b16">心极生怜愍。我发是念。于无归者为作归</a><a name="0859b17" id="0859b17">依。于无救者为作救护。于未愈者为令除愈。</a><a name="0859b18" id="0859b18">当护安乐。舍利子。我于彼时隐烁迦罗形。去</a><a name="0859b19" id="0859b19">俱卢大城不远。忽然化生成有情相。名曰苏</a><a name="0859b20" id="0859b20">牟。复住空中。为阎浮提诸疾病者。说伽陀曰</a><a name="0859b21" id="0859b21"><p class='lg'>　　于彼俱卢城不远　　　化有情相名苏牟</a><br><a name="0859b22" id="0859b22">　　彼若来食肢分者　　　一切疾病皆除愈</a><br><a name="0859b23" id="0859b23">　　汝诸有情勿惊怖　　　如是食者生欢喜</a><br><a name="0859b24" id="0859b24">　　彼无嫌恨嗔已除　　　此阎浮洲大良药　</p></a><a name="0859b25" id="0859b25"><p>舍利子。此八万四千大城郡邑聚落。于其中</a><a name="0859b26" id="0859b26">间一切有情闻是声已。即时奔诣俱卢大城。</a><a name="0859b27" id="0859b27">到苏牟所。取彼身肢少分而食。然其身肢都</a><a name="0859b28" id="0859b28">无损减。是时苏牟说伽陀曰</a><a name="0859b29" id="0859b29"><p class='lg'>　　由菩提道实不虚　　　获得无尽智慧蕴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110859a.htm'><img src='up.gif' border=0></a>
<a href='T110859c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>