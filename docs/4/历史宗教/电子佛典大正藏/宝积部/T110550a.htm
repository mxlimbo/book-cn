<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0550a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷98)</font> 恒河上优婆夷会第三十一 富楼那品第八 <font face='Arial'>T11, p0550a</h2></font><hr>
<span class='old'>
</a><a name="0549c28" id="0549c28">云何世尊。说有诸色受想行识。及于界处十</a><a name="0549c29" id="0549c29">二因缘。有漏无漏。是染是净。生死涅槃</span><a name="0550a01" id="0550a01">佛告恒河上。譬如说我虽有言说。而实无有</a><a name="0550a02" id="0550a02">我相可得。我说诸色。实亦无有色相可得。</a><a name="0550a03" id="0550a03">乃至涅槃亦复如是。又如阳焰无水可得。我</a><a name="0550a04" id="0550a04">说诸色乃至涅槃。亦复如是。恒河上。于我</a><a name="0550a05" id="0550a05">法中修梵行者。见一切法皆无所得。乃可说</a><a name="0550a06" id="0550a06">名真修梵行。增上慢者说有所得。是则不</a><a name="0550a07" id="0550a07">名住真梵行。我说如是。增上慢人。闻此深</a><a name="0550a08" id="0550a08">法生大惊疑。不能解脱生老病死忧悲苦恼。</a><a name="0550a09" id="0550a09">恒河上。若我灭后。有能宣说如是甚深断流</a><a name="0550a10" id="0550a10">转法。有愚痴辈由恶见故。于是法师生嗔害</a><a name="0550a11" id="0550a11">心。以是因缘堕诸地狱。恒河上言。如佛所</a><a name="0550a12" id="0550a12">说断流转法。以何义故。名为断流转。世尊</a><a name="0550a13" id="0550a13">告言。断流转者。所谓实际不思议界。此法不</a><a name="0550a14" id="0550a14">可穿凿沮坏。是故说名断流转法</a><a name="0550a15" id="0550a15"><p>尔时世尊。凞怡微笑。从其面门放种种光。青</a><a name="0550a16" id="0550a16">黄赤白红颇梨色。其光普照无量国界。上</a><a name="0550a17" id="0550a17">至梵世还从如来顶上而入</a><a name="0550a18" id="0550a18"><p>尔时尊者阿难。见是事已心自念言。如来应</a><a name="0550a19" id="0550a19">正等觉。非无因缘而现微笑。作是念已。即</a><a name="0550a20" id="0550a20">从座起。偏袒右肩右膝着地。合掌向佛。而</a><a name="0550a21" id="0550a21">作是言。以何因缘现此微笑。佛言。我念往</a><a name="0550a22" id="0550a22">昔。有千如来。亦于此处说如是法。彼诸众</a><a name="0550a23" id="0550a23">会。各各亦有恒河上优婆夷。而为上首。彼</a><a name="0550a24" id="0550a24">优婆夷及诸大众。闻是法已皆悉出家。于无</a><a name="0550a25" id="0550a25">余涅槃而得灭度。阿难白佛言。当何名此经。</a><a name="0550a26" id="0550a26">我等云何受持。佛言。此经名为离垢清净。以</a><a name="0550a27" id="0550a27">是名字汝当受持。说此经时。七百比丘众。四</a><a name="0550a28" id="0550a28">百比丘尼众。诸漏永尽心得解脱</a><a name="0550a29" id="0550a29"><p>尔时欲界诸天子。化作种种天诸妙花而散<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110549c.htm'><img src='up.gif' border=0></a>
<a href='T110550b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>