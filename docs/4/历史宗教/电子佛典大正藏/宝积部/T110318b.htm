<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0318b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷54)</font> 菩萨藏会第十二之一 菩萨藏会第十二之二十大自在天授记品第十二 <font face='Arial'>T11, p0318b</h2></font><hr>
<span class='old'>
</a><a name="0318a28" id="0318a28">名之声。获得广大欢喜净信。窃自惟忖。诸佛</a><a name="0318a29" id="0318a29">如来出世甚难。极难得值过乌昙花。又似盲</span><a name="0318b01" id="0318b01">龟难遇浮孔。百千大劫时或一遇我今奉见</a><a name="0318b02" id="0318b02">甚为希有。定应以此五百羯利沙钵那。贸</a><a name="0318b03" id="0318b03">花散奉放光如来。当更求财用酬师德。舍利</a><a name="0318b04" id="0318b04">子。当于尔时有一女人。赍持七茎殟钵罗花。</a><a name="0318b05" id="0318b05">从市而来。迷伽告曰。何处得此水生花来。女</a><a name="0318b06" id="0318b06">曰。我于某处卖花鬘所。以五百羯利沙钵那</a><a name="0318b07" id="0318b07">买得此花。迷伽告曰。今酬本价能与花不。女</a><a name="0318b08" id="0318b08">曰不然。又曰若不许者。今有五百羯利沙钵</a><a name="0318b09" id="0318b09">那。汝当独取此七茎花。二人当共为可尔不。</a><a name="0318b10" id="0318b10">女曰。卿用此花为作何等。告曰。将用奉散放</a><a name="0318b11" id="0318b11">光如来。女曰。如卿所言从今已往。于诸有趣</a><a name="0318b12" id="0318b12">常能降及为我夫者。当以此花持用相委。尔</a><a name="0318b13" id="0318b13">时迷伽。便报女曰。止止女人勿作是说。何</a><a name="0318b14" id="0318b14">以故。汝女人性掉动轻转多诸放逸。汝之所</a><a name="0318b15" id="0318b15">言不足收采。又我当于阿僧企耶劫。修集佛</a><a name="0318b16" id="0318b16">法广行布施。或以金银珍宝珊瑚末尼真珠琉</a><a name="0318b17" id="0318b17">璃螺贝璧玉象马驼驴牛羊群畜。乃至或舍</a><a name="0318b18" id="0318b18">大国王位车辂服饰内宫妃后男女眷属。或</a><a name="0318b19" id="0318b19">舍手足耳鼻皮肉骨髓髻中明珠眼目头首。</a><a name="0318b20" id="0318b20">大略而言。无有一切内外之物于我施门而</a><a name="0318b21" id="0318b21">不舍者。或复有时当舍于汝。入佛法中以信</a><a name="0318b22" id="0318b22">出家趣于非家。汝性掉动轻转放逸。或当尔</a><a name="0318b23" id="0318b23">时于我大舍而为障碍。其女报曰。审如所言</a><a name="0318b24" id="0318b24">我为大利。纵使卿今卖我此身。乃至充一羯</a><a name="0318b25" id="0318b25">利沙钵那者。终无异心于施留碍。或复割截</a><a name="0318b26" id="0318b26">我身段段舍施。定无留碍修集佛法。迷伽告</a><a name="0318b27" id="0318b27">曰。若能如是此则为可宜速与花。尔时女人</a><a name="0318b28" id="0318b28">持花授与。迷伽取花。便即往诣放光佛所。遥</a><a name="0318b29" id="0318b29">见如来为无量百千拘胝那庾多众生。前后<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110318a.htm'><img src='up.gif' border=0></a>
<a href='T110318c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>