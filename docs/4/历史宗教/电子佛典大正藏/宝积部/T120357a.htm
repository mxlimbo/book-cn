<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0371 观世音菩萨授记经 0357a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 371 观世音菩萨授记经</font> <font face='Arial'>(卷1)</font> <font face='Arial'>T12, p0357a</h2></font><hr>
<span class='old'>
</a><a name="0356c28" id="0356c28">聚安乐示现。华德藏菩萨白佛言。世尊。愿为</a><a name="0356c29" id="0356c29">解说。令无量众生得大利益。是观世音于何</span><a name="0357a01" id="0357a01">国土成等正觉。世界庄严光明名号。声闻菩</a><a name="0357a02" id="0357a02">萨寿命所有。乃至成佛。其事云何。若世尊说</a><a name="0357a03" id="0357a03">是菩萨先所行愿。其余菩萨闻是愿已。必当</a><a name="0357a04" id="0357a04">修行而得满足。佛言。善哉谛听。当为汝说。对</a><a name="0357a05" id="0357a05">曰。唯然愿乐欲闻。佛言。善男子。阿弥陀佛寿</a><a name="0357a06" id="0357a06">命无量百千亿劫。当有终极。善男子。当来</a><a name="0357a07" id="0357a07">广远不可计劫。阿弥陀佛当般涅槃。般涅槃</a><a name="0357a08" id="0357a08">后。正法住世等佛寿命。在世灭后。所度众生</a><a name="0357a09" id="0357a09">悉皆同等。佛涅槃后。或有众生不见佛者。有</a><a name="0357a10" id="0357a10">诸菩萨。得念佛三昧。常见阿弥陀佛。复次善</a><a name="0357a11" id="0357a11">男子。彼佛灭后。一切宝物浴池莲花众宝行</a><a name="0357a12" id="0357a12">树。常演法音与佛无异。善男子。阿弥陀佛正</a><a name="0357a13" id="0357a13">法灭后。过中夜分明相出时。观世音菩萨。于</a><a name="0357a14" id="0357a14">七宝菩提树下。结加趺坐成等正觉。号普光</a><a name="0357a15" id="0357a15">功德山王如来应供正遍知明行足善逝世间</a><a name="0357a16" id="0357a16">解无上士调御丈夫天人师佛世尊。其佛国</a><a name="0357a17" id="0357a17">土自然七宝。众妙合成庄严之事。诸佛世尊。</a><a name="0357a18" id="0357a18">于恒沙劫说不能尽。善男子。我于今者为汝</a><a name="0357a19" id="0357a19">说譬。彼金光师子游戏如来国土庄严之事。</a><a name="0357a20" id="0357a20">方于普光功德山王如来国土。百万千倍亿</a><a name="0357a21" id="0357a21">倍。亿兆载倍。乃至算数所不能及。其佛国土</a><a name="0357a22" id="0357a22">无有声闻缘觉之名。纯诸菩萨充满其国。华</a><a name="0357a23" id="0357a23">德藏菩萨白佛言。世尊。彼佛国土名安乐耶。</a><a name="0357a24" id="0357a24">佛言。善男子。其佛国土号曰众宝普集庄</a><a name="0357a25" id="0357a25">严。善男子。普光功德山王如来。随其寿命。得</a><a name="0357a26" id="0357a26">大势菩萨。亲觐供养。至于涅槃。般涅槃后。</a><a name="0357a27" id="0357a27">奉持正法。乃至灭尽。法灭尽已。即于其国。成</a><a name="0357a28" id="0357a28">阿耨多罗三藐三菩提。号曰善住功德宝王</a><a name="0357a29" id="0357a29">如来应供正遍知明行足善逝世间解无上士<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120356c.htm'><img src='up.gif' border=0></a>
<a href='T120357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>