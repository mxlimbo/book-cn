<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0158a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷28)</font> 大乘十法会第九 往生因缘品第六 <font face='Arial'>T11, p0158a</h2></font><hr>
<span class='old'>
</a><a name="0157c28" id="0157c28">摄受之。应见色身而得度者。即现色身令彼</a><a name="0157c29" id="0157c29">见之。应闻声香若得味触而得度者。即为现</span><a name="0158a01" id="0158a01">声而为说法。至香味触现令得度。时魔波旬</a><a name="0158a02" id="0158a02">欢喜踊跃。复合十指爪掌顶礼佛足。白言。世</a><a name="0158a03" id="0158a03">尊。随所有处。若村若城若在王都。说此法门。</a><a name="0158a04" id="0158a04">我为听受此法门故。当往其所护此法门。亦</a><a name="0158a05" id="0158a05">为护彼持法法器。世尊。我至彼时必有众相。</a><a name="0158a06" id="0158a06">诸众寂定离睡眠盖。复令诸方上胜法器而</a><a name="0158a07" id="0158a07">来问法。若读若诵若受持者。身心俱安不起</a><a name="0158a08" id="0158a08">慢心随说此法。若广说者。若略说者。于如来</a><a name="0158a09" id="0158a09">所生欢喜心。又复如来。于诸众生起欢喜心。</a><a name="0158a10" id="0158a10">彼诸众生心欢喜已。善根增长恶法消灭。时</a><a name="0158a11" id="0158a11">大众中有诸外道尼干子等。闻魔波旬如是</a><a name="0158a12" id="0158a12">忏悔。心大欢喜踊跃无量。得无生忍</a><a name="0158a13" id="0158a13"><p>尔时尊者阿难白佛言。世尊。以何因缘说此</a><a name="0158a14" id="0158a14">法时。此诸外道得无生忍。佛言。阿难。乃往。</a><a name="0158a15" id="0158a15">过去过无量劫。此王舍城耆阇崛山。尔时有</a><a name="0158a16" id="0158a16">佛。名上力足正真正觉。在此说法。佛说法已。</a><a name="0158a17" id="0158a17">有诸外道来向佛所。欲恼如来。复欲障说此</a><a name="0158a18" id="0158a18">法门故来至佛所。既闻法已心生欢喜。即言</a><a name="0158a19" id="0158a19">世尊。快说此法。于如来所生奇特心。以是因</a><a name="0158a20" id="0158a20">缘六十劫中。不堕地狱饿鬼畜生。唯生人天</a><a name="0158a21" id="0158a21">所生之处忆念彼佛。虽忆念佛而无善友。阿</a><a name="0158a22" id="0158a22">难。于意云何。彼诸外道尼干子等。岂异人</a><a name="0158a23" id="0158a23">乎。今此众中诸外道是。何以故。此诸善男子。</a><a name="0158a24" id="0158a24">当尔之时具足恶见故。欲恼如来并障此法。</a><a name="0158a25" id="0158a25">彼既闻法生大欢喜。以是因缘今蒙佛记。是</a><a name="0158a26" id="0158a26">诸外道当得阿耨多罗三藐三菩提。何况于</a><a name="0158a27" id="0158a27">今得无生忍</a><a name="0158a28" id="0158a28"><p>说此法门时。万二千众生远尘离垢得法眼</a><a name="0158a29" id="0158a29">净。二万众生发阿耨多罗三藐三菩提心。尔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110157c.htm'><img src='up.gif' border=0></a>
<a href='T110158b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>