<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0364 佛说大阿弥陀经 0331c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 364 佛说大阿弥陀经</font> <font face='Arial'>(卷1)</font> 阿阇世王分第十四 <font face='Arial'>T12, p0331c</h2></font><hr>
<span class='old'>
</a><a name="0331b28" id="0331b28"><p><b>　　<A NAME="n162"></A>阿阇世王分第十四</b></a><a name="0331b29" id="0331b29"><p>尔时阿阇世王太子与五百长者子。各持一</span><a name="0331c01" id="0331c01">金华盖。前以献佛却坐一面。闻说阿弥陀佛</a><a name="0331c02" id="0331c02">功德光明皆大欢喜。其心愿言。我等后作佛</a><a name="0331c03" id="0331c03">时。皆如阿弥陀佛。佛即知之。告诸比丘言。</a><a name="0331c04" id="0331c04">阿阇世王太子与五百长者子。后无央数劫</a><a name="0331c05" id="0331c05">皆当作佛。如阿弥陀佛。此等行菩萨道已。</a><a name="0331c06" id="0331c06">无央数劫。皆各供养四百亿佛。今复供养于</a><a name="0331c07" id="0331c07">我。往昔迦叶佛时。皆常为我弟子。今又至</a><a name="0331c08" id="0331c08">此是复会遇也。时诸比丘闻是语已。莫不喜</a><a name="0331c09" id="0331c09">悦恭敬赞叹</a><a name="0331c10" id="0331c10"><p><b>　　<A NAME="n163"></A>地平气和分第十五</b></a><a name="0331c11" id="0331c11"><p>佛言。阿弥陀佛刹中皆自然七宝。所谓黄金</a><a name="0331c12" id="0331c12">白银水晶琉璃珊瑚琥珀砗磲其体性温柔。</a><a name="0331c13" id="0331c13">以是七宝相间为地。或纯以一宝为地。光色</a><a name="0331c14" id="0331c14">照耀奇妙清净。超越十方一切世界。其国恢</a><a name="0331c15" id="0331c15">廓旷荡不可穷尽。地皆平正无须弥山及金</a><a name="0331c16" id="0331c16">刚围一切诸山。亦无大海小海。及坑坎井谷。</a><a name="0331c17" id="0331c17">亦无幽暗之所。无地狱饿鬼众生禽虫。以至</a><a name="0331c18" id="0331c18">蜎飞蠕动之类。无阿须伦及诸龙鬼神。亦无</a><a name="0331c19" id="0331c19">雨露惟有自然流泉。亦无寒暑气象。常春清</a><a name="0331c20" id="0331c20">快明丽不可具言。有万种自然之物。如百味</a><a name="0331c21" id="0331c21">饮食。意有所欲悉现在前。意若不用自然化</a><a name="0331c22" id="0331c22">去。随其所念无不得之。此娑婆世界。有他化</a><a name="0331c23" id="0331c23">自在天。其中天人一切所须自然化现。以比</a><a name="0331c24" id="0331c24">于此佛刹中自然之物。犹万亿倍不可以及</a><a name="0331c25" id="0331c25"><p><b>　　<A NAME="n164"></A>讲堂宅宇分第十六</b></a><a name="0331c26" id="0331c26"><p>佛言。阿弥陀佛讲堂精舍。皆自然七宝相间</a><a name="0331c27" id="0331c27">而成。复有七宝以为楼观栏楯。复以七宝为</a><a name="0331c28" id="0331c28">之缨络悬饰其侧。复以白珠明月珠摩尼珠。</a><a name="0331c29" id="0331c29">为之交络遍覆其上。殊特妙好清净光辉不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120331b.htm'><img src='up.gif' border=0></a>
<a href='T120332a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>