<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0885a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷40)</font> 胜慧波罗蜜多品第十一之一 <font face='Arial'>T11, p0885a</h2></font><hr>
<span class='old'>
</a><a name="0884c28" id="0884c28">如是二请</a><a name="0884c29" id="0884c29"><p>尔时世尊。极怜愍故现大神通。即升虚空跏</span><a name="0885a01" id="0885a01">趺而坐。时长者子等。见是事已叹未曾有。彼</a><a name="0885a02" id="0885a02">佛世尊。威神力故。持诸大众皆处虚空。尔</a><a name="0885a03" id="0885a03">时长者子与自眷属五百伎乐等发大欢喜。</a><a name="0885a04" id="0885a04">于虚空中起立合掌。右绕三匝头面礼足。作</a><a name="0885a05" id="0885a05">众伎乐歌咏佛德。普及时会。如是遍满无量</a><a name="0885a06" id="0885a06">百千踰缮那。佛神力故忽于空中。复化大比</a><a name="0885a07" id="0885a07">丘众千二百五十人。与其眷属六万人俱。从</a><a name="0885a08" id="0885a08">东方来乐欲听法。时佛世尊见彼大众。即以</a><a name="0885a09" id="0885a09">神力化五楼阁。众妙庄严甚为希有。一一楼</a><a name="0885a10" id="0885a10">阁皆出梵音演说妙法。复有百千俱胝诸天</a><a name="0885a11" id="0885a11">子众。持天曼陀罗华以散佛上。偏覆空中。</a><a name="0885a12" id="0885a12">佛神力故成华楼阁。尔时长者子及诸大众。</a><a name="0885a13" id="0885a13">睹如是等广大神变清净庄严。发生无量亲</a><a name="0885a14" id="0885a14">近爱乐。佛知是已即摄神力。还复东方本相</a><a name="0885a15" id="0885a15">如故。尔时阿难见是事已。偏袒右肩合掌恭</a><a name="0885a16" id="0885a16">敬。而白佛言。世尊。以何因缘现是神变。惟愿</a><a name="0885a17" id="0885a17">世尊为我等说</a><a name="0885a18" id="0885a18"><p>佛告阿难。我今当为仁授长者子。与自眷属</a><a name="0885a19" id="0885a19">及众伎乐。供养于我。是人于千俱胝劫不堕</a><a name="0885a20" id="0885a20">恶趣。常生人天受胜妙乐。过是劫已。亦复尊</a><a name="0885a21" id="0885a21">重供养道行如来应正等觉。于二十五俱胝</a><a name="0885a22" id="0885a22">劫不复轮转。是七妻等舍是身已。当转女身</a><a name="0885a23" id="0885a23">成丈夫相。复与仁授菩萨。于一劫中修菩萨</a><a name="0885a24" id="0885a24">行。阿难。彼仁授菩萨。当得作佛号曰等心</a><a name="0885a25" id="0885a25">如来十号具足。与自眷属。转次授记皆得作</a><a name="0885a26" id="0885a26">佛。时彼伎乐五百人众。由供养佛。以是缘故。</a><a name="0885a27" id="0885a27">于阿僧祇劫不堕恶趣。千俱胝劫常作转轮</a><a name="0885a28" id="0885a28">圣王。过是数已。供养尊重十千如来。于一劫</a><a name="0885a29" id="0885a29">中皆当作佛。尽同一号。余千人众于慈氏如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110884c.htm'><img src='up.gif' border=0></a>
<a href='T110885b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>