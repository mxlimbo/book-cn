<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0735b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷13)</font> 金刚手菩萨大秘密主授记品第十六之一 <font face='Arial'>T11, p0735b</h2></font><hr>
<span class='old'>
</a><a name="0735a28" id="0735a28">逝世间解无上士调御丈夫天人师佛世尊。</a><a name="0735a29" id="0735a29">世界名普净。劫名清妙。寂慧。而彼普净世界。</span><a name="0735b01" id="0735b01">金刚步如来刹土之中。安隐丰乐严净可观。</a><a name="0735b02" id="0735b02">天人炽盛菩萨广多。七宝具足殊妙庄严。七</a><a name="0735b03" id="0735b03">宝所谓金银琉璃砗磲码瑙珊瑚琥珀及赤珠</a><a name="0735b04" id="0735b04">宝。彼世界中周遍盈积。可八步量地平如</a><a name="0735b05" id="0735b05">掌。柔软复如迦左邻尼具诸乐触。建妙幡幢</a><a name="0735b06" id="0735b06">宝绳交络。天妙宝花处处垂下。最上精妙众</a><a name="0735b07" id="0735b07">香氛馥。空中自然奏诸音乐。无诸恶趣及众</a><a name="0735b08" id="0735b08">险难。如兜率天最胜受用。又彼世界随意所</a><a name="0735b09" id="0735b09">思。宫殿舍宇园林楼阁。饮食衣服众庄严具。</a><a name="0735b10" id="0735b10">皆悉具足随诸所用。皆与天人受用无异。受</a><a name="0735b11" id="0735b11">诸天人具大信解深信佛智。又彼世界亦复</a><a name="0735b12" id="0735b12">不闻声闻缘觉二乘名字。彼佛所说纯一清</a><a name="0735b13" id="0735b13">净大菩萨法。又彼金刚步如来。广多百千菩</a><a name="0735b14" id="0735b14">萨眷属。又彼世界不坏律仪。不减寿命不破</a><a name="0735b15" id="0735b15">戒行。不失正见。亦无颠狂聋哑跛伛謇吃犷</a><a name="0735b16" id="0735b16">恶斗竞缺减诸根等者。一切皆具二十八种</a><a name="0735b17" id="0735b17">天人胜相。而为庄严。彼佛如来寿八中劫。亦</a><a name="0735b18" id="0735b18">无天人中间夭逝。寂慧当知。彼金刚步如来。</a><a name="0735b19" id="0735b19">其如是等及余无量胜功德事。彼佛世尊随</a><a name="0735b20" id="0735b20">欲说法即放光明。彼诸众生见是光已。即知</a><a name="0735b21" id="0735b21">如来宣说妙法。若有众生互起思念。欲诣佛</a><a name="0735b22" id="0735b22">所瞻仰听法。即以彼佛神通智力所加持故。</a><a name="0735b23" id="0735b23">寻至佛所。或有以自神力至佛所者。即时天</a><a name="0735b24" id="0735b24">人大众咸来集会。时彼世尊踊身空中。高百</a><a name="0735b25" id="0735b25">千多罗树。时四大洲悉见如来广大身相。又</a><a name="0735b26" id="0735b26">十方世界悉闻震发显示如来清净妙音。一</a><a name="0735b27" id="0735b27">切众生闻者适悦。又复如来为诸菩萨说正</a><a name="0735b28" id="0735b28">法时。无一众生于其如来宣说之法有所违</a><a name="0735b29" id="0735b29">背。彼诸众生皆悉利根开明知解。又彼世界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110735a.htm'><img src='up.gif' border=0></a>
<a href='T110735c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>