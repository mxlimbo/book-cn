<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0559c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷100)</font> 无垢施菩萨应辩会 菩萨品第三 <font face='Arial'>T11, p0559c</h2></font><hr>
<span class='old'>
</a><a name="0559b28" id="0559b28">有佛因众生不以五盖为患者也。除诸盖菩</a><a name="0559b29" id="0559b29">萨即便默然。时无垢施女谓观世音菩萨。善</span><a name="0559c01" id="0559c01">男子。汝言我当作是念。愿令舍卫城中众生</a><a name="0559c02" id="0559c02">牢狱系闭速得解脱。临当死者即得济命。恐</a><a name="0559c03" id="0559c03">怖之者即得无畏。夫言畏者。是有取耶无取</a><a name="0559c04" id="0559c04">耶。若是有取者。凡愚之人亦复有取。是故</a><a name="0559c05" id="0559c05">不然。若是无取则无所施。无施法中何得有</a><a name="0559c06" id="0559c06">除。观世音菩萨即便默然。辩严菩萨谓观世</a><a name="0559c07" id="0559c07">音菩萨。善男子。何为不答无垢施女之所问</a><a name="0559c08" id="0559c08">耶。观世音菩萨言。此女不问生灭法。是故</a><a name="0559c09" id="0559c09">不可答。无垢施女问观世音菩萨言。叵有</a><a name="0559c10" id="0559c10">是无生无灭问耶。观世音答无垢施女曰。无</a><a name="0559c11" id="0559c11">生无灭中乃无文字言说。无垢施女问观世</a><a name="0559c12" id="0559c12">音言。诸智慧者。于无文字假说文字。然不</a><a name="0559c13" id="0559c13">著文字法性无碍。是故慧者不碍文字。时无</a><a name="0559c14" id="0559c14">垢施女谓辩严菩萨。善男子。汝言我当作是</a><a name="0559c15" id="0559c15">念。愿令舍卫城中众生其见我者皆得辞辩。</a><a name="0559c16" id="0559c16">以诸妙偈互相问答。善男子。汝此所施辞辩</a><a name="0559c17" id="0559c17">者。以觉起耶。若以觉起者。一切有为皆由</a><a name="0559c18" id="0559c18">觉观而起。是故非寂静。若以爱起者所施则</a><a name="0559c19" id="0559c19">虚。辩严菩萨答无垢施女言。此是我初发菩</a><a name="0559c20" id="0559c20">提心时。愿其见我者皆得辞辩。以诸妙偈互</a><a name="0559c21" id="0559c21">相问答。时无垢施女问辩严菩萨言。善男子。</a><a name="0559c22" id="0559c22">汝今即有发菩提心愿耶。若即有者则是常</a><a name="0559c23" id="0559c23">见。若今无者不可以施彼。是故所愿则虚。时</a><a name="0559c24" id="0559c24">辩严即便默然。尔时无垢施女谓无痴行菩</a><a name="0559c25" id="0559c25">萨。善男子。汝言我作是念。愿令舍卫城中</a><a name="0559c26" id="0559c26">若有众生其见我者。得无痴见。决定于阿耨</a><a name="0559c27" id="0559c27">多罗三藐三菩提。此菩提为是有耶。为是无</a><a name="0559c28" id="0559c28">耶。若是有者。是有为菩提执于边见。若是</a><a name="0559c29" id="0559c29">无者。则是虚妄亦堕边见。时无痴见菩萨答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110559b.htm'><img src='up.gif' border=0></a>
<a href='T110560a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>