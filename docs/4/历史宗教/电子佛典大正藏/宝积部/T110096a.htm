<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0096a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷17)</font> 无量寿如来会第五之一 清净陀罗尼品第三之一 <font face='Arial'>T11, p0096a</h2></font><hr>
<span class='old'>
</a><a name="0095c28" id="0095c28">生身心悦乐。复令一切余佛刹中。天龙夜叉</a><a name="0095c29" id="0095c29">阿修罗等皆得欢悦。阿难。我今开示彼佛光</span><a name="0096a01" id="0096a01">明。满足一劫说不能尽。复次阿难。彼无量寿</a><a name="0096a02" id="0096a02">如来。诸声闻众不可称量知其边际。假使比</a><a name="0096a03" id="0096a03">丘满亿那由他百千数量。皆如大目揵连神</a><a name="0096a04" id="0096a04">通自在。于晨朝时周历大千世界。须臾之顷</a><a name="0096a05" id="0096a05">还至本处。彼经亿那由他百千岁数。欲共计</a><a name="0096a06" id="0096a06">算无量寿佛初会之中诸声闻众。尽其神力</a><a name="0096a07" id="0096a07">乃至灭度。于百分中不知其一。于千分百千</a><a name="0096a08" id="0096a08">分乃至邬波尼杀昙分中。亦不知其一。阿难。</a><a name="0096a09" id="0096a09">譬如大海深八万四千由旬。以目极观不知</a><a name="0096a10" id="0096a10">边际。若有丈夫。析一毛端为五十分。以其一</a><a name="0096a11" id="0096a11">分于大海中沾取一滴。阿难。彼之水滴比于</a><a name="0096a12" id="0096a12">大海。何者为多。阿难白言。假使取千由旬水。</a><a name="0096a13" id="0096a13">犹以为少。况以毛端一分而可方之。佛告阿</a><a name="0096a14" id="0096a14">难。假使比丘满亿那由他百千数量。皆如大</a><a name="0096a15" id="0096a15">目揵连。经百千亿那由他岁。皆共算数彼无</a><a name="0096a16" id="0096a16">量寿如来初会声闻。所知数量如彼毛端一</a><a name="0096a17" id="0096a17">滴之水。余不测者犹如大海。诸菩萨摩诃萨</a><a name="0096a18" id="0096a18">众亦复如是。非以算计之所能知。阿难。彼佛</a><a name="0096a19" id="0096a19">寿命无量无边。不可知其劫数多少。声闻菩</a><a name="0096a20" id="0096a20">萨及诸天人寿量亦尔。阿难白佛言。世尊。彼</a><a name="0096a21" id="0096a21">佛出世于今几时。能得如是无量寿命。佛告</a><a name="0096a22" id="0096a22">阿难。彼佛受生经今十劫。复次阿难。彼极乐</a><a name="0096a23" id="0096a23">界无量功德具足庄严。国土丰稔天人炽盛。</a><a name="0096a24" id="0096a24">志意和适常得安隐。无有地狱畜生及琰魔</a><a name="0096a25" id="0096a25">王界。有种种香周遍芬馥。种种妙花亦皆充</a><a name="0096a26" id="0096a26">满。有七宝幢周布行列。其宝幢上悬诸幡盖</a><a name="0096a27" id="0096a27">及众宝铃。具足百千诸妙杂色。阿难。彼如来</a><a name="0096a28" id="0096a28">国多诸宝树。或纯黄金白银琉璃颇梨。赤珠</a><a name="0096a29" id="0096a29">马瑙玉树。唯一宝成不杂余宝。或以二宝乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110095c.htm'><img src='up.gif' border=0></a>
<a href='T110096b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>