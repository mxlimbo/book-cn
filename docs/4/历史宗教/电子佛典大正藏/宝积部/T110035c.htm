<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0035c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷6)</font> 第二无边庄严会 清净陀罗尼品第三之一 <font face='Arial'>T11, p0035c</h2></font><hr>
<span class='old'>
</a><a name="0035b28" id="0035b28">言说及能说者。皆不可得不可了知。一切言</a><a name="0035b29" id="0035b29">说即非言说。如是一切言说。如虚空性等入</span><a name="0035c01" id="0035c01">虚空。由是地界不能言说。无能说力。乃至空</a><a name="0035c02" id="0035c02">界不能言说。无能说力。言识界者。由是但以</a><a name="0035c03" id="0035c03">语言显说诸法。而彼识界。界亦非界。不入诸</a><a name="0035c04" id="0035c04">界。不与界相应。非不相应。从虚空生入于虚</a><a name="0035c05" id="0035c05">空。如是识界。不在内不在外不在中间。随其</a><a name="0035c06" id="0035c06">空分之所摄受。趣入虚空。不可施设不可睹</a><a name="0035c07" id="0035c07">见。若不可施设彼无所作。余缘相应说有识</a><a name="0035c08" id="0035c08">界。此是菩萨之所入门。一切诸法本性自性。</a><a name="0035c09" id="0035c09">犹如虚空。以依法界开示演说。而亦无有诸</a><a name="0035c10" id="0035c10">法之界。界非界故。一切诸法犹如虚空。是故</a><a name="0035c11" id="0035c11">如来。说一切法皆是虚空。量难得故。显一切</a><a name="0035c12" id="0035c12">法皆虚空性。诸法本性如虚空故。但以语言</a><a name="0035c13" id="0035c13">开示演说。无边庄严。汝观如来智所演说。尔</a><a name="0035c14" id="0035c14">所清净。彼无法可生。亦无法授与。如是清净</a><a name="0035c15" id="0035c15">法教。是诸菩萨不颠倒智。是故汝等。应当愿</a><a name="0035c16" id="0035c16">乐不由他缘。智得无分别不增分别。及能清</a><a name="0035c17" id="0035c17">净。不可言说理趣法门。由一切法智清净故。</a><a name="0035c18" id="0035c18">佛告无边庄严。诸飞鸟类于何所行。无边庄</a><a name="0035c19" id="0035c19">严白佛言。世尊。行于虚空。佛复问言。虚空</a><a name="0035c20" id="0035c20">复何所行。答言世尊。如是虚空无有所行。</a><a name="0035c21" id="0035c21">佛言。如是如是。一切诸法犹如虚空无有所</a><a name="0035c22" id="0035c22">行。行无所行法不可得。是故诸法无有所行。</a><a name="0035c23" id="0035c23">亦复不行。诸法本性无有可行。及无可说。而</a><a name="0035c24" id="0035c24">此法门为诸菩萨得虚空智清净故转。此是</a><a name="0035c25" id="0035c25">无边光明法门。普遍照耀无量无边。犹如虚</a><a name="0035c26" id="0035c26">空。彼之光明普遍照耀亦不可见。菩萨得是</a><a name="0035c27" id="0035c27">门已。能遍观察十方世界。及能随见一切世</a><a name="0035c28" id="0035c28">间。无边庄严。此是菩萨智所知地。通达智地。</a><a name="0035c29" id="0035c29">而非一切他论者地。彼不能说故。此法理趣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110035b.htm'><img src='up.gif' border=0></a>
<a href='T110036a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>