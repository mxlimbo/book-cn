<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0365 佛说观无量寿佛经 0344b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 365 佛说观无量寿佛经</font> <font face='Arial'>(卷1)</font> 御制无量寿佛赞 <font face='Arial'>T12, p0344b</h2></font><hr>
<span class='old'>
</a><a name="0344a28" id="0344a28">中现。顶上肉髻如钵头摩花。于肉髻上有</a><a name="0344a29" id="0344a29">一宝瓶。盛诸光明普现佛事。余诸身相如</span><a name="0344b01" id="0344b01">观世音等无有异。此菩萨行时。十方世界</a><a name="0344b02" id="0344b02">一切震动。当地动处各有五百亿宝花。一</a><a name="0344b03" id="0344b03">一宝花庄严高显。如极乐世界。此菩萨坐时。</a><a name="0344b04" id="0344b04">七宝国土一时动摇。从下方金光佛刹。乃至</a><a name="0344b05" id="0344b05">上方光明王佛刹。于其中间无量尘数分身</a><a name="0344b06" id="0344b06">无量寿佛分身观世音大势至。皆悉云集极</a><a name="0344b07" id="0344b07">乐国土。侧塞空中坐莲华座。演说妙法</a><a name="0344b08" id="0344b08">度苦众生。作此观者。名为观见大势至</a><a name="0344b09" id="0344b09">菩萨。是为观大势至色身相。观此菩萨</a><a name="0344b10" id="0344b10">者名第十一观。除无数劫阿僧祇生死之</a><a name="0344b11" id="0344b11">罪。作是观者不处胞胎。常游诸佛净妙国</a><a name="0344b12" id="0344b12">土。此观成已。名为具足观观世音及大势</a><a name="0344b13" id="0344b13">至。作是观者名为正观。若他观者名为邪</a><a name="0344b14" id="0344b14">观。佛告阿难及韦提希。见此事时当起</a><a name="0344b15" id="0344b15">想作心自见生于西方极乐世界。于莲华</a><a name="0344b16" id="0344b16">中结跏趺坐。作莲华合想。作莲华开想。</a><a name="0344b17" id="0344b17">莲华开时。有五百色光来照身想。眼目开</a><a name="0344b18" id="0344b18">想。见佛菩萨满虚空中。水鸟树林及与诸</a><a name="0344b19" id="0344b19">佛。所出音声皆演妙法。与十二部经合。若</a><a name="0344b20" id="0344b20">出定时忆持不失。见此事已。名见无量寿</a><a name="0344b21" id="0344b21">佛极乐世界。是为普观想。名第十二观。无</a><a name="0344b22" id="0344b22">量寿佛化身无数。与观世音及大势至。常</a><a name="0344b23" id="0344b23">来至此行人之所。作是观者名为正观。</a><a name="0344b24" id="0344b24">若他观者名为邪观</a><a name="0344b25" id="0344b25"><p>佛告阿难及韦提希。若欲至心生西方者。</a><a name="0344b26" id="0344b26">先当观于一丈六像在池水上。如先所说。</a><a name="0344b27" id="0344b27">无量寿佛身量无边。非是凡夫心力所及。然</a><a name="0344b28" id="0344b28">彼如来宿愿力故。有忆想者必得成就。但</a><a name="0344b29" id="0344b29">想佛像得无量福。况复观佛具足身相。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120344a.htm'><img src='up.gif' border=0></a>
<a href='T120344c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>