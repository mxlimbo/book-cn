<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0502a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷88)</font> 摩诃迦叶会第二十三之一 富楼那品第八 <font face='Arial'>T11, p0502a</h2></font><hr>
<span class='old'>
</a><a name="0501c28" id="0501c28">善男子善女人。于正法中出家者。为二事故。</a><a name="0501c29" id="0501c29">何等为二。一者为现得道果故。二者为见未</span><a name="0502a01" id="0502a01">来佛故。迦叶。有诸痴人。受着袈裟违背如</a><a name="0502a02" id="0502a02">来。自谓我得道果圣人。是人若在静室。若</a><a name="0502a03" id="0502a03">在窟中。贪心思念。一切施主施我衣钵。作</a><a name="0502a04" id="0502a04">如是念。如来不知我。不觉我。不见我。迦叶。</a><a name="0502a05" id="0502a05">比丘若在静室。若在窟中。若行若坐若卧。若</a><a name="0502a06" id="0502a06">念贪欲。若念嗔恚。及余种种诸恶觉观。随</a><a name="0502a07" id="0502a07">所住处。其中诸神。知彼比丘心生愁忧。作</a><a name="0502a08" id="0502a08">如是念。此诸比丘非法非宜。于正法中得出</a><a name="0502a09" id="0502a09">家已。思惟如是不善之法。迦叶。彼诸神等</a><a name="0502a10" id="0502a10">知彼比丘。各作方便令不安隐。迦叶。彼诸</a><a name="0502a11" id="0502a11">天神以少善根得少智慧。尚知他心。况复如</a><a name="0502a12" id="0502a12">来百千万亿阿僧祇劫。具行智慧。迦叶。如</a><a name="0502a13" id="0502a13">来无所不知。无所不见。无所不觉。无所不</a><a name="0502a14" id="0502a14">证。迦叶。如来具足无碍智慧。于三世法皆</a><a name="0502a15" id="0502a15">悉了知。是故迦叶。善男子善女人。于正法中</a><a name="0502a16" id="0502a16">得出家者。应作是念。诸佛如来悉知我心。</a><a name="0502a17" id="0502a17">十方世界现在诸佛亦知我心。莫于佛法作</a><a name="0502a18" id="0502a18">沙门贼。迦叶。云何名沙门贼。沙门贼有四</a><a name="0502a19" id="0502a19">种。何等为四。迦叶。若有比丘整理法服。似</a><a name="0502a20" id="0502a20">像比丘而破禁戒作不善法。是名第一沙门</a><a name="0502a21" id="0502a21">之贼。二者于日暮后。其心思惟不善之法。是</a><a name="0502a22" id="0502a22">名第二沙门之贼。三者未得圣果。自知凡夫。</a><a name="0502a23" id="0502a23">为利养故。自称我得阿罗汉果。是名第三沙</a><a name="0502a24" id="0502a24">门之贼。四者自赞毁他。是名第四沙门之贼。</a><a name="0502a25" id="0502a25">迦叶。是名四种沙门之贼。迦叶。譬如有人</a><a name="0502a26" id="0502a26">具大势力。于阎浮提一切众生。所有珍宝金</a><a name="0502a27" id="0502a27">银琉璃真珠珊瑚虎珀等宝。刀杖加害皆悉</a><a name="0502a28" id="0502a28">夺取。迦叶。于汝意云何。此人得罪宁为多</a><a name="0502a29" id="0502a29">不。迦叶白佛言。甚多。世尊。佛告迦叶。若有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110501c.htm'><img src='up.gif' border=0></a>
<a href='T110502b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>