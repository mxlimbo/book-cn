<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0518b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷90)</font> 优波离会第二十四 富楼那品第八 <font face='Arial'>T11, p0518b</h2></font><hr>
<span class='old'>
</a><a name="0518a28" id="0518a28">是名菩萨增上慢者</a><a name="0518a29" id="0518a29"><p>尔时优波离白佛言。世尊。云何比丘离增上</span><a name="0518b01" id="0518b01">慢。佛告优波离。若于一切不思议法无所执</a><a name="0518b02" id="0518b02">着。是名究竟无增上慢。尔时世尊。欲重宣</a><a name="0518b03" id="0518b03">此义。而说偈言</a><a name="0518b04" id="0518b04"><p class='lg'>　　一切戏论从心起　　　不应分别法非法</a><br><a name="0518b05" id="0518b05">　　如是见法不思议　　　彼人处世常安乐</a><br><a name="0518b06" id="0518b06">　　凡夫迷惑随心转　　　多劫轮回诸有中</a><br><a name="0518b07" id="0518b07">　　若知法性皆无性　　　是名真实不思议</a><br><a name="0518b08" id="0518b08">　　若有比丘念诸佛　　　非善思惟非正念</a><br><a name="0518b09" id="0518b09">　　于佛妄生分别想　　　而此分别无真实</a><br><a name="0518b10" id="0518b10">　　若有思惟于空法　　　如是凡夫住邪道</a><br><a name="0518b11" id="0518b11">　　但以文字说于空　　　文字与空何可得</a><br><a name="0518b12" id="0518b12">　　若有思惟寂静法　　　是心非有本无生</a><br><a name="0518b13" id="0518b13">　　心行觉观皆戏论　　　无念名为见诸法</a><br><a name="0518b14" id="0518b14">　　一切诸法无思念　　　有心有念尽皆空</a><br><a name="0518b15" id="0518b15">　　若人爱乐观察空　　　于此无念勿生念</a><br><a name="0518b16" id="0518b16">　　法同草木无知觉　　　若离于心不可得</a><br><a name="0518b17" id="0518b17">　　众生自性无所有　　　一切诸法皆如是</a><br><a name="0518b18" id="0518b18">　　如因日光眼能见　　　夜则缘离无所睹</a><br><a name="0518b19" id="0518b19">　　若眼自能见色者　　　何故待缘方能了</a><br><a name="0518b20" id="0518b20">　　眼常因彼诸光明　　　能见种种青黄色</a><br><a name="0518b21" id="0518b21">　　当知见性依众缘　　　是故知眼不能见</a><br><a name="0518b22" id="0518b22">　　设有闻诸悦意声　　　闻已即灭而无住</a><br><a name="0518b23" id="0518b23">　　推其去处不可得　　　以分别故生声想</a><br><a name="0518b24" id="0518b24">　　一切诸法但言声　　　文字于中假安立</a><br><a name="0518b25" id="0518b25">　　是声无有法非法　　　凡愚不知妄生着</a><br><a name="0518b26" id="0518b26">　　我为世间叹布施　　　而施根本不可得</a><br><a name="0518b27" id="0518b27">　　无所说中而演说　　　是故佛法不思议</a><br><a name="0518b28" id="0518b28">　　我常叹说持净戒　　　亦无众生破戒者</a><br><a name="0518b29" id="0518b29">　　破戒之性犹虚空　　　清净持戒亦如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110518a.htm'><img src='up.gif' border=0></a>
<a href='T110518c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>