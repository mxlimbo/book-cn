<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0333b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷57)</font> 佛说入胎藏会第十四之一 菩萨藏会第十二之二十大自在天授记品第十二 <font face='Arial'>T11, p0333b</h2></font><hr>
<span class='old'>
</a><a name="0333a28" id="0333a28">入如是胎中</a><a name="0333a29" id="0333a29"><p>难陀。谁是入住出俱不正念。如有一类凡夫</span><a name="0333b01" id="0333b01">有情。乐毁净戒不修善品。常为恶事作诸恶</a><a name="0333b02" id="0333b02">行。心不质直多行放逸。无有智慧贪财悭吝。</a><a name="0333b03" id="0333b03">手常拳缩不能舒展。济惠于人恒有希望。心</a><a name="0333b04" id="0333b04">不调顺。见行颠倒。临终悔恨。诸不善业皆悉</a><a name="0333b05" id="0333b05">现前。当死之时猛利楚毒痛恼逼切。其心散</a><a name="0333b06" id="0333b06">乱。由诸苦恼。不自忆识我是何人。从何而来</a><a name="0333b07" id="0333b07">今何处去。难陀。是谓三时皆无正念。广说</a><a name="0333b08" id="0333b08">如上。难陀。此诸有情生在人中。虽有如是无</a><a name="0333b09" id="0333b09">量苦恼。然是胜处。于无量百千俱胝劫中。人</a><a name="0333b10" id="0333b10">身难得。若生天上常畏坠堕。有爱别离苦。命</a><a name="0333b11" id="0333b11">欲终时。余天告言。愿汝当生世间善趣。云何</a><a name="0333b12" id="0333b12">世间善趣。谓是人天。人趣难得。远离难处更</a><a name="0333b13" id="0333b13">复是难。云何恶趣。谓三恶道。地狱趣者。常受</a><a name="0333b14" id="0333b14">苦切极不如意。猛利楚毒难可譬喻。饿鬼趣</a><a name="0333b15" id="0333b15">者。性多嗔恚无柔软心。谄诳杀害以血涂手。</a><a name="0333b16" id="0333b16">无有慈悲形容丑陋见者恐怖。设近于人受饥</a><a name="0333b17" id="0333b17">渴苦。恒被障碍。傍生趣者。无量无边。作无义</a><a name="0333b18" id="0333b18">行无福行无法行无善行无淳质行。互相食</a><a name="0333b19" id="0333b19">啖。强者凌弱。有诸傍生。若生若长若死。皆在</a><a name="0333b20" id="0333b20">暗中不净粪尿垢秽之处。或时暂明。所谓蜂</a><a name="0333b21" id="0333b21">蝶蚊蚁蚤虱蛆虫之类。自余复有无量无边。</a><a name="0333b22" id="0333b22">生长常暗。由彼先世是愚痴人。不听经法恣</a><a name="0333b23" id="0333b23">身语意。贪着五欲。造众恶事。生此类中受愚</a><a name="0333b24" id="0333b24">迷苦。难陀。复有无量无边傍生有情。生长及</a><a name="0333b25" id="0333b25">死皆在水中。所谓鱼鳖鼋鼍蝉蛭蚌蛤虾蟆</a><a name="0333b26" id="0333b26">之类。由先世业身语意恶。如上广说。难陀。复</a><a name="0333b27" id="0333b27">有无量无边傍生有情。闻屎尿香。速往其处</a><a name="0333b28" id="0333b28">以为食饮。所谓猪羊鸡犬狐貉雕鹫乌蝇蜣</a><a name="0333b29" id="0333b29">螂禽兽之类。皆由先世恶业所招。受如是报。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110333a.htm'><img src='up.gif' border=0></a>
<a href='T110333c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>