<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0337b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷58)</font> 文殊师利授记会第十五之一 菩萨藏会第十二之二十大自在天授记品第十二 <font face='Arial'>T11, p0337b</h2></font><hr>
<span class='old'>
</a><br><a name="0337a28" id="0337a28">　　若欲远离老死苦　　　或乐游戏于天宫</a><br><a name="0337a29" id="0337a29">　　或有欲破诸魔军　　　应近妙辩人中主</span><br><a name="0337b01" id="0337b01">　　难得闻名今出现　　　经百千劫修众行</a><br><a name="0337b02" id="0337b02">　　以大悲心游世间　　　如是之尊当入城</a><br><a name="0337b03" id="0337b03">　　曾行无量无边舍　　　男女妻室及王位</a><br><a name="0337b04" id="0337b04">　　头目耳鼻并手足　　　衣服饮食亦复然</a><br><a name="0337b05" id="0337b05">　　已修无量施功德　　　证于无上一切智</a><br><a name="0337b06" id="0337b06">　　以施调心固其行　　　戒净无缺大丈夫</a><br><a name="0337b07" id="0337b07">　　成就无量忍功德　　　心恒恬怕当入城</a><br><a name="0337b08" id="0337b08">　　俱胝劫行胜精进　　　念众生苦忘疲倦</a><br><a name="0337b09" id="0337b09">　　具足无量无比禅　　　彼梵音者当入城</a><br><a name="0337b10" id="0337b10">　　智慧无量无伦匹　　　犹若虚空无边际</a><br><a name="0337b11" id="0337b11">　　最胜人尊戒亦然　　　备修众行智清净</a><br><a name="0337b12" id="0337b12">　　摧坏魔军能济拔　　　得住无忧不动位</a><br><a name="0337b13" id="0337b13">　　无等法王转法轮　　　彼释师子当入城</a><br><a name="0337b14" id="0337b14">　　若欲成佛出兴世　　　三十二相以庄严</a><br><a name="0337b15" id="0337b15">　　应发无等菩提心　　　于如来所兴供养</a><br><a name="0337b16" id="0337b16">　　若欲永舍贪恚痴　　　及以远离诸烦恼</a><br><a name="0337b17" id="0337b17">　　速当亲近释师子　　　施作种种诸供养</a><br><a name="0337b18" id="0337b18">　　若欲速成释梵王　　　各千眷属常随从</a><br><a name="0337b19" id="0337b19">　　恒受天宫诸快乐　　　彼应亲近释师子</a><br><a name="0337b20" id="0337b20">　　欲为四洲胜轮王　　　所愿七宝皆成就</a><br><a name="0337b21" id="0337b21">　　最胜千子咸勇健　　　应当供养彼胜尊</a><br><a name="0337b22" id="0337b22">　　欲为长者邑中主　　　资财增广无有量</a><br><a name="0337b23" id="0337b23">　　眷属色相悉超伦　　　彼应供养释师子</a><br><a name="0337b24" id="0337b24">　　已得解脱及当得　　　皆由闻佛寂静法</a><br><a name="0337b25" id="0337b25">　　难可值遇彼胜尊　　　应听甘露无忧句　</p></a><a name="0337b26" id="0337b26"><p>尔时王舍城中男女长幼无量众生。闻此颂</a><a name="0337b27" id="0337b27">已即皆开悟。各齐香花宝盖幢幡无量音乐。</a><a name="0337b28" id="0337b28">诣如来所一心瞻仰。踊跃欢喜恭敬供养。于</a><a name="0337b29" id="0337b29">是世尊。将欲入城足蹈门阃。城中之地六种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110337a.htm'><img src='up.gif' border=0></a>
<a href='T110337c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>