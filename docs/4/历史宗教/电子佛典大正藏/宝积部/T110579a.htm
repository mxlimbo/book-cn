<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0579a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷103)</font> 第三十六善住意天子会 破魔品第四 <font face='Arial'>T11, p0579a</h2></font><hr>
<span class='old'>
</a><a name="0578c28" id="0578c28">散诸魔三昧。三昧力故。即时三千大千世界</a><a name="0578c29" id="0578c29">百亿魔宫。朽故暗冥若将毁坏。其变已现无</span><a name="0579a01" id="0579a01">复威光。令一切魔不乐其所。各自见身。惛</a><a name="0579a02" id="0579a02">耄羸瘠柱杖而行。诸天女辈变成老母。一切</a><a name="0579a03" id="0579a03">众魔见是事故。心大忧愁身毛皆竖。惶怖思</a><a name="0579a04" id="0579a04">念是何变怪。令吾内外不祥若斯。将无死没</a><a name="0579a05" id="0579a05">时至。果报离散耶。为是世间将坏劫灾事乎。</a><a name="0579a06" id="0579a06">彼诸魔众如是念时。文殊师利复以神力。即</a><a name="0579a07" id="0579a07">现百亿天子住在魔前。告魔众曰。汝勿忧惧。</a><a name="0579a08" id="0579a08">此非汝灾亦非劫尽。所以者何。今此适有住</a><a name="0579a09" id="0579a09">不退转菩萨大士。名文殊师利有大威神道</a><a name="0579a10" id="0579a10">德超世。即时正入破散诸魔三昧法门。以彼</a><a name="0579a11" id="0579a11">大士三昧威神。其事若此。非有他也。诸化天</a><a name="0579a12" id="0579a12">子说是语时。一切魔王及诸魔众。闻诸化天</a><a name="0579a13" id="0579a13">说文殊师利大士名号。更增惶恐战悼不安。</a><a name="0579a14" id="0579a14">一切魔宫皆大震动。时诸魔王。答化天曰。唯</a><a name="0579a15" id="0579a15">愿仁慈救我危厄。诸化天子复语魔言。勿怖</a><a name="0579a16" id="0579a16">勿怖。汝等今宜速疾往诣释迦牟尼佛世尊</a><a name="0579a17" id="0579a17">所。所以者何。彼佛如来有大慈悲。若诸众生</a><a name="0579a18" id="0579a18">忧恐煎迫。但往归依。皆蒙安乐除诸忧苦。时</a><a name="0579a19" id="0579a19">诸化天如是语已。即于其处忽然不现。尔时</a><a name="0579a20" id="0579a20">一切魔王及诸魔众。闻化天教莫不欢欣。</a><a name="0579a21" id="0579a21">皆共同心。于须臾<span class='corr'>顷</span>羸弊柱杖。皆来住于释</a><a name="0579a22" id="0579a22">迦牟尼佛前。同声白言。大德世尊。愿见救护</a><a name="0579a23" id="0579a23">愿见救护。免兹变怪困苦大厄。世尊。我等宁</a><a name="0579a24" id="0579a24">受百千万亿诸佛名号。不愿闻彼文殊师利</a><a name="0579a25" id="0579a25">一菩萨名。何以故。我即闻是文殊师利菩萨</a><a name="0579a26" id="0579a26">名时。便大惊恐。若丧自身</a><a name="0579a27" id="0579a27"><p>尔时世尊告诸魔言。波旬。汝今何忽发如是</a><a name="0579a28" id="0579a28">言。所以者何。是文殊大士。凡所开导利益众</a><a name="0579a29" id="0579a29">生。亿百千佛昔所未作。今亦不作当亦不作。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110578c.htm'><img src='up.gif' border=0></a>
<a href='T110579b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>