<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0319 大圣文殊师利菩萨佛刹功德庄严经 0908a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 319 大圣文殊师利菩萨佛刹功德庄严经</font> <font face='Arial'>(卷2)</font> <font face='Arial'>T11, p0908a</h2></font><hr>
<span class='old'>
</a><a name="0907c28" id="0907c28">法不退大愿。随其意乐清佛刹土。云何为二。</a><a name="0907c29" id="0907c29">所谓菩萨。不乐求声闻。不乐求声闻乘。不爱</span><a name="0908a01" id="0908a01">乐声闻所说法。不乐亲近声闻乘者。不学声</a><a name="0908a02" id="0908a02">闻律仪戒。不乐宣说共声闻乘相应之法。亦</a><a name="0908a03" id="0908a03">不劝他行声闻乘。于缘觉乘亦复如是。唯为</a><a name="0908a04" id="0908a04">劝发有情成就最上阿耨多罗三藐三菩提。</a><a name="0908a05" id="0908a05">是名为二。舍利子。若有劝他趣入佛乘。而此</a><a name="0908a06" id="0908a06">菩萨则能摄取十种功德。云何为十。一者摄</a><a name="0908a07" id="0908a07">取无声闻缘觉佛刹。二者得纯一清净大菩</a><a name="0908a08" id="0908a08">萨众。三者诸佛世尊之所护念。四者常为诸</a><a name="0908a09" id="0908a09">佛称名赞叹而为说法。五者于一切事生广</a><a name="0908a10" id="0908a10">大心。六者若生天上。当作帝释或梵天王。七</a><a name="0908a11" id="0908a11">者若生人中作转轮圣王。八者常见诸佛世</a><a name="0908a12" id="0908a12">尊而不远离。九者为诸天人之所爱乐。十者</a><a name="0908a13" id="0908a13">获得不坏眷属及无量福聚。何以故。舍利子。</a><a name="0908a14" id="0908a14">若有能令三千大千世界诸有情类。一切皆</a><a name="0908a15" id="0908a15">得阿罗汉果或缘觉地。若复有能置一有情</a><a name="0908a16" id="0908a16">于佛菩提。此之功德甚多于彼。何以故舍利</a><a name="0908a17" id="0908a17">子。若声闻缘觉出现于世。则不能令佛种不</a><a name="0908a18" id="0908a18">断。若佛如来不出于世。亦无声闻及以缘觉。</a><a name="0908a19" id="0908a19">舍利子。以佛世尊出现于世。是故能令佛种</a><a name="0908a20" id="0908a20">不断则有声闻缘觉施设。舍利子。由此劝他</a><a name="0908a21" id="0908a21">住菩提心。获得如是十种功德。不退大愿得</a><a name="0908a22" id="0908a22">随意乐清净佛刹。复次舍利子。菩萨成就三</a><a name="0908a23" id="0908a23">法不退大愿。摄取佛刹功德庄严。云何为三。</a><a name="0908a24" id="0908a24">一者尊重住阿兰若。二者无所悕望而行法</a><a name="0908a25" id="0908a25">施。三者安住净戒律仪。舍利子。菩萨安住净</a><a name="0908a26" id="0908a26">戒律仪。即能获得十种无畏。云何为十。一者</a><a name="0908a27" id="0908a27">入聚落无畏。二者众中说法无畏。三者食饮</a><a name="0908a28" id="0908a28">无畏。四者出聚落无畏。五者入寺无畏。六者</a><a name="0908a29" id="0908a29">入僧众无畏。七者安坐无畏。八者诣和尚阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110907c.htm'><img src='up.gif' border=0></a>
<a href='T110908b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>