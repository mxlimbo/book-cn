<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0361 佛说无量清净平等觉经 0284a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 361 佛说无量清净平等觉经</font> <font face='Arial'>(卷1)</font> <font face='Arial'>T12, p0284a</h2></font><hr>
<span class='old'>
</a><a name="0283c28" id="0283c28">浴池。长四万八千里。广亦四万八千里。其</a><a name="0283c29" id="0283c29">浴池皆七宝转自共相成。其池水底沙。皆复</span><a name="0284a01" id="0284a01">以七宝白珠明月珠摩尼珠也。无量清净佛。</a><a name="0284a02" id="0284a02">及诸菩萨阿罗汉浴池中水。皆清净香洁。中</a><a name="0284a03" id="0284a03">皆有香华。悉自然生百种华。种种异色异香。</a><a name="0284a04" id="0284a04">华皆千叶。诸华甚香无比。香不可言也。其</a><a name="0284a05" id="0284a05">华香者。亦复非世间之华。复胜天上之华。</a><a name="0284a06" id="0284a06">是华香者。八方上下众华香中精。自然生耳。</a><a name="0284a07" id="0284a07">池中水流行。转相灌注。池中水流亦不迟亦</a><a name="0284a08" id="0284a08">不駃。皆复自作五音声。佛言。八方上下。</a><a name="0284a09" id="0284a09">无央数佛国。诸天人民。及蜎飞蠕动之类。</a><a name="0284a10" id="0284a10">诸生无量清净佛国者。都皆于是七宝水池</a><a name="0284a11" id="0284a11">莲华中化生。便则自然长大。亦无乳养之者。</a><a name="0284a12" id="0284a12">皆食自然之饮食。其身体者。亦非世间人之</a><a name="0284a13" id="0284a13">身体也。亦非天上人之身体也。皆积众善之</a><a name="0284a14" id="0284a14">德。悉受自然虚无之身体。甚姝好无比。佛</a><a name="0284a15" id="0284a15">语阿难。如世间贫穷乞丐人。令在帝王边住</a><a name="0284a16" id="0284a16">者。其人面目形貌。何等类乎。宁类帝王面目</a><a name="0284a17" id="0284a17">形貌颜色不。阿难言。假令使子在帝王边住</a><a name="0284a18" id="0284a18">者。其面目形状甚丑恶不好。不如帝王面目</a><a name="0284a19" id="0284a19">形类姝好。百千亿万倍也。所以者何。见乞</a><a name="0284a20" id="0284a20">人贫穷困极。饮食未曾有美食时也。既恶食</a><a name="0284a21" id="0284a21">不能得饱食。食栽支命。骨节相撑拄。无所</a><a name="0284a22" id="0284a22">用自给。常乏无有储。饥饿寒冻怔忪愁苦。</a><a name="0284a23" id="0284a23">但坐其前世宿命为人时。愚痴无智富益悭。</a><a name="0284a24" id="0284a24">有财不肯慈哀。仁贤为善博爱施与。但欲唐</a><a name="0284a25" id="0284a25">得。贪惜饮食独食嗜美。不信施贷后得偿报</a><a name="0284a26" id="0284a26">也。复不信作善后世得其福。蒙笼项佷益</a><a name="0284a27" id="0284a27">作众恶。如是寿终财物尽索。素无恩德无</a><a name="0284a28" id="0284a28">所恃怙。入恶道中坐之适苦。然后得出解脱。</a><a name="0284a29" id="0284a29">今生为人。作于下贱贫家作子。强像人形。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120283c.htm'><img src='up.gif' border=0></a>
<a href='T120284b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>