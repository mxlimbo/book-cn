<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0844b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷25)</font> 精进波罗蜜多品第九之一 <font face='Arial'>T11, p0844b</h2></font><hr>
<span class='old'>
</a><a name="0844a28" id="0844a28">有情种种心行。心如大地一切平等。如水火</a><a name="0844a29" id="0844a29">风及虚空等。心皆平等。复能除灭贪嗔痴等</span><a name="0844b01" id="0844b01">一切过失</a><a name="0844b02" id="0844b02"><p>复次舍利子。菩萨摩诃萨。譬如殑伽沙数世</a><a name="0844b03" id="0844b03">界满中七宝持用布施。不如闻是大乘菩萨</a><a name="0844b04" id="0844b04">藏正法。精进思惟而能修行。得成阿耨多罗</a><a name="0844b05" id="0844b05">三藐三菩提果。诸菩萨摩诃萨等。应当寂静</a><a name="0844b06" id="0844b06">思惟如是修学。舍利子。菩萨摩诃萨。若能如</a><a name="0844b07" id="0844b07">是广大随顺修学。即得圆满无量广大善根。</a><a name="0844b08" id="0844b08">由闻如是精进波罗蜜多。而能成就最胜妙</a><a name="0844b09" id="0844b09">果。何以故。舍利子。决定爱乐阿耨多罗三藐</a><a name="0844b10" id="0844b10">三菩提故。舍利子。菩萨摩诃萨于菩萨藏正</a><a name="0844b11" id="0844b11">法中。为由听闻读诵书写受持。为人演说。应</a><a name="0844b12" id="0844b12">当发起勇猛精进。如是展转于诸险难。亦当</a><a name="0844b13" id="0844b13">固往而无劳苦。云何难去能去。所谓妙趣涅</a><a name="0844b14" id="0844b14">盘令魔波旬不能得便。说是菩萨正士修相</a><a name="0844b15" id="0844b15">应行者。勇猛精进为求如是三乘涅盘之道。</a><a name="0844b16" id="0844b16">于三恶趣。令诸有情于杂染法而能断除。于</a><a name="0844b17" id="0844b17">持戒忍辱诸波罗蜜多。多闻修习而求出离。</a><a name="0844b18" id="0844b18">若有有情行非善业及诸懈怠。应生怜愍皆</a><a name="0844b19" id="0844b19">悉令发勇猛精进。舍利子。菩萨摩诃萨诸智</a><a name="0844b20" id="0844b20">增者。于懈怠有情或当远离。于精进有情或</a><a name="0844b21" id="0844b21">当共住。何以故。舍利子。唯求涅盘最上第</a><a name="0844b22" id="0844b22">一清净解脱。舍利子。又菩萨摩诃萨行精进</a><a name="0844b23" id="0844b23">波罗蜜多时。亦令一切有情而共行之。复能</a><a name="0844b24" id="0844b24">利乐一切有情。善说正行普令觉悟。为令引</a><a name="0844b25" id="0844b25">入无上道故。尔时世尊。说伽陀曰</a><a name="0844b26" id="0844b26"><p class='lg'>　　勇猛精进悉无碍　　　常得尊高无与等</a><br><a name="0844b27" id="0844b27">　　于菩萨藏正法中　　　称为任持大智者</a><br><a name="0844b28" id="0844b28">　　思惟无上正法义　　　得不思议智慧门</a><br><a name="0844b29" id="0844b29">　　复于正法求出离　　　当获如来亲授记<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110844a.htm'><img src='up.gif' border=0></a>
<a href='T110844c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>