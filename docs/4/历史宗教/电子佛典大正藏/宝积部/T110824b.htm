<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0824b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷18)</font> 布施波罗蜜多品第六之一 <font face='Arial'>T11, p0824b</h2></font><hr>
<span class='old'>
</a><a name="0824a28" id="0824a28">劫。当证阿耨多罗三藐三菩提果。名善摄受</a><a name="0824a29" id="0824a29">如来应供正等正觉明行足善逝世间解无上</span><a name="0824b01" id="0824b01">士调御丈夫天人师佛世尊。彼佛世尊住寿</a><a name="0824b02" id="0824b02">二十俱胝岁。佛会之中有二十俱胝那庾多</a><a name="0824b03" id="0824b03">大苾刍众。皆是阿罗汉。诸漏已尽无复烦恼。</a><a name="0824b04" id="0824b04">心得自在到于彼岸。有五俱胝大菩萨众。皆</a><a name="0824b05" id="0824b05">悉安住阿耨多罗三藐三菩提。宣说正法。广</a><a name="0824b06" id="0824b06">度无量无数众生。作利乐已入大涅盘。彼佛</a><a name="0824b07" id="0824b07">世尊入涅盘后。正法住世满一千岁。广作佛</a><a name="0824b08" id="0824b08">事。如我今时当入涅盘等无有异。舍利子。汝</a><a name="0824b09" id="0824b09">见如是纺线之人发清净心。以一条线奉施</a><a name="0824b10" id="0824b10">如来。如是次第成办佛法。谓由清净心广大</a><a name="0824b11" id="0824b11">故。舍利子。是故当知。若心不广大复不精勤。</a><a name="0824b12" id="0824b12">即不能得殊胜果报。若心清净以其世间所</a><a name="0824b13" id="0824b13">乐财物而为依止。随力少施。即得一切可爱</a><a name="0824b14" id="0824b14">乐果。又复智者菩萨以增上智力多作胜利。</a><a name="0824b15" id="0824b15">何以故。力广大故。所作无量回向力故</a><a name="0824b16" id="0824b16"><p>尔时世尊。欲重明斯义。说伽陀曰</a><a name="0824b17" id="0824b17"><p class='lg'>　　布施不求于色相　　　不求受用及富饶</a><br><a name="0824b18" id="0824b18">　　但求无上佛菩提　　　以少施故获多利</a><br><a name="0824b19" id="0824b19">　　不求名称及善誉　　　世间快乐亦无求</a><br><a name="0824b20" id="0824b20">　　于诸起灭绝悕望　　　求佛大果无余法</a><br><a name="0824b21" id="0824b21">　　饮食衣服及众具　　　于一切处悉无求</a><br><a name="0824b22" id="0824b22">　　如毛端量发施心　　　求甘露门常开廓</a><br><a name="0824b23" id="0824b23">　　凡所行施无高下　　　亦无谄曲悭吝心</a><br><a name="0824b24" id="0824b24">　　是中懈怠悉蠲除　　　勇发世间利益事</a><br><a name="0824b25" id="0824b25">　　若财若谷资身命　　　及余一切悉行施</a><br><a name="0824b26" id="0824b26">　　施已广大欢喜生　　　菩提解脱不难得</a><br><a name="0824b27" id="0824b27">　　父母妻子诸所爱　　　来乞丐者皆施之</a><br><a name="0824b28" id="0824b28">　　所施亦无憎嫉心　　　是修最上菩提行</a><br><a name="0824b29" id="0824b29">　　凡诸所见无忿恚　　　恶友常同善友观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110824a.htm'><img src='up.gif' border=0></a>
<a href='T110824c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>