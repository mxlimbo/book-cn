<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0921b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷1)</font> 净饭王始发信心品第一 <font face='Arial'>T11, p0921b</h2></font><hr>
<span class='old'>
</a><a name="0921a28" id="0921a28"><p>尔时尊者优陀夷。以偈答曰</a><a name="0921a29" id="0921a29"><p class='lg'>　　我是圣王子之子　　　依止如来法中住</span><br><a name="0921b01" id="0921b01">　　愿王速发净信心　　　于胜福田兴供养</a><br><a name="0921b02" id="0921b02">　　太子弃国成佛道　　　具胜吉祥大名称</a><br><a name="0921b03" id="0921b03">　　身光常照于世间　　　智光能破诸痴暗</a><br><a name="0921b04" id="0921b04">　　犹如赫日除云翳　　　空中普放大光明</a><br><a name="0921b05" id="0921b05">　　龙子智光亦复然　　　于三有中常照耀</a><br><a name="0921b06" id="0921b06">　　又如皎月舒盛光　　　揜蔽游空诸宿曜</a><br><a name="0921b07" id="0921b07">　　龙子智光亦复然　　　能伏一切诸外道</a><br><a name="0921b08" id="0921b08">　　又如师子吼岩谷　　　众兽闻已悉奔窜</a><br><a name="0921b09" id="0921b09">　　龙子宣畅妙法音　　　摧诸异论令开解</a><br><a name="0921b10" id="0921b10">　　苦行外仙邪妄智　　　不能入解无我理</a><br><a name="0921b11" id="0921b11">　　流转轮回三界中　　　由无胜慧迷真谛</a><br><a name="0921b12" id="0921b12">　　一切世间诸有情　　　盲无慧眼难出离</a><br><a name="0921b13" id="0921b13">　　如来开发智光明　　　为破无始无明医</a><br><a name="0921b14" id="0921b14">　　善恶二途极明显　　　一为平坦一险阻</a><br><a name="0921b15" id="0921b15">　　如来善为指其迷　　　没淤泥者能救拔</a><br><a name="0921b16" id="0921b16">　　譬若云能含众水　　　普滋大地无高下</a><br><a name="0921b17" id="0921b17">　　佛施法雨亦复然　　　增长人天诸善种</a><br><a name="0921b18" id="0921b18">　　雨能充洽诸山林　　　药草根茎及枝叶</a><br><a name="0921b19" id="0921b19">　　众妙花蘤悉开敷　　　周遍庄严于大地</a><br><a name="0921b20" id="0921b20">　　亦如龙子雨法雨　　　滋荣佛法功德树</a><br><a name="0921b21" id="0921b21">　　十力无畏不共法　　　成熟菩提智花果</a><br><a name="0921b22" id="0921b22">　　海中众宝弥卢山　　　焕赫岿然而不动</a><br><a name="0921b23" id="0921b23">　　佛处声闻大会中　　　最胜光明无与等</a><br><a name="0921b24" id="0921b24">　　三十三天帝释主　　　广兴供养妙庄严</a><br><a name="0921b25" id="0921b25">　　龙子巍巍大沙门　　　诸天见者咸开悟</a><br><a name="0921b26" id="0921b26">　　欲入佛法解脱海　　　成就智慧法宝藏</a><br><a name="0921b27" id="0921b27">　　当以戒定为船筏　　　能至念处摩尼聚</a><br><a name="0921b28" id="0921b28">　　太子昔修诸苦行　　　或住陂池或岩窟</a><br><a name="0921b29" id="0921b29">　　或依迥绝旷野中　　　善达空无相无作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110921a.htm'><img src='up.gif' border=0></a>
<a href='T110921c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>