<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0569b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷101)</font> 善德天子会第三十五 授记品第五 <font face='Arial'>T11, p0569b</h2></font><hr>
<span class='old'>
</a><a name="0569a28" id="0569a28">声闻及天龙夜叉乾闼婆等。前后围绕。礼佛</a><a name="0569a29" id="0569a29">足已。于会中没现兜率陀天。与诸菩萨声闻</span><a name="0569b01" id="0569b01">大众。于彼道场随敷而坐。时诸大众悉闻四</a><a name="0569b02" id="0569b02">天王宫。三十三天。夜摩兜率及以化乐。他化</a><a name="0569b03" id="0569b03">自在诸天子等。魔众梵众。乃至有顶互相唱</a><a name="0569b04" id="0569b04">言。文殊师利今在兜率陀天方欲说法。诸天</a><a name="0569b05" id="0569b05">闻已。无数百千皆来集会。尽此欲界天宫所</a><a name="0569b06" id="0569b06">不容受。时文殊师利即以神力。令彼诸天自</a><a name="0569b07" id="0569b07">见宽广不相妨碍。尔时善德天子白文殊师</a><a name="0569b08" id="0569b08">利言。大众已集愿为说法。文殊师利告善德</a><a name="0569b09" id="0569b09">天子言。有四种法。菩萨住于不放逸者。则能</a><a name="0569b10" id="0569b10">摄取一切佛法。何等为四。一者住于戒律而</a><a name="0569b11" id="0569b11">具多闻。二者住于禅定而行智慧。三者住于</a><a name="0569b12" id="0569b12">神通而起大智。四者住于寂静而常观察。天</a><a name="0569b13" id="0569b13">子有八种法入于戒律。何等为八。一者身清</a><a name="0569b14" id="0569b14">净。二者语清净。三者意清净。四者见清净。五</a><a name="0569b15" id="0569b15">者头陀功德清净。六者命清净。七者舍离一</a><a name="0569b16" id="0569b16">切诈现异相以利求利清净。八者不舍一切</a><a name="0569b17" id="0569b17">智心清净。是名八法入于戒律。天子复有八</a><a name="0569b18" id="0569b18">法入于多闻。何等为八。一者尊重。二者下</a><a name="0569b19" id="0569b19">心。三者发起精进。四者不失正念。五者随闻</a><a name="0569b20" id="0569b20">受持。六者心善观察。七者如闻转教。八者</a><a name="0569b21" id="0569b21">不自赞毁他。是名八法入于多闻。天子复有</a><a name="0569b22" id="0569b22">八法。入于禅定。何等为八。一者寂静住阿兰</a><a name="0569b23" id="0569b23">若。二者舍离愦闹。三者不染境界。四者身心</a><a name="0569b24" id="0569b24">轻安。五者心缘定境。六者绝诸声相。七者减</a><a name="0569b25" id="0569b25">食支身。八者不取圣乐。是名八法入于禅定。</a><a name="0569b26" id="0569b26">天子复有八法入于智慧。何等为八。一者蕴</a><a name="0569b27" id="0569b27">善巧。二者界善巧。三者处善巧。四者缘起善</a><a name="0569b28" id="0569b28">巧。五者谛善巧。六者三世善巧。七者一切乘</a><a name="0569b29" id="0569b29">善巧。八者一切佛法善巧。是名八法入于智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110569a.htm'><img src='up.gif' border=0></a>
<a href='T110569c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>