<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0577c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷103)</font> 第三十六善住意天子会 善住意天子会第三十六之二开实义品第二 <font face='Arial'>T11, p0577c</h2></font><hr>
<span class='old'>
</a><a name="0577b28" id="0577b28"><p>尔时善住意天子。复白文殊师利言。大士。若</a><a name="0577b29" id="0577b29">如是者当于何处得不退转。文殊师利言。天</span><a name="0577c01" id="0577c01">子当知。从通达佛慧故。得不退转。从空故不</a><a name="0577c02" id="0577c02">退转。从无相故不退转。从无愿故不退转。从</a><a name="0577c03" id="0577c03">如如故不退转。从法性故不退转。从实际故</a><a name="0577c04" id="0577c04">不退转。从平等故不退转。善住意言。大士。若</a><a name="0577c05" id="0577c05">如是说。一切诸分别无分别。二俱不异。所以</a><a name="0577c06" id="0577c06">者何。皆从思惟分别生故。是故得言彼有退</a><a name="0577c07" id="0577c07">转。又问如是退转为有法耶为无法乎。文殊</a><a name="0577c08" id="0577c08">师利言。非有非无如是退转。善住意言。大士</a><a name="0577c09" id="0577c09">若尔。何处退转。文殊师利言。若有若无。是虚</a><a name="0577c10" id="0577c10">妄取。是颠倒取。是不如取。彼则不取亦非不</a><a name="0577c11" id="0577c11">取。以是义故。得言退转。而彼退法不可说有。</a><a name="0577c12" id="0577c12">不可说无。何以故。若有无中有退转者。彼即</a><a name="0577c13" id="0577c13">为过。所以者何。若有法退转则堕常边。无法</a><a name="0577c14" id="0577c14">退转则堕断边。然世尊说不住常中。不住断</a><a name="0577c15" id="0577c15">中。非断非常。世尊所说。天子。若彼于先不真</a><a name="0577c16" id="0577c16">实想。而彼证知。则名非断非常。天子。是为菩</a><a name="0577c17" id="0577c17">萨退转法门。说是法时。十千天子得无生法</a><a name="0577c18" id="0577c18">忍</a><a name="0577c19" id="0577c19"><p><b>　　<A NAME="n253"></A>文殊神变品第三</b></a><a name="0577c20" id="0577c20"><p>尔时善住意天子。白文殊师利言。大士。今可</a><a name="0577c21" id="0577c21">俱行诣如来所。奉见顶礼咨受未闻。亦因此</a><a name="0577c22" id="0577c22">时如法问难。文殊师利言。天子。汝莫分别取</a><a name="0577c23" id="0577c23">着如来。善住意言。大士。如来何在而言莫着。</a><a name="0577c24" id="0577c24">文殊师利言。即在现前。善住意言。若如是者</a><a name="0577c25" id="0577c25">我何不见文殊师利言。天子。汝今若能一切</a><a name="0577c26" id="0577c26">不见。是则名为真见如来。善住意言。若现前</a><a name="0577c27" id="0577c27">者。云何诫我莫取如来。文殊师利言。天子。</a><a name="0577c28" id="0577c28">汝谓今者现前何有。善住意言。有虚空界。文</a><a name="0577c29" id="0577c29">殊师利言。如是天子。言如来者即虚空界。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110577b.htm'><img src='up.gif' border=0></a>
<a href='T110578a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>