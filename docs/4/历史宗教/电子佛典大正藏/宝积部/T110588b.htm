<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0588b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷105)</font> 第三十六善住意天子会 破凡夫相品第八 <font face='Arial'>T11, p0588b</h2></font><hr>
<span class='old'>
</a><a name="0588a28" id="0588a28"><p>尔时善住意天子复白文殊师利言。大士。仁</a><a name="0588a29" id="0588a29">今许我修梵行乎。文殊师利言。如是天子。汝</span><a name="0588b01" id="0588b01">今若能不念作求。不思进趣。如是吾将许汝</a><a name="0588b02" id="0588b02">梵行。善住意言。大士。以何义故如斯说耶。文</a><a name="0588b03" id="0588b03">殊师利言。天子。若有为作可名梵行。若无为</a><a name="0588b04" id="0588b04">作何名梵行。又复天子。若有见得可名梵行。</a><a name="0588b05" id="0588b05">若无见得何名梵行。善住意言。大士。仁今宁</a><a name="0588b06" id="0588b06">当无梵行耶。文殊师利言。如是如是。天子。我</a><a name="0588b07" id="0588b07">无梵行。所以者何。夫梵行者则非梵行。非梵</a><a name="0588b08" id="0588b08">行故我名梵行。时善住意天子赞文殊师利</a><a name="0588b09" id="0588b09">言。善哉善哉。大士。仁以具足乐说辩才。能作</a><a name="0588b10" id="0588b10">如是无障碍说。文殊师利言。天子。若吾具足</a><a name="0588b11" id="0588b11">无碍辩者。即成障碍。何以故。凡是取着我及</a><a name="0588b12" id="0588b12">我所皆由分别。一切分别无非障碍故</a><a name="0588b13" id="0588b13"><p>尔时文殊师利复语善住意天子言。天子。汝</a><a name="0588b14" id="0588b14">今若能断除一切众生命根。然不执刀不持</a><a name="0588b15" id="0588b15">杖。不把棓不捉块。而行事者。吾当同汝修于</a><a name="0588b16" id="0588b16">梵行。善住意言。大士。复以何义如斯说耶。文</a><a name="0588b17" id="0588b17">殊师利言。天子。言众生者于意云何。善住意</a><a name="0588b18" id="0588b18">言。大士。我言众生。众生者乃至一切但有名</a><a name="0588b19" id="0588b19">字。皆想取故。文殊师利<span class='corr'>言</span>。天子。是故我言汝今</a><a name="0588b20" id="0588b20">当须杀害我想。杀害人想。杀众生想。杀寿命</a><a name="0588b21" id="0588b21">想。乃至灭除名字等想。如斯杀也。善住意言。</a><a name="0588b22" id="0588b22">大士。当以何杀具而行杀乎。文殊师利言。天</a><a name="0588b23" id="0588b23">子。吾常用彼利智慧刀而行杀害。当行杀时。</a><a name="0588b24" id="0588b24">彼利智刀应如是执。当如是害。然亦无有执</a><a name="0588b25" id="0588b25">持之想及以害想。天子。以是义故。汝当善知</a><a name="0588b26" id="0588b26">杀害我想及众生想。是名真杀一切众生。如</a><a name="0588b27" id="0588b27">是吾当许汝梵行</a><a name="0588b28" id="0588b28"><p>尔时文殊师利复语善住意天子言。天子。我</a><a name="0588b29" id="0588b29">复语汝。汝若修行十恶业道。复能成就黑浊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110588a.htm'><img src='up.gif' border=0></a>
<a href='T110588c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>