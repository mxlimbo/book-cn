<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0092a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷17)</font> 无量寿如来会第五之一 清净陀罗尼品第三之一 <font face='Arial'>T11, p0092a</h2></font><hr>
<span class='old'>
</a><a name="0091c28" id="0091c28">宫厌诸欲境。见老病死悟世非常。捐舍国位。</a><a name="0091c29" id="0091c29">踰城学道。解诸缨络及迦尸迦。被服袈裟六</span><a name="0092a01" id="0092a01">年苦行。能于五浊刹中作斯示见。顺世间故</a><a name="0092a02" id="0092a02">浴尼连河行趣道场。龙王迎赞。诸菩萨众右</a><a name="0092a03" id="0092a03">绕称扬。菩萨尔时。受草自敷菩提树下。结</a><a name="0092a04" id="0092a04">加趺坐。又见魔众合围将加危害。菩萨以定</a><a name="0092a05" id="0092a05">慧力降伏魔怨。成无上觉。梵王劝请转于法</a><a name="0092a06" id="0092a06">轮。勇猛无畏。佛音震吼击法鼓吹法螺。建大</a><a name="0092a07" id="0092a07">法幢然正法炬。摄受正法及诸禅定。雨大法</a><a name="0092a08" id="0092a08">雨泽润含生。震大法雷开悟一切。诸佛刹土</a><a name="0092a09" id="0092a09">普照大光。世界之中地皆震动。魔宫摧毁惊</a><a name="0092a10" id="0092a10">怖波旬。破烦恼城堕诸见网。远离黑法生诸</a><a name="0092a11" id="0092a11">白法。于佛施食能受能消。为调众生宣扬妙</a><a name="0092a12" id="0092a12">理。或见微笑放百千光。升灌顶阶受菩提记。</a><a name="0092a13" id="0092a13">或成佛道。见入涅槃。使无量有情皆得漏</a><a name="0092a14" id="0092a14">尽。成熟菩萨无边善根。如是诸佛刹中皆能</a><a name="0092a15" id="0092a15">示见。譬如幻师善知幻术而能示见男女等</a><a name="0092a16" id="0092a16">相。于彼相中实无可得。如是如是诸菩萨等。</a><a name="0092a17" id="0092a17">善学无边幻术功德故。能示见变化相应。能</a><a name="0092a18" id="0092a18">善了知变化之道故。示诸佛土见大慈悲。一</a><a name="0092a19" id="0092a19">切群生普皆饶益菩萨愿行。成就无疆无量</a><a name="0092a20" id="0092a20">义门。通达平等一切善法具足修成。诸佛刹</a><a name="0092a21" id="0092a21">中平等趣入。常为诸佛劝进加威。一切如来</a><a name="0092a22" id="0092a22">识知印可。为教菩萨作阿阇梨。常习相应无</a><a name="0092a23" id="0092a23">边诸行。通达一切法界所行。能善了知有情</a><a name="0092a24" id="0092a24">及土。亦常发趣供诸如来。见种种身犹如影</a><a name="0092a25" id="0092a25">像。善学因陀罗网能破魔网。坏诸见网入有</a><a name="0092a26" id="0092a26">情网。能超烦恼眷属及魔侣魔人。远出声闻</a><a name="0092a27" id="0092a27">辟支佛地。入空无相无愿法门。而能安住方</a><a name="0092a28" id="0092a28">便善巧。初不乐入二乘涅槃。得无生无灭诸</a><a name="0092a29" id="0092a29">三摩地。及得一切陀罗尼门。广大诸根辩才<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110091c.htm'><img src='up.gif' border=0></a>
<a href='T110092b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>