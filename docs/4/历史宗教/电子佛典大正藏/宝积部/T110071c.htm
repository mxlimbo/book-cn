<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0071c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷13)</font> 密迹金刚力士会第三之一 清净陀罗尼品第三之一 <font face='Arial'>T11, p0071c</h2></font><hr>
<span class='old'>
</a><a name="0071b28" id="0071b28">佛所说。若能欢悦佐助兴功。供养蒙祐得福</a><a name="0071b29" id="0071b29">无量。于本施主其福不减。诸仁者等。以是劝</span><a name="0071c01" id="0071c01">助佐其所施。得受功祚不可限量。于是密迹</a><a name="0071c02" id="0071c02">金刚力士。与其宫人婇女一切诸子及诸眷</a><a name="0071c03" id="0071c03">属。手自斟酌百种肴膳不可计味。心佐开士</a><a name="0071c04" id="0071c04">求如来福。供养大圣加谦恪心。佛及菩萨诸</a><a name="0071c05" id="0071c05">声闻众。皆悉充满饮食毕讫。行澡水竟。密迹</a><a name="0071c06" id="0071c06">金刚力士更取小床。于佛前坐白世尊曰。唯</a><a name="0071c07" id="0071c07">加弘慈应时演法。宣入法门使众生类了于</a><a name="0071c08" id="0071c08">道心。行所从生其未发心。兴斯道心。已发</a><a name="0071c09" id="0071c09">道心至不退转。令此鬼神妖魅揵沓和等。长</a><a name="0071c10" id="0071c10">夜永安使无众患。多所安和多所愍伤。诸天</a><a name="0071c11" id="0071c11">及人三界众生。得殊特愿。与世超殊。尔时</a><a name="0071c12" id="0071c12">世尊告密迹金刚力士及诸大会。谛听谛听</a><a name="0071c13" id="0071c13">善思念之。若族姓子族姓女。行入法门。坚住</a><a name="0071c14" id="0071c14">于斯。至殊特愿。无所分别。不至损耗。密迹力</a><a name="0071c15" id="0071c15">士与诸大众。受教而听。佛告密迹力士。若族</a><a name="0071c16" id="0071c16">姓子及族姓女。当奉笃信善从道法。多诸顺</a><a name="0071c17" id="0071c17">宜。欲见贤圣乐听于法。心不悭嫉不缩财业。</a><a name="0071c18" id="0071c18">舒手布施舍俗所习。好所施福不望其报。心</a><a name="0071c19" id="0071c19">不怀害。其志清净专精一心。而不暴乱。信报</a><a name="0071c20" id="0071c20">应果好善真业。不以狐疑未曾犹豫。睹清白</a><a name="0071c21" id="0071c21">理。知不亡果。宁失身命不犯非义。仁慈不杀。</a><a name="0071c22" id="0071c22">不与不取。不为邪淫不犯妄言两舌恶口绮</a><a name="0071c23" id="0071c23">语嫉妒恚痴。不犯十恶身行十善。亦劝人行。</a><a name="0071c24" id="0071c24">常奉等信。见诸沙门奉戒具法。勤精修行志</a><a name="0071c25" id="0071c25">存思道。常应义节。寂然调和心存惔怕。受无</a><a name="0071c26" id="0071c26">所著不受邪语。志性仁慈弃捐恶法。行不卒</a><a name="0071c27" id="0071c27">暴。明如炬火。不愚如兽。言无所毁。心性平</a><a name="0071c28" id="0071c28">和绝却睡眠。弃唐突心捐其重檐。数数惠</a><a name="0071c29" id="0071c29">施。见诸善友一切诸佛及佛弟子。常行恭恪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110071b.htm'><img src='up.gif' border=0></a>
<a href='T110072a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>