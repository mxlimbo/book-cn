<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0365 佛说观无量寿佛经 0343c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 365 佛说观无量寿佛经</font> <font face='Arial'>(卷1)</font> 御制无量寿佛赞 <font face='Arial'>T12, p0343c</h2></font><hr>
<span class='old'>
</a><a name="0343b28" id="0343b28">令心明见。见此事者。即见十方一切诸</a><a name="0343b29" id="0343b29">佛。以见诸佛故名念佛三昧。作是观者。名</span><a name="0343c01" id="0343c01">观一切佛身。以观佛身故亦见佛心。诸</a><a name="0343c02" id="0343c02">佛心者大慈悲是。以无缘慈摄诸众生。作</a><a name="0343c03" id="0343c03">此观者。舍身他世生诸佛前。得无生忍。</a><a name="0343c04" id="0343c04">是故智者应当系心谛观无量寿佛。观无</a><a name="0343c05" id="0343c05">量寿佛者。从一相好入。但观眉间白毫极</a><a name="0343c06" id="0343c06">令明了。见眉间白毫相者。八万四千相好</a><a name="0343c07" id="0343c07">自然当见。见无量寿佛者。即见十方无量</a><a name="0343c08" id="0343c08">诸佛。得见无量诸佛故。诸佛现前受记。是</a><a name="0343c09" id="0343c09">为遍观一切色想。名第九观。作是观者</a><a name="0343c10" id="0343c10">名为正观。若他观者名为邪观</a><a name="0343c11" id="0343c11"><p>佛告阿难及韦提希。见无量寿佛了了分明</a><a name="0343c12" id="0343c12">已。次亦应观观世音菩萨。此菩萨身长八</a><a name="0343c13" id="0343c13">十亿那由他恒河沙由旬。身紫金色。顶有</a><a name="0343c14" id="0343c14">肉髻。项有圆光。面各百千由旬。其圆光中</a><a name="0343c15" id="0343c15">有五百化佛。如释迦牟尼。一一化佛。有五</a><a name="0343c16" id="0343c16">百菩萨无量诸天。以为侍者。举身光中五</a><a name="0343c17" id="0343c17">道众生。一切色相皆于中现。顶上毗楞伽摩</a><a name="0343c18" id="0343c18">尼妙宝。以为天冠。其天冠中有一立化佛。</a><a name="0343c19" id="0343c19">高二十五由旬。观世音菩萨面如阎浮檀金</a><a name="0343c20" id="0343c20">色。眉间毫相备七宝色。流出八万四千种光</a><a name="0343c21" id="0343c21">明。一一光明。有无量无数百千化佛。一一</a><a name="0343c22" id="0343c22">化佛。无数化菩萨以为侍者。变现自在满</a><a name="0343c23" id="0343c23">十方界。臂如红莲花色。有八十亿微妙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120343b.htm'><img src='up.gif' border=0></a>
<a href='T120344a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>