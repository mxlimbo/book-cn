<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0503b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷88)</font> 摩诃迦叶会第二十三之一 富楼那品第八 <font face='Arial'>T11, p0503b</h2></font><hr>
<span class='old'>
</a><a name="0503a28" id="0503a28">智慧微浅。如是重担我不能堪。世尊。唯有</a><a name="0503a29" id="0503a29">菩萨。堪能荷负如斯重担。世尊。我于此中</span><a name="0503b01" id="0503b01">欲说譬喻。世尊。譬如有人。年耆极老年百</a><a name="0503b02" id="0503b02">二十。身瘿长病卧在床席。不能起止。时有</a><a name="0503b03" id="0503b03">一人巨富饶财。赍持珍宝至病人所。而语之</a><a name="0503b04" id="0503b04">言。我有缘事当至他方。以宝相寄为我守护。</a><a name="0503b05" id="0503b05">或十年还。若二十年。待我还时汝当归我。彼</a><a name="0503b06" id="0503b06">老病人卧在床席。无有子息唯独一身。彼人</a><a name="0503b07" id="0503b07">去已未久之间。时彼病人困至命终。所寄</a><a name="0503b08" id="0503b08">财物悉皆散失。彼人行还求索无所。世尊。声</a><a name="0503b09" id="0503b09">闻之人亦复如是。智慧微浅修行甚少。又无</a><a name="0503b10" id="0503b10">伴侣。不能久住在于世间。若付正法不久散</a><a name="0503b11" id="0503b11">灭。尔时世尊。赞迦叶言。善哉善哉。迦叶。我</a><a name="0503b12" id="0503b12">已了知而故付汝。令彼痴人得闻此已。生于</a><a name="0503b13" id="0503b13">悔心。尔时摩诃迦叶白佛言。世尊。我今更</a><a name="0503b14" id="0503b14">欲说第二喻。世尊。譬如有人身力盛壮无诸</a><a name="0503b15" id="0503b15">患苦离一切病。寿命无量百千万岁。生大种</a><a name="0503b16" id="0503b16">姓具足财宝。善持净戒。有大慈悲。内怀欢</a><a name="0503b17" id="0503b17">喜。能舍一切众生烦恼。其心勇猛利益多人</a><a name="0503b18" id="0503b18">令得安乐。利益天人。时有一人。赍持宝物</a><a name="0503b19" id="0503b19">来至其所。而语之言。我有缘事当至他方。以</a><a name="0503b20" id="0503b20">宝相寄当好守护。若十年还。若二十年。待</a><a name="0503b21" id="0503b21">我来时当见相还。其人得宝藏积守护。彼人</a><a name="0503b22" id="0503b22">行还即便归之。世尊。菩萨摩诃萨亦复如是。</a><a name="0503b23" id="0503b23">若以法宝付诸菩萨。无量千亿那由他劫。终</a><a name="0503b24" id="0503b24">无失坏利益无量无边众生。不断佛种。不断</a><a name="0503b25" id="0503b25">法轮。僧宝具足。世尊。如是之事我不能持。</a><a name="0503b26" id="0503b26">唯有菩萨乃能堪受。世尊。此弥勒菩萨摩诃</a><a name="0503b27" id="0503b27">萨。俱在此会如来付之。于当来世后五百岁</a><a name="0503b28" id="0503b28">法欲灭时。如来无量阿僧o劫。所集阿耨多</a><a name="0503b29" id="0503b29">罗三藐三菩提法。悉能守护流演广说。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110503a.htm'><img src='up.gif' border=0></a>
<a href='T110503c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>