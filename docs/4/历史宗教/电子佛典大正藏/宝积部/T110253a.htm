<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0253a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷43)</font> 菩萨藏会第十二之一 菩萨藏会第十二之八尸波罗蜜品第七之一 <font face='Arial'>T11, p0253a</h2></font><hr>
<span class='old'>
</a><a name="0252c28" id="0252c28">自在。最上波罗蜜。尔时彼佛与如是等大声</a><a name="0252c29" id="0252c29">闻众同共集会。复有百拘胝等。菩萨摩诃萨。</span><a name="0253a01" id="0253a01">皆悉证得菩萨藏法。于诸义理妙善决定。为</a><a name="0253a02" id="0253a02">多闻海为大法师。住空无相及以无愿。舍利</a><a name="0253a03" id="0253a03">子。我涅槃后具满千岁。彼佛方乃入般涅</a><a name="0253a04" id="0253a04">槃。正法住世满于千岁。流布舍利遍益世间。</a><a name="0253a05" id="0253a05">亦如我今般涅槃后。舍利流布遍益之相。舍</a><a name="0253a06" id="0253a06">利子。如来无障碍智。又能了知过于彼佛世</a><a name="0253a07" id="0253a07">界之上。无量无边风轮圆相。并诸佛土具足</a><a name="0253a08" id="0253a08">圆相。舍利子。又过此上有别世界。现无如</a><a name="0253a09" id="0253a09">来。而有百千独觉所住。其中众生。皆于独</a><a name="0253a10" id="0253a10">觉而种善根。舍利子。如来依彼智故。复能了</a><a name="0253a11" id="0253a11">知此世界上。有殑伽沙等诸佛如来。出兴于</a><a name="0253a12" id="0253a12">世。今现在彼度诸众生。如是十方无量无数。</a><a name="0253a13" id="0253a13">不可思议。不可称量。诸佛如来应正等觉出</a><a name="0253a14" id="0253a14">兴于世。今现在彼度诸众生。如来妙智悉能</a><a name="0253a15" id="0253a15">了知。舍利子。如来又能了知如上所说。诸</a><a name="0253a16" id="0253a16">佛世界现烧然等。成坏之相无量无边。如来</a><a name="0253a17" id="0253a17">妙智皆悉明了</a><a name="0253a18" id="0253a18"><p>尔时世尊说是语已。长老舍利子白佛言。世</a><a name="0253a19" id="0253a19">尊。如来应正等觉。成就何等诸善根故。而能</a><a name="0253a20" id="0253a20">获得如是无量不可思议无障碍智。佛告舍</a><a name="0253a21" id="0253a21">利子。如来由住尸罗波罗蜜多故。妙善自在。</a><a name="0253a22" id="0253a22">于正法所。发起恭敬尊重之想。起良药想。</a><a name="0253a23" id="0253a23">起珍宝想。起难遭想。起善根想。如所应想生</a><a name="0253a24" id="0253a24">深敬想。又能安住摄正法想。舍利子。如来</a><a name="0253a25" id="0253a25">由住尸罗波罗蜜多。敬重法故。获得如是明</a><a name="0253a26" id="0253a26">利大智。如是大智又能了知。无量无数过于</a><a name="0253a27" id="0253a27">前量。舍利子。诸佛世尊无断之智。无量无</a><a name="0253a28" id="0253a28">数。不可思议。不可称量。不可宣说往来之</a><a name="0253a29" id="0253a29">相。舍利子。诸佛如来具尸罗故。复得如是自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110252c.htm'><img src='up.gif' border=0></a>
<a href='T110253b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>