<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0060a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷11)</font> 密迹金刚力士会第三之一 清净陀罗尼品第三之一 <font face='Arial'>T11, p0060a</h2></font><hr>
<span class='old'>
</a><a name="0059c28" id="0059c28">天耳听。不合观他心。不杂念识过去世事。</a><a name="0059c29" id="0059c29">不依神足而为变化。不倚所有。诸漏已尽。</span><a name="0060a01" id="0060a01">于一切法悉无合会。应于诸法无所挂碍。其</a><a name="0060a02" id="0060a02">无吉祥。无有众业。永无所行。其慧所住。犹若</a><a name="0060a03" id="0060a03">本无。皆知一切众生心行。十种力业四无畏</a><a name="0060a04" id="0060a04">慧十八不共诸佛之法。是亦若斯。进退无业。</a><a name="0060a05" id="0060a05">舍心意识。不离如来三昧定住。普造一切诸</a><a name="0060a06" id="0060a06">佛道事。一切诸法慧无挂碍。悉无所著。犹</a><a name="0060a07" id="0060a07">如寂意。如来至真化如来像。其化如来。无</a><a name="0060a08" id="0060a08">心意识身口意。其行所在至真示现。随时能</a><a name="0060a09" id="0060a09">作佛事。化亦无想。亦无求念。如是寂意。道心</a><a name="0060a10" id="0060a10">如斯。犹如来化等无有异。其所化者所念无</a><a name="0060a11" id="0060a11">念。无身口心。因缘进退。目睹见之。皆作佛</a><a name="0060a12" id="0060a12">事。亦无所有。所谓化者悉无所行。诸法如化。</a><a name="0060a13" id="0060a13">如来解是。成最正觉。已成正觉。如来慧识不</a><a name="0060a14" id="0060a14">住五阴。无十八种。亦无诸入。不住内外。无善</a><a name="0060a15" id="0060a15">无不善。无现世。无度世。无有漏无不漏。无</a><a name="0060a16" id="0060a16">尘劳诤讼之厌。不住无为有数无数。无有三</a><a name="0060a17" id="0060a17">世去来今行。周旋往反。不住有为有所观察</a><a name="0060a18" id="0060a18">也。不住无为观也。其慧亦如是。悉无所住。如</a><a name="0060a19" id="0060a19">来至真处于一切众生志性。显仁慈慧。无所</a><a name="0060a20" id="0060a20">伤害。救济危厄。寂意当知。是如来秘要。若有</a><a name="0060a21" id="0060a21">所入。其所班宣无不普达。又有寂意。如来秘</a><a name="0060a22" id="0060a22">要不可限量。所宣秘密不可得底。密迹金刚</a><a name="0060a23" id="0060a23">力士说如来秘要品时。无央数诸佛世界六</a><a name="0060a24" id="0060a24">反震动。其大光明照于十方。睹于十方无量</a><a name="0060a25" id="0060a25">佛土。天雨众花。箜篌乐器不鼓自鸣。无央数</a><a name="0060a26" id="0060a26">人皆发无上正觉道意。不可计菩萨。逮得无</a><a name="0060a27" id="0060a27">所从生法忍。不可限人逮得柔顺法忍。倍复</a><a name="0060a28" id="0060a28">不可计菩萨得一生补处。德本淳淑。以是因</a><a name="0060a29" id="0060a29">缘故。十方所在诸佛国土。各各在诸佛世尊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110059c.htm'><img src='up.gif' border=0></a>
<a href='T110060b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>