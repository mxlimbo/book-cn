<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0364 佛说大阿弥陀经 0338a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 364 佛说大阿弥陀经</font> <font face='Arial'>(卷2)</font> 世人极苦分第四十八 <font face='Arial'>T12, p0338a</h2></font><hr>
<span class='old'>
</a><a name="0337c28" id="0337c28">给济。无贵贱贫富。无少长男女。皆忧财物</a><a name="0337c29" id="0337c29">累念积虑。为心走使无时安息。若有田忧田。</span><a name="0338a01" id="0338a01">有宅忧宅。有牛马六畜奴婢。衣食什物。悉</a><a name="0338a02" id="0338a02">共忧之。尊贵豪富既有斯患。婴结于心不能</a><a name="0338a03" id="0338a03">自适。若贫穷下劣常苦困乏。无田亦忧欲有</a><a name="0338a04" id="0338a04">其田。无宅亦忧欲有其宅。无牛马六畜奴婢。</a><a name="0338a05" id="0338a05">衣食什物无不爱之。欲其皆有。适有一物复</a><a name="0338a06" id="0338a06">缺一物。适有是事复缺是事。勤苦若此休息</a><a name="0338a07" id="0338a07">无时。不达于道德。迷没于嗔怒。贪恨于货色。</a><a name="0338a08" id="0338a08">坐斯不得道。当入苦恶趣展转其中。虽数千</a><a name="0338a09" id="0338a09">亿劫无有出期。痛不可言极可哀愍。今语汝</a><a name="0338a10" id="0338a10">等世间之事。择其善者勤而行之。爱欲荣华</a><a name="0338a11" id="0338a11">不可常保。皆当别离无可乐者。乘佛在世当</a><a name="0338a12" id="0338a12">勤精进。愿生极乐世界</a><a name="0338a13" id="0338a13"><p><b>　　<A NAME="n198"></A>五道昭明分第四十九</b></a><a name="0338a14" id="0338a14"><p>佛言。苦心与语令得解脱。若不信悟无益。</a><a name="0338a15" id="0338a15">其人大命将至悔亦何及。天地之间五道昭</a><a name="0338a16" id="0338a16">明。恢廓浩渺窈窈冥冥。业报相生转相承受。</a><a name="0338a17" id="0338a17">美恶惨毒皆自当之。孰使如是理之自然。善</a><a name="0338a18" id="0338a18">人行善。从乐入乐。从明入明。恶人行恶。从</a><a name="0338a19" id="0338a19">苦入苦。从暗入暗。世人昧此恶道不绝。故</a><a name="0338a20" id="0338a20">有自然地狱饿鬼。禽兽蜎飞蠕动之类。展转</a><a name="0338a21" id="0338a21">其中世世累劫。无由出离。是为大患。痛不</a><a name="0338a22" id="0338a22">可言。惟修净土直得超去</a><a name="0338a23" id="0338a23"><p><b>　　<A NAME="n199"></A>寿数随意分第五十</b></a><a name="0338a24" id="0338a24"><p>弥勒复白佛言。今闻佛所说莫不喜悦。诸天</a><a name="0338a25" id="0338a25">人民以至蜎飞蠕动之类。皆蒙慈恩授解脱</a><a name="0338a26" id="0338a26">法。佛语教诫甚善甚深。佛言。汝从无数劫</a><a name="0338a27" id="0338a27">来修菩萨行。欲度诸天人民。以至蜎飞蠕动</a><a name="0338a28" id="0338a28">之类。从汝得道者无央数。至得泥洹之道者。</a><a name="0338a29" id="0338a29">亦无央数。汝及十方世界诸天帝王人民。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120337c.htm'><img src='up.gif' border=0></a>
<a href='T120338b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>