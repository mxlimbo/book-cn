<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0596b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷106)</font> 大乘方便会第三十八之一 称赞付法品第十 <font face='Arial'>T11, p0596b</h2></font><hr>
<span class='old'>
</a><a name="0596a28" id="0596a28">偈言</a><a name="0596a29" id="0596a29"><p class='lg'>　　如来不赞叹　　　凡夫所行欲</span><br><a name="0596b01" id="0596b01">　　离欲及贪爱　　　乃成天人师　</p></a><a name="0596b02" id="0596b02"><p>佛告阿难。时彼女人闻此偈已。心大欢喜<span class='corr'>踊</span></a><a name="0596b03" id="0596b03"><span class='corr'>跃</span>无量。即从坐起。向众尊王菩萨。接足敬礼</a><a name="0596b04" id="0596b04">说是偈言</a><a name="0596b05" id="0596b05"><p class='lg'>　　我不贪爱欲　　　贪欲佛所呵</a><br><a name="0596b06" id="0596b06">　　离欲及贪爱　　　乃成天人师　</p></a><a name="0596b07" id="0596b07"><p>说是偈已作如是言。我先所生恶欲之心。今</a><a name="0596b08" id="0596b08">当悔过即生善欲发菩提心。愿欲利益一切</a><a name="0596b09" id="0596b09">众生。佛告阿难。尔时众尊王菩萨。劝彼女人。</a><a name="0596b10" id="0596b10">令发阿耨多罗三藐三菩提心已。即从坐去。</a><a name="0596b11" id="0596b11">阿难。汝观是女人专心福报。我今以正遍知</a><a name="0596b12" id="0596b12">记彼女人。于此命终得转女身。当成男子。</a><a name="0596b13" id="0596b13">于将来世九十九劫。供养百千无量阿僧祇诸</a><a name="0596b14" id="0596b14">佛。具足一切佛法。得成为佛。号无垢烦恼如</a><a name="0596b15" id="0596b15">来应供正遍知。彼佛成道已。当是世时无有</a><a name="0596b16" id="0596b16">一人起不善心。阿难当知。行方便菩萨所摄</a><a name="0596b17" id="0596b17">眷属。终不堕三恶道。尔时众尊王菩萨。从空</a><a name="0596b18" id="0596b18">中下顶礼佛足。礼已白佛言。世尊。菩萨行于</a><a name="0596b19" id="0596b19">方便。若为一人起大悲心合集善法。若似犯</a><a name="0596b20" id="0596b20">罪若实犯罪。于百千劫堕大地狱。世尊。此菩</a><a name="0596b21" id="0596b21">萨堪受诸恶及地狱苦。以此善根愿不舍一人。</a><a name="0596b22" id="0596b22">尔时世尊。赞众尊王菩萨言。善哉善哉。善男</a><a name="0596b23" id="0596b23">子。菩萨成就如是悲心。虽受五欲不犯重罪。</a><a name="0596b24" id="0596b24">离于诸罪及远一切堕恶道业。善男子。我念</a><a name="0596b25" id="0596b25">过去阿僧祇劫复过是数。时有梵志名曰树</a><a name="0596b26" id="0596b26">提。于四十二亿岁在空林中常修梵行。彼时</a><a name="0596b27" id="0596b27">梵志过是岁已。从林中出入极乐城。入彼城</a><a name="0596b28" id="0596b28">已见有一女。彼时女人见此梵志仪容端严。</a><a name="0596b29" id="0596b29">即起欲心寻趣梵志。以手执足即时躄地。善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110596a.htm'><img src='up.gif' border=0></a>
<a href='T110596c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>