<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0966b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷16)</font> 六界差别品第二十六之一 <font face='Arial'>T11, p0966b</h2></font><hr>
<span class='old'>
</a><a name="0966a28" id="0966a28">战。于意云何。是人觉已。忆念梦中斗战等事。</a><a name="0966a29" id="0966a29">为实有不。王曰不也。佛言大王。是人所梦</span><a name="0966b01" id="0966b01">执以为实。为智者不。王曰不也。世尊。何以</a><a name="0966b02" id="0966b02">故。梦中毕竟无有冤对。何况与之共相斗战。</a><a name="0966b03" id="0966b03">当知是人徒自忧恼都无有实。佛言大王。如</a><a name="0966b04" id="0966b04">是如是。愚痴异生眼见恶色。即生于恼厌离</a><a name="0966b05" id="0966b05">破坏。毁呰过失造嗔业行。身业三种语业四</a><a name="0966b06" id="0966b06">种意业三种。最初造作刹那灭谢。是业不依</a><a name="0966b07" id="0966b07">东西南北。四维上下中间而住。于死边际命</a><a name="0966b08" id="0966b08">根灭时。自分业报皆悉现前。犹如梦觉念梦</a><a name="0966b09" id="0966b09">中事。大王。识为其主业为攀缘。二种相因初</a><a name="0966b10" id="0966b10">识生起。或趣地狱或堕傍生琰摩罗界及阿</a><a name="0966b11" id="0966b11">修罗若人若天。初识生已各受其报。同分心</a><a name="0966b12" id="0966b12">品相续随转。最后识灭名为死蕴。最初识起</a><a name="0966b13" id="0966b13">名为生蕴。大王。无有少法从于此世得至他</a><a name="0966b14" id="0966b14">世。所以者何。性生灭故。大王。身识生时无所</a><a name="0966b15" id="0966b15">从来灭无所去。彼业生时无所从来灭无所</a><a name="0966b16" id="0966b16">去。初识生时无所从来灭无所去。何以故。自</a><a name="0966b17" id="0966b17">性离故。如是了知身识身识空自业自业空</a><a name="0966b18" id="0966b18">初识初识空若灭灭空若生生空。了知业转</a><a name="0966b19" id="0966b19">无有作者亦无受者。但唯名相分别显示</a><a name="0966b20" id="0966b20"><p>大王。譬若有人于睡梦中为毕舍遮之所娆</a><a name="0966b21" id="0966b21">害。心生怖畏痴迷闷绝。大王。于意云何。是人</a><a name="0966b22" id="0966b22">觉已忆念梦中为鬼所娆。为实尔不。王曰不</a><a name="0966b23" id="0966b23">也。佛言大王。是人所梦执以为实。是智者不。</a><a name="0966b24" id="0966b24">王曰。不也世尊。何以故。梦中毕竟无鬼所恼。</a><a name="0966b25" id="0966b25">何更说有痴迷闷绝。当知是人徒自疲劳都</a><a name="0966b26" id="0966b26">无有实。佛言大王。如是如是。愚夫异生眼见</a><a name="0966b27" id="0966b27">是色。迷惑不了造痴业行。身业三种语业四</a><a name="0966b28" id="0966b28">种意业三种。最初造作刹那灭谢。是业灭已。</a><a name="0966b29" id="0966b29">不依东方南西北方四维上下中间而住。最<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110966a.htm'><img src='up.gif' border=0></a>
<a href='T110966c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>