<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0639a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷113)</font> 宝梁聚会第四十四 沙门品第一 <font face='Arial'>T11, p0639a</h2></font><hr>
<span class='old'>
</a><a name="0638c28" id="0638c28">定方便故。得四辩力不信外道故。依义不依</a><a name="0638c29" id="0638c29">语。依智不依识。依了义经不依不了义经。依</span><a name="0639a01" id="0639a01">法不依人故。离四魔故。善知五阴故。断一切</a><a name="0639a02" id="0639a02">烦恼故。得最后身故。离生死道故。离一切爱</a><a name="0639a03" id="0639a03">故。勤行知苦断集证灭修道故。善见四圣谛</a><a name="0639a04" id="0639a04">故。于佛法中不信余道故。所作已办故。断一</a><a name="0639a05" id="0639a05">切漏故。修八背舍故。释梵天王之所赞故。从</a><a name="0639a06" id="0639a06">本已来专心行道故。乐阿兰若处故。安住圣</a><a name="0639a07" id="0639a07">法中故。乐佛法仪式故。心不倾动故。不亲近</a><a name="0639a08" id="0639a08">出家在家众故。心乐独行如犀角故。畏于人</a><a name="0639a09" id="0639a09">众多恼乱故。乐住独处故。常怖畏三界故。</a><a name="0639a10" id="0639a10">得实沙门果故。离一切悕望故。离世八法</a><a name="0639a11" id="0639a11">故。所谓利衰毁誉称讥苦乐。坚心不动如地</a><a name="0639a12" id="0639a12">故。护彼我意无所犯故。不浊故。正行故。心行</a><a name="0639a13" id="0639a13">成就如虚空故。于诸形相心无染着。如虚空</a><a name="0639a14" id="0639a14">中动手无所碍故。迦叶。若能成就如是行法。</a><a name="0639a15" id="0639a15">是名沙门。尔时摩诃迦叶白佛言。世尊。未曾</a><a name="0639a16" id="0639a16">有也。如来善说沙门德行。世尊。若未来世有</a><a name="0639a17" id="0639a17">诸沙门。非实沙门自言我是沙门。非梵行人</a><a name="0639a18" id="0639a18">自言我有梵行。如是之人。即已侵损如来无</a><a name="0639a19" id="0639a19">量阿僧祇劫所修集阿耨多罗三藐三菩提。</a><a name="0639a20" id="0639a20">佛告迦叶。如是侵损如来菩提之罪。说不可</a><a name="0639a21" id="0639a21">尽。迦叶。我灭度后。汝及余大弟子等亦皆</a><a name="0639a22" id="0639a22">灭度。又此世界诸大菩萨。皆至他方诸佛世</a><a name="0639a23" id="0639a23">界。尔时于我法中。当有比丘。于诸所行心多</a><a name="0639a24" id="0639a24">谄曲。迦叶。我今当说沙门之垢沙门过罪。迦</a><a name="0639a25" id="0639a25">叶后末法中。当有比丘。不修身。不修戒。不修</a><a name="0639a26" id="0639a26">心。不修慧。痴如小儿向于闇冥而无所知。心</a><a name="0639a27" id="0639a27">不调伏成沙门垢。迦叶。云何沙门垢。迦叶。沙</a><a name="0639a28" id="0639a28">门垢有三十二出家之人所应远离。何等三</a><a name="0639a29" id="0639a29">十二。欲觉是沙门垢。嗔觉是沙门垢。恼觉是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110638c.htm'><img src='up.gif' border=0></a>
<a href='T110639b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>