<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0346 佛说大方广善巧方便经 0178a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 346 佛说大方广善巧方便经</font> <font face='Arial'>(卷4)</font> <font face='Arial'>T12, p0178a</h2></font><hr>
<span class='old'>
</a><a name="0177c28" id="0177c28">如来于天人四众大集会中。已得忍力具足</a><a name="0177c29" id="0177c29">随观诸境不生恚碍。如来尔时于诸众生。住</span><a name="0178a01" id="0178a01">平等心救护心安住心柔软心勇猛心。如来</a><a name="0178a02" id="0178a02">住是诸心时。有四千众生发阿耨多罗三藐</a><a name="0178a03" id="0178a03">三菩提心。以是利益因故。如来乃于庄严幢</a><a name="0178a04" id="0178a04">婆罗门不生恚碍。当知皆是如来善巧方便。</a><a name="0178a05" id="0178a05">实非宿障报应之事。复次智上。我念昔为菩</a><a name="0178a06" id="0178a06">萨时。彼提婆达多在在处处常随于我。何以</a><a name="0178a07" id="0178a07">故。彼提婆达多虽来我所伺求娆害。而能令</a><a name="0178a08" id="0178a08">我圆满六波罗蜜多。能令无量众生得大利</a><a name="0178a09" id="0178a09">益。所谓若时欲令众生得大快乐。我不能行</a><a name="0178a10" id="0178a10">布施摄法。提婆达多即来我所。乞妻子奴婢</a><a name="0178a11" id="0178a11">头目手足。我于尔时皆悉能舍。以能舍故彼</a><a name="0178a12" id="0178a12">作是言。如是名为难行之行。能令众生起发</a><a name="0178a13" id="0178a13">善根。我作是施时。有无量众生起爱乐心。于</a><a name="0178a14" id="0178a14">布施行得净信解。又复若时我以菩提愿力</a><a name="0178a15" id="0178a15">住净戒行。提婆达多来诣我所欲破净戒。我</a><a name="0178a16" id="0178a16">于尔时坚固不动不坏戒行。有无量众生见</a><a name="0178a17" id="0178a17">是事已悉住清净戒地。又复若时提婆达多。</a><a name="0178a18" id="0178a18">于我起其忿恚打骂。我于尔时不生嗔恨住</a><a name="0178a19" id="0178a19">忍辱心。有无量众生见是事已皆住忍行。所</a><a name="0178a20" id="0178a20">有精进禅定智慧等行。以提婆达多故我皆</a><a name="0178a21" id="0178a21">圆满。及令无量众生得大利益。智上。当知彼</a><a name="0178a22" id="0178a22">提婆达多虽于我所欲生娆害。而能令我增</a><a name="0178a23" id="0178a23">长善法。为诸众生作利益事。是故应知诸佛</a><a name="0178a24" id="0178a24">如来以善巧方便故。于诸众生随所施作。皆</a><a name="0178a25" id="0178a25">令不坏所有报应。又复如来。于众生界普遍</a><a name="0178a26" id="0178a26">观察。有某众生造如是因得如是报。随所观</a><a name="0178a27" id="0178a27">已设诸方便而为化度。智上。如我上说种种</a><a name="0178a28" id="0178a28">法门。皆是最胜善巧方便。如是法门不应于</a><a name="0178a29" id="0178a29">彼下劣善根众生前说。所以者何。所有众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120177c.htm'><img src='up.gif' border=0></a>
<a href='T120178b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>