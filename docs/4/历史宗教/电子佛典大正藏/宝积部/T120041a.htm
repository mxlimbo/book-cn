<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0325 佛说决定毗尼经 0041a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 325 佛说决定毗尼经</font> <font face='Arial'>(卷1)</font> <font face='Arial'>T12, p0041a</h2></font><hr>
<span class='old'>
</a><a name="0040c28" id="0040c28">无住无染不作留住。乃能得见诸法清净。一</a><a name="0040c29" id="0040c29">切诸法住虚空际离诸处所。乃能得见所作</span><a name="0041a01" id="0041a01">清净。一切诸法逮无斗诤。前际后际不可</a><a name="0041a02" id="0041a02">得故。乃能得见三世平等一切诸法离诸施</a><a name="0041a03" id="0041a03">设心无所行。乃能得见断于疑结。优波离。</a><a name="0041a04" id="0041a04">是则名为究竟比尼法界。诸佛世尊从此得</a><a name="0041a05" id="0041a05">道。若能筹量观察此法。是名善学逮最胜</a><a name="0041a06" id="0041a06">戒若不观此法。是则不名深入如来所学之</a><a name="0041a07" id="0041a07">戒</a><a name="0041a08" id="0041a08"><p>尔时优波离白佛言。世尊。此文殊师利所说</a><a name="0041a09" id="0041a09">之法。皆是不可思议。尔时世尊告优波离。</a><a name="0041a10" id="0041a10">文殊师利所说之法依于解脱。所依解脱心</a><a name="0041a11" id="0041a11">无去来。是故文殊师利。说一切法心无去来。</a><a name="0041a12" id="0041a12">于心解脱生增上慢者。为除彼人增上慢故。</a><a name="0041a13" id="0041a13">尔时优波离白佛言。世尊。比丘行何法故名</a><a name="0041a14" id="0041a14">增上慢。佛告优波离。若有比丘作是思惟。</a><a name="0041a15" id="0041a15">欲断贪欲名增上慢。作是思惟欲断嗔恚名</a><a name="0041a16" id="0041a16">增上慢。作是思惟欲断愚痴名增上慢。贪</a><a name="0041a17" id="0041a17">欲法异诸佛法异。作是思惟名增上慢。嗔恚</a><a name="0041a18" id="0041a18">法异诸佛法异。作是思惟名增上慢。愚痴法</a><a name="0041a19" id="0041a19">异诸佛法异。作是思惟名增上慢。作是思</a><a name="0041a20" id="0041a20">惟见有所得名增上慢。作是思惟见有所证</a><a name="0041a21" id="0041a21">名增上慢。作是思惟见有解脱名增上慢。作</a><a name="0041a22" id="0041a22">是思惟见诸法空名增上慢。作是思惟见于</a><a name="0041a23" id="0041a23">无相名增上慢。作是思惟见于无作是名增</a><a name="0041a24" id="0041a24">上慢。作是思惟见有诸行名增上慢。作是思</a><a name="0041a25" id="0041a25">惟见有诸法名增上慢。一切诸法不可思</a><a name="0041a26" id="0041a26">议。作是思惟不应思议名增上慢。诸法空无</a><a name="0041a27" id="0041a27">何用精进。作是思惟名增上慢。是名声闻</a><a name="0041a28" id="0041a28">住增上慢。云何名为菩萨增上慢。佛乘最</a><a name="0041a29" id="0041a29">胜作是思惟。我当于中发菩提心名增上慢。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120040c.htm'><img src='up.gif' border=0></a>
<a href='T120041b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>