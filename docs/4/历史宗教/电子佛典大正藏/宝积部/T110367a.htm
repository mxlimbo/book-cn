<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0367a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷63)</font> 菩萨见实会第十六 龙女授记品第六 <font face='Arial'>T11, p0367a</h2></font><hr>
<span class='old'>
</a><br><a name="0366c28" id="0366c28">　　此诸佛子具受乐　　　尽彼夜摩天寿已</a><br><a name="0366c29" id="0366c29">　　复得往生兜率天　　　与彼处天同其类</span><br><a name="0367a01" id="0367a01">　　为诸天女常围绕　　　具受彼天胜妙乐</a><br><a name="0367a02" id="0367a02">　　心无所著住善道　　　譬如莲花水不污</a><br><a name="0367a03" id="0367a03">　　彼天能以大智慧　　　观察一切世间空</a><br><a name="0367a04" id="0367a04">　　犹如画石字不灭　　　彼念不失亦如是</a><br><a name="0367a05" id="0367a05">　　彼诸天子居彼天　　　具受彼中胜妙乐</a><br><a name="0367a06" id="0367a06">　　于彼善道尽寿已　　　当更往生化乐天</a><br><a name="0367a07" id="0367a07">　　彼得善名无能毁　　　为诸天女胜供养</a><br><a name="0367a08" id="0367a08">　　虽住天宫心无著　　　乃至尽彼天寿限</a><br><a name="0367a09" id="0367a09">　　于彼化乐天宫中　　　具受彼天胜乐报</a><br><a name="0367a10" id="0367a10">　　彼智慧者命尽已　　　于一切法得究竟</a><br><a name="0367a11" id="0367a11">　　往生他化自在天　　　作大商主信清净</a><br><a name="0367a12" id="0367a12">　　住彼天中心无染　　　如是住时爱乐法</a><br><a name="0367a13" id="0367a13">　　彼等居彼天宫殿　　　受彼极妙五欲乐</a><br><a name="0367a14" id="0367a14">　　无愚痴者住善道　　　乃至尽彼限寿量</a><br><a name="0367a15" id="0367a15">　　虽受天欲见其过　　　乐求寂定及涅槃</a><br><a name="0367a16" id="0367a16">　　修习获得禅定已　　　命终即生梵天中</a><br><a name="0367a17" id="0367a17">　　于梵宫中善知禅　　　受彼禅果寂灭乐</a><br><a name="0367a18" id="0367a18">　　智慧无等住一劫　　　愿求无上大菩提</a><br><a name="0367a19" id="0367a19">　　住彼梵宫一劫时　　　善住威仪求智慧</a><br><a name="0367a20" id="0367a20">　　方便以利益世间　　　广作无边无有量</a><br><a name="0367a21" id="0367a21">　　智住梵宫乐在禅　　　于禅不着而寂灭</a><br><a name="0367a22" id="0367a22">　　知着禅乐亦是过　　　诸根寂定求菩提</a><br><a name="0367a23" id="0367a23">　　于一切处心信解　　　皆得安住菩萨行</a><br><a name="0367a24" id="0367a24">　　知诸禅定虚诳相　　　唯求寂灭大涅槃</a><br><a name="0367a25" id="0367a25">　　彼诸佛子于彼中　　　求于安隐菩提果</a><br><a name="0367a26" id="0367a26">　　在彼梵宫心清净　　　思利世间善调心</a><br><a name="0367a27" id="0367a27">　　诸梵天等自然教　　　彼说梵教非出世</a><br><a name="0367a28" id="0367a28">　　唯有诸佛菩提道　　　究竟能得出世间</a><br><a name="0367a29" id="0367a29">　　梵天当时生信已　　　发心安住于佛法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110366c.htm'><img src='up.gif' border=0></a>
<a href='T110367b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>