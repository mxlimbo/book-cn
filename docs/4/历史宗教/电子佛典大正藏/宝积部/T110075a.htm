<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0075a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷13)</font> 密迹金刚力士会第三之一 清净陀罗尼品第三之一 <font face='Arial'>T11, p0075a</h2></font><hr>
<span class='old'>
</a><a name="0074c28" id="0074c28">未曾忘舍。少恼鲜事。有为众生所可造作。常</a><a name="0074c29" id="0074c29">行拔难身心惔怕。积功累法无所秽厌。兴发</span><a name="0075a01" id="0075a01">法思晓了长寂。正定一心方便觉达深妙之</a><a name="0075a02" id="0075a02">禅。若以宣布若干品教。分别诸观护于德果。</a><a name="0075a03" id="0075a03">开化声闻缘觉之律。爱乐如来所解脱业。降</a><a name="0075a04" id="0075a04">菩萨行。示现如来所行之本。是为族姓子如</a><a name="0075a05" id="0075a05">来所行之业。王当知之。尔时勇力菩萨。于彼</a><a name="0075a06" id="0075a06">如来所。闻说是法所行清净。复白彼佛。甚难</a><a name="0075a07" id="0075a07">世尊。至未曾有。于今如来至真之言。宣斯菩</a><a name="0075a08" id="0075a08">萨之所应行。又复世尊。如佛所说。我察解议</a><a name="0075a09" id="0075a09">善权方便。是诸菩萨一切诸法。由己所行。犹</a><a name="0075a10" id="0075a10">如世尊察于虚空含受一切。十方万物为一</a><a name="0075a11" id="0075a11">切色显现己体不可称计。现苞一切有形之</a><a name="0075a12" id="0075a12">类虚空行业已无所碍。如是世尊。善权方便。</a><a name="0075a13" id="0075a13">是诸菩萨。在一切法而得自在。诸学之法。</a><a name="0075a14" id="0075a14">及未学法。凡夫之法。最正觉法。皆悉由</a><a name="0075a15" id="0075a15">之。犹如世尊若火所遇草木百谷靡不被烧。</a><a name="0075a16" id="0075a16">菩萨如是于一切法自在所行。以智慧炎烧</a><a name="0075a17" id="0075a17">诸愚冥。三界无烟。犹如世尊大怒丈夫嗔</a><a name="0075a18" id="0075a18">恚炽盛。逆害他人无所顾难。菩萨如是。以</a><a name="0075a19" id="0075a19">权方便自在由己。智度无极。断除一切众生</a><a name="0075a20" id="0075a20">尘劳。犹如世尊清水宝珠着浊水中寻时清</a><a name="0075a21" id="0075a21">彻。菩萨如是。以权方便消一切尘三垢秽浊</a><a name="0075a22" id="0075a22">犹如世尊有大威药名曰消。除若着毒中消</a><a name="0075a23" id="0075a23">一切毒永无有余。菩萨如是。以权方便。游于</a><a name="0075a24" id="0075a24">一切三界之难。执权智业。灭去众生尘劳爱</a><a name="0075a25" id="0075a25">欲。以是之故。世尊当作斯观善权方便。是诸</a><a name="0075a26" id="0075a26">菩萨一切诸法自在己行。如是大王。勇力菩</a><a name="0075a27" id="0075a27">萨说是语时。不可计人。皆发无上正真道意。</a><a name="0075a28" id="0075a28">王欲知之。尔时勇力菩萨。岂异人乎。莫造斯</a><a name="0075a29" id="0075a29">观所以者何。则今密迹金刚力士身是也。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110074c.htm'><img src='up.gif' border=0></a>
<a href='T110075b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>