<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0678a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷119)</font> 胜鬘夫人会第四十八 粪扫衣比丘品第七 <font face='Arial'>T11, p0678a</h2></font><hr>
<span class='old'>
</a><a name="0677c28" id="0677c28">不触法而能得染心。世尊。由有烦恼有随染</a><a name="0677c29" id="0677c29">心。随烦恼染难解难了。唯佛世尊为眼为智</span><a name="0678a01" id="0678a01">为法根本为尊为导。为正法依。如实知见</a><a name="0678a02" id="0678a02"><p>尔时世尊叹胜鬘夫人言。善哉善哉。如汝所</a><a name="0678a03" id="0678a03">说。性清净心随烦恼染。难可了知。复次胜鬘。</a><a name="0678a04" id="0678a04">有二种法难可了知。何等为二。谓性清净心</a><a name="0678a05" id="0678a05">难可了知。彼心为烦恼染。亦难了知。如此二</a><a name="0678a06" id="0678a06">法。汝及成就大法菩萨。乃能听受。诸余声闻</a><a name="0678a07" id="0678a07">由信能解。胜鬘。若我弟子增上信者。随顺法</a><a name="0678a08" id="0678a08">智。于此法中而得究竟。顺法智者。观根识</a><a name="0678a09" id="0678a09">境。观察业报。观罗汉眠观心自在爱乐禅乐。</a><a name="0678a10" id="0678a10">观声闻独觉圣神变通。由成就此五善巧观。</a><a name="0678a11" id="0678a11">现在未来声闻弟子。因增上信随顺法智。善</a><a name="0678a12" id="0678a12">能解了性清净心。烦恼所染而得究竟。胜鬘。</a><a name="0678a13" id="0678a13">是究竟者为大乘因。汝今当知信如来者。于</a><a name="0678a14" id="0678a14">甚深法不生诽谤。尔时胜鬘夫人白佛言。世</a><a name="0678a15" id="0678a15">尊。复有余义能多利益。我当承佛威神之力。</a><a name="0678a16" id="0678a16">演说斯事。佛言善哉。今恣汝说胜鬘夫人言。</a><a name="0678a17" id="0678a17">有三种善男子善女人。于甚深法离自毁伤。</a><a name="0678a18" id="0678a18">生多功德入大乘道。何等为三。若善男子善</a><a name="0678a19" id="0678a19">女人等。能自成就甚深法智。或有成就随顺</a><a name="0678a20" id="0678a20">法智。或有于此甚深法中不能解了。仰推如</a><a name="0678a21" id="0678a21">来。唯佛所知非我境界。除此三种善男子善</a><a name="0678a22" id="0678a22">女人已。诸余有情于甚深法。随己所取执着</a><a name="0678a23" id="0678a23">妄说。违背正法习诸外道。腐败种子。设在余</a><a name="0678a24" id="0678a24">方应往除灭。彼腐败者。一切天人应共摧伏。</a><a name="0678a25" id="0678a25">胜鬘夫人说是语已。与诸眷属顶礼佛足。时</a><a name="0678a26" id="0678a26">佛世尊赞言。善哉。胜鬘。于甚深法方便守护。</a><a name="0678a27" id="0678a27">降伏怨敌善能通达。汝已亲近百千俱胝诸</a><a name="0678a28" id="0678a28">佛如来。能说此义。尔时世尊放胜光明普照</a><a name="0678a29" id="0678a29">大众。身升虚空高七多罗量。以神通力足步<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110677c.htm'><img src='up.gif' border=0></a>
<a href='T110678b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>