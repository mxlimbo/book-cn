<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0424c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷75)</font> 菩萨见实会第十六 菩萨见实会第十六之十三六界差别品第二十五之一 <font face='Arial'>T11, p0424c</h2></font><hr>
<span class='old'>
</a><a name="0424b28" id="0424b28">根如幻。境界如梦。一切譬喻当如是知</a><a name="0424b29" id="0424b29"><p>大王。如人梦中梦见幻师幻作五欲。自见己</span><a name="0424c01" id="0424c01">身与彼围绕共相娱乐。是人觉已不见五欲。</a><a name="0424c02" id="0424c02">便忆梦中五欲之乐。于意云何。是人所梦是</a><a name="0424c03" id="0424c03">真实不。王言不也。大王。于意云何。是人所梦</a><a name="0424c04" id="0424c04">执谓真实。是为智不。王言。不也世尊。何以</a><a name="0424c05" id="0424c05">故。梦中毕竟无有幻师。况复幻作五欲递相</a><a name="0424c06" id="0424c06">娱乐。是人徒自疲劳都无有实。佛言。大王。如</a><a name="0424c07" id="0424c07">是愚痴无闻凡夫。见是幻师幻作五欲。心生</a><a name="0424c08" id="0424c08">执着。生执着已起于爱重。起爱重已生染着</a><a name="0424c09" id="0424c09">心。生染着已作染着业。所谓身三口四意三</a><a name="0424c10" id="0424c10">种业。造彼业已即便谢灭。是业灭已不依东</a><a name="0424c11" id="0424c11">方而住。亦复不依南西北方四维上下而住。</a><a name="0424c12" id="0424c12">如是之业乃至临死之时。最后识灭。见先所</a><a name="0424c13" id="0424c13">作心想中现。大王。是人见已心生爱着。自分</a><a name="0424c14" id="0424c14">业尽异业现前。大王。如彼梦觉念梦中事。如</a><a name="0424c15" id="0424c15">是大王。最后识为主。彼业因缘故。以此二缘</a><a name="0424c16" id="0424c16">生分之中识心初起。或生地狱。或生畜生。或</a><a name="0424c17" id="0424c17">生阎魔罗界。或生阿修罗。或生天人中。前识</a><a name="0424c18" id="0424c18">既灭受生分识生。生分相续心种类不绝。大</a><a name="0424c19" id="0424c19">王。无有一法从于今世至于后世而有生灭。</a><a name="0424c20" id="0424c20">见所作业及受果报皆不失坏。无有作业者。</a><a name="0424c21" id="0424c21">亦无受报者。大王。彼后识灭时名入死数。若</a><a name="0424c22" id="0424c22">初识生名入生数。大王。彼后识起时无所从</a><a name="0424c23" id="0424c23">来。及其灭时亦无所至。其缘生时亦无所从</a><a name="0424c24" id="0424c24">来。灭时亦无所至。其业生时亦无所从来。灭</a><a name="0424c25" id="0424c25">时亦无所至。初识生时亦无所从来。灭时亦</a><a name="0424c26" id="0424c26">无所至。其生亦无所从来。灭时亦无所至。何</a><a name="0424c27" id="0424c27">以故。自性离故。彼后识后识体性空。缘缘体</a><a name="0424c28" id="0424c28">性空。业业体性空。死死体性空。初识初识体</a><a name="0424c29" id="0424c29">性空。受生受生体性空。世间世间体性空。涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110424b.htm'><img src='up.gif' border=0></a>
<a href='T110425a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>