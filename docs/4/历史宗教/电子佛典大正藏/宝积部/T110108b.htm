<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0108b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷20)</font> 不动如来会第六之一 <font face='Arial'>T11, p0108b</h2></font><hr>
<span class='old'>
</a><a name="0108a28" id="0108a28">于他人之所陵夺。何以故。由路远险绝债主</a><a name="0108a29" id="0108a29">家人不能达彼。彼诸菩萨生妙喜国者。波旬</span><a name="0108b01" id="0108b01">路绝亦复如是。舍利弗。此三千大千世界天</a><a name="0108b02" id="0108b02">魔波旬。常为菩萨声闻作诸障碍。妙喜刹中</a><a name="0108b03" id="0108b03">诸天魔众不为魔业。彼诸菩萨若已生现生</a><a name="0108b04" id="0108b04">当生。常无恐怖。何以故。由彼如来本行菩萨</a><a name="0108b05" id="0108b05">道时。所有善根如是回向。我证无上正等觉</a><a name="0108b06" id="0108b06">时。彼天魔众不为障恼及作魔事。舍利弗。譬</a><a name="0108b07" id="0108b07">如丈夫善服毒药能使消化。方为食事无有</a><a name="0108b08" id="0108b08">诸毒。彼刹天魔亦复如是。常加利益不为损</a><a name="0108b09" id="0108b09">害。舍利弗。彼佛刹土成就如是无量功德。尔</a><a name="0108b10" id="0108b10">时舍利弗。作是思惟。我今欲见彼佛世界不</a><a name="0108b11" id="0108b11">动如来。应正等觉及声闻众。尔时世尊。知舍</a><a name="0108b12" id="0108b12">利弗心之所念。则以神力。不起于座皆令得</a><a name="0108b13" id="0108b13">见。告舍利弗言。汝今见不。答言已见。佛告</a><a name="0108b14" id="0108b14">舍利弗。汝见彼诸天人微有胜劣殊异相不。</a><a name="0108b15" id="0108b15">答言不见。何以故。我见妙喜国人衣服饮食</a><a name="0108b16" id="0108b16">及诸珍玩。皆是诸天乐具。彼不动如来处众</a><a name="0108b17" id="0108b17">说法。犹若金山光明赫奕。诸声闻众无量无</a><a name="0108b18" id="0108b18">边。譬如有人游于大海。中流四望涯际莫知。</a><a name="0108b19" id="0108b19">观彼声闻亦复如是。是诸声闻随所听法。身</a><a name="0108b20" id="0108b20">心不动如入禅定。匪如此界入定之人时或</a><a name="0108b21" id="0108b21">摇动。世尊。若善男子善女人。以七宝满三千</a><a name="0108b22" id="0108b22">大千世界持用布施。由兹善舍彼诸菩萨善</a><a name="0108b23" id="0108b23">得往生妙喜世界。何以故。彼亦如是得不退</a><a name="0108b24" id="0108b24">转。世尊。譬如王使远适他国。执持符印经途</a><a name="0108b25" id="0108b25">来往。关防主司莫能为碍。何以故。以王印力</a><a name="0108b26" id="0108b26">人无遮止。彼诸菩萨摩诃萨亦复如是。或从</a><a name="0108b27" id="0108b27">此界若他世界寿命终后。于彼佛刹。若已生</a><a name="0108b28" id="0108b28">若现生若当生。皆不退转于阿耨多罗三藐</a><a name="0108b29" id="0108b29">三菩提。从一佛刹至一佛刹。常不远离诸佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110108a.htm'><img src='up.gif' border=0></a>
<a href='T110108c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>