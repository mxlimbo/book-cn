<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0099b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷18)</font> 无量寿如来会第五之一 清净陀罗尼品第三之一 <font face='Arial'>T11, p0099b</h2></font><hr>
<span class='old'>
</a><a name="0099a28" id="0099a28">荷载众生犹如良乘。不染世法譬之莲花。远</a><a name="0099a29" id="0099a29">畅法音犹如雷震。雨一切法方之大雨。光蔽</span><a name="0099b01" id="0099b01">贤圣犹彼大仙。善能调伏如大龙象。勇猛无</a><a name="0099b02" id="0099b02">畏如师子王。覆护众生如尼拘陀树。他论不</a><a name="0099b03" id="0099b03">动如铁围山。修慈无量如彼恒河。诸善法王</a><a name="0099b04" id="0099b04">能为前导如大梵天。无所聚积犹如飞鸟。摧</a><a name="0099b05" id="0099b05">伏他论如金翅王。难遇希有如优昙花。最胜</a><a name="0099b06" id="0099b06">丈夫其心正直。无有懈怠能善修行。于诸见</a><a name="0099b07" id="0099b07">中善巧决定。柔和忍辱无嫉妒心。论法无厌</a><a name="0099b08" id="0099b08">求法不倦。常勤演说利益众生。戒若琉璃内</a><a name="0099b09" id="0099b09">外明洁。善闻诸法而为胜宝。其所说言令众</a><a name="0099b10" id="0099b10">悦伏。以智慧力建大法幢。吹大法螺。击大</a><a name="0099b11" id="0099b11">法鼓。常乐勤修建诸法表。由智慧光心无迷</a><a name="0099b12" id="0099b12">惑。远众过失亦无损害。以淳净心离诸秽染。</a><a name="0099b13" id="0099b13">常行惠施永舍悭贪。禀性温和常怀惭耻。其</a><a name="0099b14" id="0099b14">心寂定智慧明察。作世间灯破众生闇。堪受</a><a name="0099b15" id="0099b15">利养殊胜福田。为大导师周济群物。远离憎</a><a name="0099b16" id="0099b16">爱心净无忧。勇进无怖为大法将。了知地狱</a><a name="0099b17" id="0099b17">调伏自他。利益有情拔诸毒箭。为世间解为</a><a name="0099b18" id="0099b18">世间师。引导群生舍诸爱着。永离三垢游戏</a><a name="0099b19" id="0099b19">神通。因力。缘力。愿力。发起力。世俗力。出生</a><a name="0099b20" id="0099b20">力。善根力。三摩地力。闻力。舍力。戒力。忍力。</a><a name="0099b21" id="0099b21">精进力。定力。慧力。奢摩他力。毗钵舍那力。</a><a name="0099b22" id="0099b22">神通力。念力。觉力。摧伏一切大魔军力。并他</a><a name="0099b23" id="0099b23">论法力。能破一切烦恼怨力。及殊胜大力。威</a><a name="0099b24" id="0099b24">福具足相好端严。智慧辩才善根圆满。目净</a><a name="0099b25" id="0099b25">修广人所爱乐。其身清洁远离贡高。以尊重</a><a name="0099b26" id="0099b26">心奉事诸佛。于诸佛所植众善本。拔除憍慢</a><a name="0099b27" id="0099b27">离贪嗔痴。殊胜吉祥应供中最。住胜智境赫</a><a name="0099b28" id="0099b28">奕慧光。心生欢喜雄猛无畏。福智具足无有</a><a name="0099b29" id="0099b29">滞限。但说所闻开示群物。随所闻法皆能解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110099a.htm'><img src='up.gif' border=0></a>
<a href='T110099c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>