<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0363 佛说大乘无量寿庄严经 0325a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 363 佛说大乘无量寿庄严经</font> <font face='Arial'>(卷3)</font> <font face='Arial'>T12, p0325a</h2></font><hr>
<span class='old'>
</a><a name="0324c28" id="0324c28">手中出生花鬘璎珞涂香粖香一切供具。持</a><a name="0324c29" id="0324c29">往百千俱胝那由他佛刹。供养诸佛。复于手</span><a name="0325a01" id="0325a01">中别出宝花。散虚空中化成宝盖广十由旬。</a><a name="0325a02" id="0325a02">或二十由旬。乃至百千由旬。遍诸佛刹。经</a><a name="0325a03" id="0325a03">须臾间还来本国。无爱无著。无取无舍。身</a><a name="0325a04" id="0325a04">心寂静</a><a name="0325a05" id="0325a05"><p>佛告阿难。此诸菩萨。我土五浊之所无有。经</a><a name="0325a06" id="0325a06">百千俱胝劫说不能尽</a><a name="0325a07" id="0325a07"><p>佛告阿难。吾今此土。所有菩萨摩诃萨。已</a><a name="0325a08" id="0325a08">曾供养无量诸佛植众德本。命终之后。皆得</a><a name="0325a09" id="0325a09">生于极乐世界。阿难。汝起合掌面西顶礼。</a><a name="0325a10" id="0325a10">尔时阿难。即从座起合掌面西。顶礼之间忽</a><a name="0325a11" id="0325a11">然得见极乐世界无量寿佛。容颜广大色相</a><a name="0325a12" id="0325a12">端严如黄金山。又闻十方世界诸佛如来。称</a><a name="0325a13" id="0325a13">扬赞叹无量寿佛种种功德。阿难白言。彼佛</a><a name="0325a14" id="0325a14">净刹得未曾有。我亦愿乐生于彼土。世尊告</a><a name="0325a15" id="0325a15">言。其中生者菩萨摩诃萨。已曾亲近无量诸</a><a name="0325a16" id="0325a16">佛植众德本。汝欲生彼。应当一心归依瞻仰。</a><a name="0325a17" id="0325a17">作是语时。无量寿佛于手掌中。放无量光照</a><a name="0325a18" id="0325a18">于东方百千俱胝那由他佛刹。于此世界。所</a><a name="0325a19" id="0325a19">有黑山雪山。金山宝山。目真邻陀山。摩诃</a><a name="0325a20" id="0325a20">目真邻陀山。须弥山。铁围山。大铁围山。大</a><a name="0325a21" id="0325a21">海江河丛林树木。及天人宫殿。一切境界无</a><a name="0325a22" id="0325a22">不照见。譬如日出明照世间。亦复如是。尔时</a><a name="0325a23" id="0325a23">会中。苾刍苾刍尼优婆塞优婆夷。天龙药叉</a><a name="0325a24" id="0325a24">乾闼婆阿修罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽人非</a><a name="0325a25" id="0325a25">人等。皆见极乐世界种种庄严。及见无量寿</a><a name="0325a26" id="0325a26">如来。声闻菩萨围绕恭敬。譬如须弥山王出</a><a name="0325a27" id="0325a27">于大海。尔时极乐世界。过于西方百千俱胝</a><a name="0325a28" id="0325a28">那由他国。以佛威力如对目前。又见彼土清</a><a name="0325a29" id="0325a29">净平正。譬如海面无有丘陵山崄草木杂秽。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120324c.htm'><img src='up.gif' border=0></a>
<a href='T120325b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>