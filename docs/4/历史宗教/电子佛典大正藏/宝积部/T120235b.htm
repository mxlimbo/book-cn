<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0355 入法界体性经 0235b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 355 入法界体性经</font> <font face='Arial'>(卷1)</font> <font face='Arial'>T12, p0235b</h2></font><hr>
<span class='old'>
</a><a name="0235a28" id="0235a28">言。世间何处行者。所谓色性不生不灭。彼行</a><a name="0235a29" id="0235a29">亦不生不灭。如是受想行识。此识性不生不</span><a name="0235b01" id="0235b01">灭。如是行亦无生无灭。世尊。如是一相所谓</a><a name="0235b02" id="0235b02">无相。佛复问言。文殊师利。汝岂不作是念。若</a><a name="0235b03" id="0235b03">现在如来阿罗诃三藐三佛陀。当灭度耶。文</a><a name="0235b04" id="0235b04">殊师利答言。世尊。岂可法界有已修集未</a><a name="0235b05" id="0235b05">修集也。法界既无修集。云何得有灭不现</a><a name="0235b06" id="0235b06">耶。佛言文殊师利。于汝意云何。过去诸佛。</a><a name="0235b07" id="0235b07">如恒伽沙等已灭度。汝岂不信耶。文殊师利</a><a name="0235b08" id="0235b08">言。世尊。我信诸如来皆已涅槃。见彼出处故。</a><a name="0235b09" id="0235b09">佛言文殊师利。于汝意云何。欲使诸凡夫死</a><a name="0235b10" id="0235b10">已更生也。文殊师利言。世尊。我尚不见有凡</a><a name="0235b11" id="0235b11">夫。何有更生耶。佛问文殊师利言。汝于佛前</a><a name="0235b12" id="0235b12">乐听法也。文殊师利言。世尊。我亦不见乐不</a><a name="0235b13" id="0235b13">乐相。佛言文殊师利。汝岂不乐法界耶。文殊</a><a name="0235b14" id="0235b14">师利答言。世尊。我不见有一法非法界者。更</a><a name="0235b15" id="0235b15">何所乐。佛言文殊师利。若慢者闻汝说。生大</a><a name="0235b16" id="0235b16">恐怖。文殊师利言。世尊。若慢者生怖。实际亦</a><a name="0235b17" id="0235b17">生恐怖。其实际不恐怖故。即一切诸法皆无</a><a name="0235b18" id="0235b18">恐怖。以无修作故。此是金刚句。佛言文殊师</a><a name="0235b19" id="0235b19">利。何故名此为金刚句。文殊师利言。世尊。诸</a><a name="0235b20" id="0235b20">法性不坏。是故名金刚句。世尊。如来不思议</a><a name="0235b21" id="0235b21">句。是诸法不思议。是金刚句。佛言文殊师利。</a><a name="0235b22" id="0235b22">何故复名此为金刚句。文殊师利言。世尊。诸</a><a name="0235b23" id="0235b23">法无思故。是金刚句。世尊。诸法是菩提。是</a><a name="0235b24" id="0235b24">金刚句。佛言文殊师利。何故复名此为金刚</a><a name="0235b25" id="0235b25">句。文殊师利言。世尊。一切法无所有。但有名</a><a name="0235b26" id="0235b26">字言说。诸法无此无彼。皆无所有。此彼无所</a><a name="0235b27" id="0235b27">有者。即是如。若是如者则是真实。若是实者</a><a name="0235b28" id="0235b28">彼则是菩提。是故得名为金刚句。文殊师利</a><a name="0235b29" id="0235b29">言。世尊。一切诸法是如来境界。是金刚句。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120235a.htm'><img src='up.gif' border=0></a>
<a href='T120235c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>