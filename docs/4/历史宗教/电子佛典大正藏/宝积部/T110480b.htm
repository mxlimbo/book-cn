<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0480b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷82)</font> 郁伽长者会第十九 富楼那品第八 <font face='Arial'>T11, p0480b</h2></font><hr>
<span class='old'>
</a><a name="0480a28" id="0480a28">菩萨百劫百千劫。何以故。阿难。百千出家</a><a name="0480a29" id="0480a29">菩萨所有功德。不如是郁伽长者所有功德。</span><a name="0480b01" id="0480b01">大德阿难。白佛言。世尊。此经何名。云何受</a><a name="0480b02" id="0480b02">持。佛告阿难。是经名郁伽长者所问。亦名</a><a name="0480b03" id="0480b03">在家出家菩萨戒。亦名殷重给事师长品。阿</a><a name="0480b04" id="0480b04">难。若有菩萨得闻是经。是大精进非下精进</a><a name="0480b05" id="0480b05">住于梵行。百千万倍所不能及也。是故阿难。</a><a name="0480b06" id="0480b06">欲自住进。欲劝他进。欲自住于一切功德。欲</a><a name="0480b07" id="0480b07">劝他住。应听此经受持读诵。广为人说如说</a><a name="0480b08" id="0480b08">修行。阿难。我以是法付嘱于汝。受持读诵。何</a><a name="0480b09" id="0480b09">以故。阿难。此法具足一切功德。阿难。若有菩</a><a name="0480b10" id="0480b10">萨与是法相应。则不离与如来相应。阿难。若</a><a name="0480b11" id="0480b11">有菩萨离于是法则为离佛。若有菩萨离于</a><a name="0480b12" id="0480b12">是法。离受持读诵如说修行。是离见于一切</a><a name="0480b13" id="0480b13">诸佛。何以故。阿难。佛出世事皆于此经而</a><a name="0480b14" id="0480b14">显示之。阿难。假令三千大千世界满中大火。</a><a name="0480b15" id="0480b15">应从中过为正觉故。往听此经受持读诵如</a><a name="0480b16" id="0480b16">说修行。阿难。若令三千大千世界。满中七</a><a name="0480b17" id="0480b17">宝恭敬奉施。为闻此法受持读诵如说修行。</a><a name="0480b18" id="0480b18">阿难。若为过去一切诸佛起七宝塔。以一切</a><a name="0480b19" id="0480b19">供而供养之。阿难。若现在佛及声闻僧。以</a><a name="0480b20" id="0480b20">诸乐具尽寿供养。阿难。未来诸佛及诸菩萨。</a><a name="0480b21" id="0480b21">悉为奴仆及为弟子而供养之。不闻是经。不</a><a name="0480b22" id="0480b22">受不持。不读不诵。不转不住。离是等法。不名</a><a name="0480b23" id="0480b23">供养诸佛如来。阿难。若有菩萨闻于是经。受</a><a name="0480b24" id="0480b24">持读诵为他广说如说修行。而是菩萨已为</a><a name="0480b25" id="0480b25">供养三世佛已。何以故。阿难。如说修行则</a><a name="0480b26" id="0480b26">是如来调伏之法。说是语已。大德阿难。郁</a><a name="0480b27" id="0480b27">伽长者。乾闼婆。世间天人。阿修罗等。闻佛</a><a name="0480b28" id="0480b28">所说。皆大欢喜</a><a name="0480b29" id="0480b29"><p class='juan'>
大宝积经卷第八十二</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110480a.htm'><img src='up.gif' border=0></a>
<a href='T110480c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>