<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0343c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷59)</font> 文殊师利授记会第十五之一 菩萨藏会第十二之二十大自在天授记品第十二 <font face='Arial'>T11, p0343c</h2></font><hr>
<span class='old'>
</a><a name="0343b28" id="0343b28">佛刹。何等为十。一者闻地狱苦。但起大悲不</a><a name="0343b29" id="0343b29">生怖畏。二者闻畜生苦。但起大悲不生怖畏。</span><a name="0343c01" id="0343c01">三者闻饿鬼苦。但起大悲不生怖畏。四者闻</a><a name="0343c02" id="0343c02">诸天衰恼。但起大悲不生怖畏。五者闻人中</a><a name="0343c03" id="0343c03">饥馑贼盗怨敌杀害。但起大悲不生怖畏。六</a><a name="0343c04" id="0343c04">者菩萨作如是念。我于此时当起精进。乃至</a><a name="0343c05" id="0343c05">未得清净佛刹终不懈慢。七者令我刹中饮</a><a name="0343c06" id="0343c06">食衣服随念即得。八者我佛刹中。诸众生等</a><a name="0343c07" id="0343c07">寿命无量。九者我佛刹中诸众生等无彼我</a><a name="0343c08" id="0343c08">心。十者我佛刹中。所有众生决定趣向无上</a><a name="0343c09" id="0343c09">菩提。是名为十</a><a name="0343c10" id="0343c10"><p>复次舍利弗。若菩萨执持妙花诣如来所。或</a><a name="0343c11" id="0343c11">佛塔所。兴供养时。作是愿言。如此妙花色香</a><a name="0343c12" id="0343c12">殊胜。见者欣悦。我成佛时。令我刹中如是种</a><a name="0343c13" id="0343c13">种妙花遍布。及众宝树周匝庄严。乃至末香</a><a name="0343c14" id="0343c14">涂香。衣服饮食。宝盖幢幡。金银琉璃。真珠等</a><a name="0343c15" id="0343c15">宝。用供养时。亦应如是。回向佛刹功德庄严。</a><a name="0343c16" id="0343c16">以彼菩萨住戒律故。随心所愿皆得成就</a><a name="0343c17" id="0343c17"><p>复次舍利弗。菩萨不求自乐喜他得乐。是故</a><a name="0343c18" id="0343c18">菩萨得菩提时。彼佛刹中所有众生。悉皆具</a><a name="0343c19" id="0343c19">足一向快乐</a><a name="0343c20" id="0343c20"><p>复次舍利弗。菩萨常应普皆摄取十善业道。</a><a name="0343c21" id="0343c21">悉以回向一切种智。是故菩萨得菩提时。彼</a><a name="0343c22" id="0343c22">佛刹中所有众生。初生即具十善业道。及出</a><a name="0343c23" id="0343c23">离智</a><a name="0343c24" id="0343c24"><p>复次舍利弗。菩萨随所至方劝诸众生。悉皆</a><a name="0343c25" id="0343c25">令趣无上菩提。唯赞佛乘。不说二乘及所共</a><a name="0343c26" id="0343c26">法。是故菩萨得菩提时。彼佛刹中所有众生。</a><a name="0343c27" id="0343c27">决定当得无上菩提。永离声闻及辟支佛。无</a><a name="0343c28" id="0343c28">量菩萨充满其国</a><a name="0343c29" id="0343c29"><p>复次舍利弗。菩萨于他利养终不遮断。见他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110343b.htm'><img src='up.gif' border=0></a>
<a href='T110344a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>