<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0365 佛说观无量寿佛经 0346a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 365 佛说观无量寿佛经</font> <font face='Arial'>(卷1)</font> 御制无量寿佛赞 <font face='Arial'>T12, p0346a</h2></font><hr>
<span class='old'>
</a><a name="0345c28" id="0345c28">毁犯五戒八戒及具足戒。如此愚人。偷僧</a><a name="0345c29" id="0345c29">只物盗现前僧物。不净说法无有惭愧。以</span><a name="0346a01" id="0346a01">诸恶法而自庄严。如此罪人。以恶业故应</a><a name="0346a02" id="0346a02">堕地狱。命欲终时。地狱众火一时俱至。遇</a><a name="0346a03" id="0346a03">善知识以大慈悲。即为赞说阿弥陀佛十</a><a name="0346a04" id="0346a04">力威德。广赞彼佛光明神力。亦赞戒定慧</a><a name="0346a05" id="0346a05">解脱解脱知见。此人闻已除八十亿劫生死</a><a name="0346a06" id="0346a06">之罪。地狱猛火化为凉风。吹诸天华。华</a><a name="0346a07" id="0346a07">上皆有化佛菩萨。迎接此人。如一念顷。即</a><a name="0346a08" id="0346a08">得往生七宝池中莲花之内。经于六劫莲</a><a name="0346a09" id="0346a09">花乃敷当华敷时。观世音大势至。以梵音</a><a name="0346a10" id="0346a10">声安慰彼人。为说大乘甚深经典。闻此法</a><a name="0346a11" id="0346a11">已。应时即发无上道心。是名下品中生者。</a><a name="0346a12" id="0346a12">佛告阿难及韦提希。下品下生者。或有众</a><a name="0346a13" id="0346a13">生作不善业五逆十恶。具诸不善。如此愚</a><a name="0346a14" id="0346a14">人以恶业故。应堕恶道经历多劫受苦</a><a name="0346a15" id="0346a15">无穷。如此愚人临命终时。遇善知识种种</a><a name="0346a16" id="0346a16">安慰为说妙法教令念佛。彼人苦逼不遑</a><a name="0346a17" id="0346a17">念佛。善友告言。汝若不能念彼佛者。应</a><a name="0346a18" id="0346a18">称归命无量寿佛。如是至心令声不绝。</a><a name="0346a19" id="0346a19">具足十念称南无阿弥陀佛。称佛名故。</a><a name="0346a20" id="0346a20">于念念中。除八十亿劫生死之罪。命终之</a><a name="0346a21" id="0346a21">时见金莲花犹如日轮住其人前。如一念</a><a name="0346a22" id="0346a22">顷即得往生极乐世界。于莲花中满十</a><a name="0346a23" id="0346a23">二大劫。莲花方开当花敷时。观世音大势</a><a name="0346a24" id="0346a24">至以大悲音声。即为其人广说粽相除灭</a><a name="0346a25" id="0346a25">罪法。闻已欢喜。应时即发菩提之心。是名</a><a name="0346a26" id="0346a26">下品下生者。是名下辈生想。名第十六观</a><a name="0346a27" id="0346a27"><p>尔时世尊说是语时。韦提希与五百侍女。</a><a name="0346a28" id="0346a28">闻佛所说。应时即见极乐世界广长之相。</a><a name="0346a29" id="0346a29">得见佛身及二菩萨。心生欢喜叹未曾有。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120345c.htm'><img src='up.gif' border=0></a>
<a href='T120346b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>