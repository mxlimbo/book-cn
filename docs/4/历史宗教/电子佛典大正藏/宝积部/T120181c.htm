<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0347 大乘显识经 0181c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 347 大乘显识经</font> <font face='Arial'>(卷1)</font> <font face='Arial'>T12, p0181c</h2></font><hr>
<span class='old'>
</a><a name="0181b28" id="0181b28">麦乌麻菉豆及摩沙等。种种子实皆以种故。</a><a name="0181b29" id="0181b29">牙茎花实生长成熟。如是由有识故。随迁生</span><a name="0181c01" id="0181c01">类即便有觉。由觉有受。持善恶业受种种身。</a><a name="0181c02" id="0181c02">又如蜂止花爱乐恋着。唼吮花味以自资养。</a><a name="0181c03" id="0181c03">蜂弃此花更处余花。或弃香入臭。或弃臭入</a><a name="0181c04" id="0181c04">香。随其所在莫不自爱恋结贪着。识亦如是</a><a name="0181c05" id="0181c05">以福业故获诸天身受胜乐果。或弃天身。以</a><a name="0181c06" id="0181c06">恶业故获地狱报受众苦果。轮回迁转为种</a><a name="0181c07" id="0181c07">种身。识如郁金红蓝芬陀利等其子皆白。破</a><a name="0181c08" id="0181c08">其子中不见牙花不见异色。种之于地以水</a><a name="0181c09" id="0181c09">润液。便有牙等。顺时滋长花果敷荣。或赤或</a><a name="0181c10" id="0181c10">白种种之色。色与牙等不在子中。然离于子</a><a name="0181c11" id="0181c11">皆不得生。识弃身已。肉身容貌诸根诸入。识</a><a name="0181c12" id="0181c12">中不见因缘和合。识以妙视妙闻。声触味法</a><a name="0181c13" id="0181c13">及以念入。知已所造善恶等业以取身报。如</a><a name="0181c14" id="0181c14">蚕作茧。自作自缠。于中迁化识亦如是。识自</a><a name="0181c15" id="0181c15">生身还自缠裹。自弃舍身更受余报。由有种</a><a name="0181c16" id="0181c16">故有色香味。识弃舍身随其所迁。诸根境界</a><a name="0181c17" id="0181c17">受及法界。皆悉随之。如如意珠随其所在乐</a><a name="0181c18" id="0181c18">具皆随。如日所在光明皆随。识亦如是。随其</a><a name="0181c19" id="0181c19">所迁受觉与想。及法界等皆悉随之。识弃舍</a><a name="0181c20" id="0181c20">身摄一切性。色因为身。无骨肉身。有诸根故。</a><a name="0181c21" id="0181c21">有受妙念知取善恶。知枣石榴庵罗庵勒鼻</a><a name="0181c22" id="0181c22">螺渴竖劫必他等种种之果。或辛或苦或酸</a><a name="0181c23" id="0181c23">或甜或碱或涩。味力各别消熟所资其功不</a><a name="0181c24" id="0181c24">一。及果坏已。味力随种迁化而生。如是识种</a><a name="0181c25" id="0181c25">随其所迁。受念善恶咸悉随之。知弃此身受</a><a name="0181c26" id="0181c26">余报身。故名为识。知善恶业知业随我。知我</a><a name="0181c27" id="0181c27">持业迁化受报。故名为识。身之所为咸悉知</a><a name="0181c28" id="0181c28">之。故名为识。譬如风大。无形可取无质可持。</a><a name="0181c29" id="0181c29">以因缘故作诸事业。表有风大持冷持热。运<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120181b.htm'><img src='up.gif' border=0></a>
<a href='T120182a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>