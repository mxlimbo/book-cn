<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0588c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷105)</font> 第三十六善住意天子会 破凡夫相品第八 <font face='Arial'>T11, p0588c</h2></font><hr>
<span class='old'>
</a><a name="0588b28" id="0588b28"><p>尔时文殊师利复语善住意天子言。天子。我</a><a name="0588b29" id="0588b29">复语汝。汝若修行十恶业道。复能成就黑浊</span><a name="0588c01" id="0588c01">垢法。放损一切十善业道。破坏离散清白法</a><a name="0588c02" id="0588c02">者。我当共汝修于梵行。善住意言。大士。以何</a><a name="0588c03" id="0588c03">义故复如是说。文殊师利言。天子。所有一切</a><a name="0588c04" id="0588c04">染浊清白。皆悉平等。彼平等者。我得如此同</a><a name="0588c05" id="0588c05">汝梵行。天子。于意云何。汝以何法为染浊平</a><a name="0588c06" id="0588c06">等。善住意言。以不贪不作不退不堕。是谓</a><a name="0588c07" id="0588c07">染浊平等。文殊师利言。天子。复以何法为</a><a name="0588c08" id="0588c08">白净平等。善住意言。以如法性及与实际三</a><a name="0588c09" id="0588c09">解脱门。是谓白净平等。文殊师利言。天子。吾</a><a name="0588c10" id="0588c10">即令汝真法界中具足修行周旋往返。其事</a><a name="0588c11" id="0588c11">可乎。善住意言。不也大士。文殊师利言。天</a><a name="0588c12" id="0588c12">子。以是义故我作斯说。染浊清白一切等者。</a><a name="0588c13" id="0588c13">然后方可共修梵行</a><a name="0588c14" id="0588c14"><p>尔时文殊师利复语善住意天子言。天子。汝</a><a name="0588c15" id="0588c15">今若能取应死人。手执利刀斩其头者。吾当</a><a name="0588c16" id="0588c16">许汝如是梵行。善住意言。大士。以何义故复</a><a name="0588c17" id="0588c17">作此说。文殊师利言。天子。可杀者谁。何者是</a><a name="0588c18" id="0588c18">头。谁能行杀。天子。汝今当知。须杀贪欲。须</a><a name="0588c19" id="0588c19">杀嗔恚。须杀愚痴。如是乃至我慢嫉妒。欺诳</a><a name="0588c20" id="0588c20">谄曲。执着取相。及受想等。天子。是为可杀。</a><a name="0588c21" id="0588c21">天子。若人一心专精自守。贪欲心发。即应觉</a><a name="0588c22" id="0588c22">知。方便散除还令寂静。云何散除。应作是念。</a><a name="0588c23" id="0588c23">此是空此不净。求此欲心生处灭处。从何所</a><a name="0588c24" id="0588c24">来去至何所。是中谁染谁受染者谁为染法。</a><a name="0588c25" id="0588c25">如是观时。不见能染不见所染不见染事。以</a><a name="0588c26" id="0588c26">不见故则无有取。以不取故则无有舍。以不</a><a name="0588c27" id="0588c27">舍故则无有受。不舍不受。则名离欲寂灭涅</a><a name="0588c28" id="0588c28">槃。如是乃至。一切受心亦如是说。天子当</a><a name="0588c29" id="0588c29">知。如是杀法。即杀即生。是故得言彼行杀时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110588b.htm'><img src='up.gif' border=0></a>
<a href='T110589a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>