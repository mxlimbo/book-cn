<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0134c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷24)</font> 被甲庄严会第七之一 往生因缘品第六 <font face='Arial'>T11, p0134c</h2></font><hr>
<span class='old'>
</a><a name="0134b28" id="0134b28">是问已。时彼如来广为开示。王闻法已。与其</a><a name="0134b29" id="0134b29">眷属。悉舍安乐资生之具。恭敬供养遍照如</span><a name="0134c01" id="0134c01">来及诸大众满二万岁。于遍照如来法中出</a><a name="0134c02" id="0134c02">家修行正法。以闻法故。于时获得受法善根。</a><a name="0134c03" id="0134c03">持法善根。说法善根。有所闻法思惟不忘。无</a><a name="0134c04" id="0134c04">量功德精勤修习。乃发誓愿。愿持如来三时</a><a name="0134c05" id="0134c05">正法。为诸众生种种宣说。作是愿已。于胜</a><a name="0134c06" id="0134c06">超劫诸如来所。一一亲近供养承事。彼诸如</a><a name="0134c07" id="0134c07">来现前正法。中时正法。后时正法悉能受持。</a><a name="0134c08" id="0134c08">教化成熟四万八千俱胝那由他众生。趣于</a><a name="0134c09" id="0134c09">阿耨多罗三藐三菩提。方便调伏无量众生。</a><a name="0134c10" id="0134c10">住于声闻辟支佛乘。彼劫之中最后如来。号</a><a name="0134c11" id="0134c11">曰电光。勇猛军比丘。闻电光如来说法之时。</a><a name="0134c12" id="0134c12">获无生忍。电光如来即为授记。汝勇猛军。于</a><a name="0134c13" id="0134c13">未来世供养无量千佛世尊。受持如来三时</a><a name="0134c14" id="0134c14">正法。利益无量无数众生。安立百千俱胝那</a><a name="0134c15" id="0134c15">由他众生于阿耨多罗三藐三菩提。无量众</a><a name="0134c16" id="0134c16">生住声闻乘。如是乃过阿僧祇劫。证阿耨多</a><a name="0134c17" id="0134c17">罗三藐三菩提。号曰无边精进光明功德超</a><a name="0134c18" id="0134c18">胜王如来。其佛刹土。积集无量清净功德。安</a><a name="0134c19" id="0134c19">隐丰乐人民充满。多有声闻及菩萨众。其佛</a><a name="0134c20" id="0134c20">寿命至五小劫。灭后正法住一小劫。法教流</a><a name="0134c21" id="0134c21">布天人受持。舍利塔庙遍诸刹土。是故胜慧。</a><a name="0134c22" id="0134c22">诸菩萨摩诃萨于此清净甚深之法。应当尊</a><a name="0134c23" id="0134c23">重受持修习。以法严具庄严其身。法庄严</a><a name="0134c24" id="0134c24">故证得如来金刚所成大那罗延坚固之身。</a><a name="0134c25" id="0134c25">假使三千大千世界。一切众生尽其躯力。而</a><a name="0134c26" id="0134c26">欲破坏坚固之身。乃无有能摧伏之者。一</a><a name="0134c27" id="0134c27">切世间天人阿修罗众中。演法光明亦无有</a><a name="0134c28" id="0134c28">能敌论之者。若有众生。于此深法受持读诵</a><a name="0134c29" id="0134c29">精勤修习。随其意乐生于清净大族姓家。乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110134b.htm'><img src='up.gif' border=0></a>
<a href='T110135a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>