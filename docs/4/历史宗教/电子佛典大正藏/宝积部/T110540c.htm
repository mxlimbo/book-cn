<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0540c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷96)</font> 勤授长者会第二十八 富楼那品第八 <font face='Arial'>T11, p0540c</h2></font><hr>
<span class='old'>
</a><a name="0540b28" id="0540b28">由此议故。今诣如来应正等觉。世尊。菩萨</a><a name="0540b29" id="0540b29">摩诃萨。志求阿耨多罗三藐三菩提者。应云</span><a name="0540c01" id="0540c01">何学。应云何住。云何修行。佛言。善哉善哉。</a><a name="0540c02" id="0540c02">汝等发趣阿耨多罗三藐三菩提。来诣我所。</a><a name="0540c03" id="0540c03">应当谛听善思念之。如诸菩萨。应学应住应</a><a name="0540c04" id="0540c04">所修行。当为汝说。时诸长者受教而听</a><a name="0540c05" id="0540c05"><p>佛告长者。菩萨摩诃萨。于阿耨多罗三藐三</a><a name="0540c06" id="0540c06">菩提。胜志乐者。当于一切众生起大悲心。应</a><a name="0540c07" id="0540c07">广修行。应勤熏习。是故菩萨。于身命财及</a><a name="0540c08" id="0540c08">以妻子仓库舍宅饮食衣服车乘卧具花鬘涂</a><a name="0540c09" id="0540c09">香一切乐具应无所著。何以故。以诸众生执</a><a name="0540c10" id="0540c10">着于身。而生恶业。由恶业故。堕地狱中。若</a><a name="0540c11" id="0540c11">于众生起大悲心。于身命财则不执着。便生</a><a name="0540c12" id="0540c12">善趣。是故菩萨摩诃萨。于阿耨多罗三藐三</a><a name="0540c13" id="0540c13">菩提。胜志乐者。于诸众生起慈悲已。应修</a><a name="0540c14" id="0540c14">大舍而不求报。不求报者应住戒律。三戒清</a><a name="0540c15" id="0540c15">净应具忍辱。能忍诸恶应起精进。不惜身命。</a><a name="0540c16" id="0540c16">应修一心安住禅定。应修智慧善巧方便。应</a><a name="0540c17" id="0540c17">于我人众生寿命皆悉舍离。为众生故。应行</a><a name="0540c18" id="0540c18">布施护持净戒。为众生故。应修忍辱发起精</a><a name="0540c19" id="0540c19">进。为众生故。应入禅定修习智慧善巧方便。</a><a name="0540c20" id="0540c20">时诸长者。复白佛言。世尊。我等于身及彼</a><a name="0540c21" id="0540c21">妻子一切财宝资生之具。心常爱惜。世尊。菩</a><a name="0540c22" id="0540c22">萨摩诃萨。云何观察。于身命财能无贪吝。</a><a name="0540c23" id="0540c23">尔时世尊。告长者言。善男子。菩萨摩诃萨。</a><a name="0540c24" id="0540c24">于阿耨多罗三藐三菩提。胜志乐者。应观此</a><a name="0540c25" id="0540c25">身无量过患。微尘积集生住异灭。念念迁流</a><a name="0540c26" id="0540c26">九漏疮门。犹如毒蛇所住窟穴。其中无主如</a><a name="0540c27" id="0540c27">空聚落。毕竟破坏如坏瓦瓶。恶露盈溢犹如</a><a name="0540c28" id="0540c28">秽器。受诸不净犹如圊厕。不可触动犹如恶</a><a name="0540c29" id="0540c29">疮。贪美为患如杂毒食。不识恩德如未生怨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110540b.htm'><img src='up.gif' border=0></a>
<a href='T110541a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>