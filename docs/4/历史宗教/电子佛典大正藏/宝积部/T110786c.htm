<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0786c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷3)</font> 长者贤护品第一之一 <font face='Arial'>T11, p0786c</h2></font><hr>
<span class='old'>
</a><a name="0786b28" id="0786b28">无罪。不知所应亲近不应亲近。于诸法中不</a><a name="0786b29" id="0786b29">知不见。不能觉了现前三昧。如是所说故名</span><a name="0786c01" id="0786c01">无明。不如理作意有故。而彼无明即可施设。</a><a name="0786c02" id="0786c02">不如理作意无故。无明亦复无所施设。何名</a><a name="0786c03" id="0786c03">不如理作意。谓我于先世为有为无。我于先</a><a name="0786c04" id="0786c04">世已过去邪。未过去邪。我于先世为类何等。</a><a name="0786c05" id="0786c05">我于未来世当复何得为有为无。未来世中</a><a name="0786c06" id="0786c06">当在何处。我于未来世复类何等。于内法中</a><a name="0786c07" id="0786c07">其复云何有我无我。而生疑惑为有为无。何</a><a name="0786c08" id="0786c08">者是生何者不生。若有所生复类何等。由起</a><a name="0786c09" id="0786c09">如是不如理作意故。于其六见及余见中有</a><a name="0786c10" id="0786c10">所生起。即起有我之见无我之见。于我我所</a><a name="0786c11" id="0786c11">中。不能平等如理而观。以不平等如理观故。</a><a name="0786c12" id="0786c12">如是乃有诸见生起。是故有我及有世间。即</a><a name="0786c13" id="0786c13">有缘法。其缘法者。无常无强无力无坚。是不</a><a name="0786c14" id="0786c14">究竟变坏之法。于不究竟法中。计为正住及</a><a name="0786c15" id="0786c15">正安立。此见成已。是故说名不如理作意。虚</a><a name="0786c16" id="0786c16">妄分别有故。不如理作意即可施设。虚妄分</a><a name="0786c17" id="0786c17">别无故。不如理作意无所施设。何名虚妄分</a><a name="0786c18" id="0786c18">别。谓我人众生寿者补特伽罗儒童意生作</a><a name="0786c19" id="0786c19">者受者。此名虚妄愚夫异生无闻之者。于我</a><a name="0786c20" id="0786c20">人众生寿者等中。而生遍计。此名分别。总而</a><a name="0786c21" id="0786c21">言之故名虚妄分别。此虚妄分别有故。不如</a><a name="0786c22" id="0786c22">理作意即可施设。虚妄分别无故。不如理作</a><a name="0786c23" id="0786c23">意无所施设。此虚妄分别及不如理作意有</a><a name="0786c24" id="0786c24">故。无明即可施设。二法无故。无明亦复无所</a><a name="0786c25" id="0786c25">施设。无明有故。而彼诸行即可施设。无明无</a><a name="0786c26" id="0786c26">故。诸行亦复无所施设。总略而言。乃至生法</a><a name="0786c27" id="0786c27">有故。而彼老死即可施设。生法无故。老死亦</a><a name="0786c28" id="0786c28">复无所施设。诸长者。当知一切法皆是虚妄</a><a name="0786c29" id="0786c29">分别所起系属于缘。其缘法者无常无强无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110786b.htm'><img src='up.gif' border=0></a>
<a href='T110787a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>