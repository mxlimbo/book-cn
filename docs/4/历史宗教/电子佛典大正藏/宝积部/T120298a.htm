<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0361 佛说无量清净平等觉经 0298a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 361 佛说无量清净平等觉经</font> <font face='Arial'>(卷4)</font> <font face='Arial'>T12, p0298a</h2></font><hr>
<span class='old'>
</a><a name="0297c28" id="0297c28">者多。为恶者少。皆有自然之物。不行求作</a><a name="0297c29" id="0297c29">便自得之。是间为恶者多。为善者少。不行</span><a name="0298a01" id="0298a01">求作不能得也。人能自端制作善。至心求</a><a name="0298a02" id="0298a02">道。故能尔耳。是间无有自然。不能自给。当</a><a name="0298a03" id="0298a03">行求索勤苦治生。转相欺怠调作好恶。得</a><a name="0298a04" id="0298a04">其财物归给妻子。饮苦食毒劳心苦身。如是</a><a name="0298a05" id="0298a05">至竟。心意不专周旋不安。人能自安静为善。</a><a name="0298a06" id="0298a06">精进作德。故能尔耳。佛言。我皆哀若曹及</a><a name="0298a07" id="0298a07">诸天帝王人民。皆教令作诸善。不为众恶。</a><a name="0298a08" id="0298a08">随其所能辄授与道。教戒开导悉奉行之。则</a><a name="0298a09" id="0298a09">君率化为善。教令臣下。父教其子。兄教其</a><a name="0298a10" id="0298a10">弟。夫教其妇。室家内外亲属朋友。转相教</a><a name="0298a11" id="0298a11">语作善为道。奉经持戒各自端守。上下相捡。</a><a name="0298a12" id="0298a12">无尊无卑。无男无女。斋戒清净。莫不欢喜。</a><a name="0298a13" id="0298a13">和顺义理。劝乐慈孝。自相约捡。其有得佛</a><a name="0298a14" id="0298a14">经语。悉持思之不当所作。如犯为之则自悔</a><a name="0298a15" id="0298a15">过。去恶就善。弃邪为正。朝闻夕改。奉持经</a><a name="0298a16" id="0298a16">戒。剧如贫人得宝。佛所行处。所在郡国。辄</a><a name="0298a17" id="0298a17">授与经戒。诸天日月星辰诸神。国王傍臣长</a><a name="0298a18" id="0298a18">吏人民。诸龙鬼神。泥犁禽兽。承奉行之。则</a><a name="0298a19" id="0298a19">君改化为善。斋戒精思。净自湔洒。端心正</a><a name="0298a20" id="0298a20">行。居位严慓。教敕率众为善。奉行道禁。</a><a name="0298a21" id="0298a21">令言令止。臣事其君。忠直受令。不敢违负。</a><a name="0298a22" id="0298a22">父子言令孝顺承受。兄弟夫妇宗亲朋友。上</a><a name="0298a23" id="0298a23">下相令顺言和理。尊卑大小转相敬事。以礼</a><a name="0298a24" id="0298a24">如义不相违负。莫不改往修来。洒心易行端</a><a name="0298a25" id="0298a25">正中表。自然作善所愿辄得。感善降化自然</a><a name="0298a26" id="0298a26">之道。求欲不死则可得长寿。求欲度世则可</a><a name="0298a27" id="0298a27">得泥洹之道。佛言。佛威神尊重。消恶化善</a><a name="0298a28" id="0298a28">莫不度脱。今我出于天下。在是恶中。于苦</a><a name="0298a29" id="0298a29">世作佛。慈愍哀伤教语开道。诸天帝王。傍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120297c.htm'><img src='up.gif' border=0></a>
<a href='T120298b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>