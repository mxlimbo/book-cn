<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0097b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷18)</font> 无量寿如来会第五之一 清净陀罗尼品第三之一 <font face='Arial'>T11, p0097b</h2></font><hr>
<span class='old'>
</a><a name="0097a28" id="0097a28">香华璎珞。随意所须悉皆如念。譬如他化自</a><a name="0097a29" id="0097a29">在诸天</span><a name="0097b01" id="0097b01"><p>复次阿难。彼佛国中有微细食。诸有情类尝</a><a name="0097b02" id="0097b02">无啖者。如第六天随所思念。如是饮食即同</a><a name="0097b03" id="0097b03">食已。色力增长而无便秽。复有无量如意妙</a><a name="0097b04" id="0097b04">香。涂香。末香。其香普熏彼佛国界。及散花幢</a><a name="0097b05" id="0097b05">幡亦皆遍满。其有欲闻香者随愿即闻。或不</a><a name="0097b06" id="0097b06">乐者终无所受。复有无量上妙衣服宝冠环</a><a name="0097b07" id="0097b07">钏耳珰璎珞花鬘带锁诸宝庄严。无量光明</a><a name="0097b08" id="0097b08">百千妙色。悉皆具足自然在身。复有金银真</a><a name="0097b09" id="0097b09">珠妙宝之网。悬诸宝铃周遍严饰。若诸有情</a><a name="0097b10" id="0097b10">所须宫殿楼阁等。随所乐欲高下长短广狭</a><a name="0097b11" id="0097b11">方圆。及诸床座妙衣敷上。以种种宝而严饰</a><a name="0097b12" id="0097b12">之。于众生前自然出现。人皆自谓各处其宫。</a><a name="0097b13" id="0097b13">复次阿难。极乐国土。所有众生无差别相。顺</a><a name="0097b14" id="0097b14">余方俗有天人名。阿难。譬如下贱半挓迦人。</a><a name="0097b15" id="0097b15">对于轮王则无可谕。威光德望悉皆无有。又</a><a name="0097b16" id="0097b16">如帝释方第六天。威光等类皆所不及。园苑</a><a name="0097b17" id="0097b17">宫殿衣服杂饰。尊贵自在阶位神通。及以变</a><a name="0097b18" id="0097b18">化不可为比。唯受法乐则无差别。阿难应知。</a><a name="0097b19" id="0097b19">彼国有情犹如他化自在天王。阿难。彼极乐</a><a name="0097b20" id="0097b20">界。于晨朝时周遍四方。和风微动不逆不乱。</a><a name="0097b21" id="0097b21">吹诸杂花种种香气。其香普熏周遍国界。一</a><a name="0097b22" id="0097b22">切有情为风触身。安和调适犹如比丘得灭</a><a name="0097b23" id="0097b23">尽定。其风吹动七宝树林。华飘成聚高七人</a><a name="0097b24" id="0097b24">量。种种色光照曜佛土。譬如有人以花布地</a><a name="0097b25" id="0097b25">手按令平。随杂色花间错分布。彼诸花聚亦</a><a name="0097b26" id="0097b26">复如是。其花微妙广大柔软如兜罗绵。若诸</a><a name="0097b27" id="0097b27">有情足蹈彼花没深四指。随其举足还复如</a><a name="0097b28" id="0097b28">初。过晨朝已其花自然没入于地。旧花既没</a><a name="0097b29" id="0097b29">大地清净。更雨新花还复周遍。如是中时晡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110097a.htm'><img src='up.gif' border=0></a>
<a href='T110097c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>