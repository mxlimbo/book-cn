<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0318a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷54)</font> 菩萨藏会第十二之一 菩萨藏会第十二之二十大自在天授记品第十二 <font face='Arial'>T11, p0318a</h2></font><hr>
<span class='old'>
</a><a name="0317c28" id="0317c28">到彼已。时胜怨王最先顶礼彼如来足。复以</a><a name="0317c29" id="0317c29">种种花鬘涂香末香上妙衣服幢幡宝盖供养</span><a name="0318a01" id="0318a01">如来。自供养已。复令王子大臣及诸侍卫婆</a><a name="0318a02" id="0318a02">罗门长者居士等。亦如大王广修供养。舍利</a><a name="0318a03" id="0318a03">子。时胜怨王既供养已。具欢喜心。具妙善心。</a><a name="0318a04" id="0318a04">具离盖心。具适悦心。与诸群臣而随佛后。舍</a><a name="0318a05" id="0318a05">利子。尔时有婆罗门。名曰珍宝。住大雪山王</a><a name="0318a06" id="0318a06">侧。五百儒童以为弟子。众人所宗。名德远被。</a><a name="0318a07" id="0318a07">善持艺术。于三毗陀经达到彼岸。又于尼揵</a><a name="0318a08" id="0318a08">荼书。及计罗婆论。分别字论。伊底诃婆论。五</a><a name="0318a09" id="0318a09">分记论。随顺世论。祠祀咒论。丈夫相论。于是</a><a name="0318a10" id="0318a10">等论皆善通达。及以自宗师傅三明大教。晓</a><a name="0318a11" id="0318a11">其理趣妙识开遮。舍利子。是婆罗门。有一儒</a><a name="0318a12" id="0318a12">童近住弟子。名曰迷伽。受学珍宝备通幽旨。</a><a name="0318a13" id="0318a13">艺术经论并皆明达。智与师齐堪为导首。时</a><a name="0318a14" id="0318a14">彼迷伽白其师曰。大师当知。所学经论皆已</a><a name="0318a15" id="0318a15">通达。我今当返自所生地。云何奉酬大师恩</a><a name="0318a16" id="0318a16">德。时师告曰。伐瑳迷伽。夫为弟子欲报师恩。</a><a name="0318a17" id="0318a17">当以财宝方陈厚意。所谓何等。若办五百羯</a><a name="0318a18" id="0318a18">利沙钵那者。足表深心。舍利子。尔时迷伽儒</a><a name="0318a19" id="0318a19">童。奉师教已。致敬右绕辞退而行。遍游村</a><a name="0318a20" id="0318a20">城亭馆国邑王都。处处追觅谢师财宝。既具</a><a name="0318a21" id="0318a21">集已将陈酬报。渐渐往诣盛莲花城。遥见王</a><a name="0318a22" id="0318a22">都种种严饰明发华丽甚可爱乐。即问傍人。</a><a name="0318a23" id="0318a23">今此王都有何盛事。荣饰周布庄严乃尔。傍</a><a name="0318a24" id="0318a24">人答曰。卿不知耶。今日放光如来应正等觉。</a><a name="0318a25" id="0318a25">与八十拘胝大阿罗汉。八万四千诸大菩萨。</a><a name="0318a26" id="0318a26">将入此城。其中人民当行大施当兴大福。由</a><a name="0318a27" id="0318a27">斯事故致此庄严。时迷伽儒童。忽闻如是佛</a><a name="0318a28" id="0318a28">名之声。获得广大欢喜净信。窃自惟忖。诸佛</a><a name="0318a29" id="0318a29">如来出世甚难。极难得值过乌昙花。又似盲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110317c.htm'><img src='up.gif' border=0></a>
<a href='T110318b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>