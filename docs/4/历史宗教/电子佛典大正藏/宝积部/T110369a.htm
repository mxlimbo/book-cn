<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0369a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷64)</font> 菩萨见实会第十六 鸠槃茶授记品第八 <font face='Arial'>T11, p0369a</h2></font><hr>
<span class='old'>
</a><a name="0368c28" id="0368c28">供养。不怪不喜。以佛智慧于诸智慧最尊胜</a><a name="0368c29" id="0368c29">故。譬如大海不增不减。何以故。以深广故。</span><a name="0369a01" id="0369a01">如是世尊。得胜供养心无增减。亦复如是。何</a><a name="0369a02" id="0369a02">以故。于一切法无所疑故。尔时一亿八千万</a><a name="0369a03" id="0369a03">鸠槃茶等为供养故。化作一亿八千万盖。皆</a><a name="0369a04" id="0369a04">是七宝之所成就。金线宝盖银线宝盖毗琉</a><a name="0369a05" id="0369a05">璃线众宝之盖。颇梨珠线众宝之盖。赤真珠</a><a name="0369a06" id="0369a06">线众宝之盖。马瑙珠线众宝之盖。车磲珠线</a><a name="0369a07" id="0369a07">众宝之盖。彼诸鸠槃茶于众宝盖悬宝旒苏。</a><a name="0369a08" id="0369a08">有种种色。金线宝盖银线旒苏。银线宝盖金</a><a name="0369a09" id="0369a09">线旒苏。毗琉璃盖颇梨旒苏。颇梨宝盖毗琉</a><a name="0369a10" id="0369a10">璃线以为旒苏。赤真珠盖车磲旒苏。车磲宝</a><a name="0369a11" id="0369a11">盖赤真珠线以为旒苏。马瑙宝盖颇梨旒苏。</a><a name="0369a12" id="0369a12">又复化作一亿八千万众宝之车。亦种种色</a><a name="0369a13" id="0369a13">甚奇微妙。所谓金银琉璃颇梨真珠车磲马</a><a name="0369a14" id="0369a14">瑙。于其车上。复更化作一亿八千万众宝之</a><a name="0369a15" id="0369a15">盖。与车相连。一一宝盖皆有百子。其诸盖茎</a><a name="0369a16" id="0369a16">皆用金银及以颇梨毗琉璃等。于彼宝盖。复</a><a name="0369a17" id="0369a17">化种种宝花旒苏。严饰其盖。所谓金花旒苏。</a><a name="0369a18" id="0369a18">银花旒苏。毗琉璃花以为旒苏。颇梨旒苏。赤</a><a name="0369a19" id="0369a19">宝旒苏。龙珠旒苏。赤真珠花以为旒苏。复以</a><a name="0369a20" id="0369a20">赤真珠网弥覆其上。又复化作鸠槃茶乐出</a><a name="0369a21" id="0369a21">种种声而用乐佛。复更化作一亿八千万众</a><a name="0369a22" id="0369a22">宝色马。调伏骏疾以驾其车。尔时鸠槃茶等</a><a name="0369a23" id="0369a23">各乘宝车。绕佛三匝。以七宝花而散佛上。尔</a><a name="0369a24" id="0369a24">时彼诸鸠槃茶等。从车而下来至佛前。头面</a><a name="0369a25" id="0369a25">礼已。复绕三匝。曲躬合掌。住立一面。以偈赞</a><a name="0369a26" id="0369a26">曰</a><a name="0369a27" id="0369a27"><p class='lg'>　　不增不减大牟尼　　　譬如须弥诸山王</a><br><a name="0369a28" id="0369a28">　　受此无上供养者　　　如来以得无畏故</a><br><a name="0369a29" id="0369a29">　　观诸众生但有名　　　及但有用不取着<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110368c.htm'><img src='up.gif' border=0></a>
<a href='T110369b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>