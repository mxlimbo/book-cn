<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0852b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷27)</font> 精进波罗蜜多品第九之一 <font face='Arial'>T11, p0852b</h2></font><hr>
<span class='old'>
</a><a name="0852a28" id="0852a28">缘法。无分别者。谓善能了知非因缘法。有分</a><a name="0852a29" id="0852a29">别者。谓着胜义声故。无分别者。谓行正法行</span><a name="0852b01" id="0852b01">故。有分别者。谓庄严法身。无分别者。谓于法</a><a name="0852b02" id="0852b02">身离诸庄严。有分别者。谓庄严语言。无分别</a><a name="0852b03" id="0852b03">者。谓依诸圣能常寂默。有分别者。谓依三解</a><a name="0852b04" id="0852b04">脱门而生乐欲。无分别者。谓无增上我故。有</a><a name="0852b05" id="0852b05">分别者。谓能远离四种魔事。无分别者。谓能</a><a name="0852b06" id="0852b06">弃舍烦恼习气种故。有分别者。谓能善解巧</a><a name="0852b07" id="0852b07">方便故。无分别者。谓于智慧如实知见。有分</a><a name="0852b08" id="0852b08">别者。谓离攀缘有所见故。无分别者。谓离超</a><a name="0852b09" id="0852b09">越见故。有分别者。谓有想念见。无分别者。</a><a name="0852b10" id="0852b10">谓意业见。此说名为意业精进。于精进中最</a><a name="0852b11" id="0852b11">为殊胜。我说是名菩萨摩诃萨修不退转精</a><a name="0852b12" id="0852b12">进之行</a><a name="0852b13" id="0852b13"><p>复次舍利子。如是菩萨摩诃萨行不退转精</a><a name="0852b14" id="0852b14">进行时。行是五种最上极妙之法。速疾证得</a><a name="0852b15" id="0852b15">无上正等菩提。云何五种最上极妙之法。一</a><a name="0852b16" id="0852b16">者而常思念佛出于世。二者而能亲近诸善</a><a name="0852b17" id="0852b17">知识。三者而常值遇好时。四者而常积集诸</a><a name="0852b18" id="0852b18">善根法。常令坚固。五者随学菩萨摩诃萨具</a><a name="0852b19" id="0852b19">足戒品。而得圆满。是名五种最上极妙之法。</a><a name="0852b20" id="0852b20">由是菩萨。速疾获得阿耨多罗三藐三菩提。</a><a name="0852b21" id="0852b21">尔时尊者舍利子。重白佛言。世尊。若诸菩萨</a><a name="0852b22" id="0852b22">离此五种最上极妙之法。得成阿耨多罗三</a><a name="0852b23" id="0852b23">藐三菩提不。佛言。舍利子。若诸菩萨。不常思</a><a name="0852b24" id="0852b24">念佛出于世。不能亲近诸善知识。若不值遇</a><a name="0852b25" id="0852b25">好时。不能积集诸善根法。不令坚固。不能随</a><a name="0852b26" id="0852b26">学诸菩萨摩诃萨。具足戒品而不圆满。如是</a><a name="0852b27" id="0852b27">远离五种最上极妙之法。不能速疾获得阿</a><a name="0852b28" id="0852b28">耨多罗三藐三菩提。违而得者。无有是处。舍</a><a name="0852b29" id="0852b29">利子。云何在家菩萨远离五种之法。所谓如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110852a.htm'><img src='up.gif' border=0></a>
<a href='T110852c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>