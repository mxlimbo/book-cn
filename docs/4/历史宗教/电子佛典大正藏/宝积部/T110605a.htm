<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0605a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷108)</font> 大乘方便会第三十八之一 称赞付法品第十 <font face='Arial'>T11, p0605a</h2></font><hr>
<span class='old'>
</a><a name="0604c28" id="0604c28">男子。汝勿有疑。尔时导师则我身是也。五百</a><a name="0604c29" id="0604c29">贾人此贤劫中五百菩萨是也。当于此劫中</span><a name="0605a01" id="0605a01">成阿耨多罗三藐三菩提。善男子。我于尔时</a><a name="0605a02" id="0605a02">行方便大悲故。即得超越百千劫生死之难。</a><a name="0605a03" id="0605a03">时彼恶人命终之后。生善道天上。善男子。</a><a name="0605a04" id="0605a04">汝今当知。勿谓菩萨有如是障碍业报。而得</a><a name="0605a05" id="0605a05">超越百千劫生死之难。即时是菩萨方便力</a><a name="0605a06" id="0605a06">也</a><a name="0605a07" id="0605a07"><p>善男子。如来为一切众生故。而作是方便。示</a><a name="0605a08" id="0605a08">现佉违罗刺。善男子。尔时佉违罗刺刺如来</a><a name="0605a09" id="0605a09">足。善男子。佛神力故令刺入足。何以故。如来</a><a name="0605a10" id="0605a10">金刚之身无能坏者。善男子。昔舍卫城中有</a><a name="0605a11" id="0605a11">二十人。皆是最后边身。彼二十人更有怨家</a><a name="0605a12" id="0605a12">二十人。各各思惟。我当为作亲友。而至其舍</a><a name="0605a13" id="0605a13">夺其命根。不向人说。善男子。彼时二十最后</a><a name="0605a14" id="0605a14">身者。及二十怨家人。以佛神力故共至佛所。</a><a name="0605a15" id="0605a15">善男子。如来尔时为调伏是四十人故。于大</a><a name="0605a16" id="0605a16">众中。告大目揵连言。今此地中出佉违罗刺。</a><a name="0605a17" id="0605a17">欲刺吾右足。未至足之间。此佉违罗刺即从</a><a name="0605a18" id="0605a18">地出长一肘。当出之时。目连白佛言。世尊。我</a><a name="0605a19" id="0605a19">今当取此刺掷着他方世界。佛告目连。非汝</a><a name="0605a20" id="0605a20">所能。此佉违罗刺今在此地。汝不能拔。尔时</a><a name="0605a21" id="0605a21">目连以大神力前拔此刺。于时三千大千世</a><a name="0605a22" id="0605a22">界皆大震动。一切世界随刺而举。不能动刺</a><a name="0605a23" id="0605a23">乃至一毛。善男子。尔时如来以神通力上四</a><a name="0605a24" id="0605a24">天王。彼佉违罗刺亦随佛去。尔时如来复至</a><a name="0605a25" id="0605a25">三十三天。夜摩天。兜术天。化乐天。他化自</a><a name="0605a26" id="0605a26">在天。刺亦随去。乃至梵天亦复如是。尔时如</a><a name="0605a27" id="0605a27">来从梵天还至阎浮提舍卫城中本所坐处。</a><a name="0605a28" id="0605a28">刺亦逐还至此地中竖向如来。尔时如来即</a><a name="0605a29" id="0605a29">以右手捉佉违罗刺。左手安地右脚踏之。尔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110604c.htm'><img src='up.gif' border=0></a>
<a href='T110605b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>