<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0388b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷68)</font> 菩萨见实会第十六 遍净天授记品第二十一 <font face='Arial'>T11, p0388b</h2></font><hr>
<span class='old'>
</a><br><a name="0388a28" id="0388a28">　　亦复不见有修念　　　及以正住念处者</a><br><a name="0388a29" id="0388a29">　　佛说念与心和合　　　乐求解脱应修学</span><br><a name="0388b01" id="0388b01">　　我等如是知佛教　　　今得供养正遍知</a><br><a name="0388b02" id="0388b02">　　如来不见有诸法　　　亦复不见修法者</a><br><a name="0388b03" id="0388b03">　　大圣所说修习念　　　彼念亦复性自空</a><br><a name="0388b04" id="0388b04">　　复说念与法和合　　　欲求解脱应当修</a><br><a name="0388b05" id="0388b05">　　我等如是知佛法　　　今得供养一切智</a><br><a name="0388b06" id="0388b06">　　念处一尚不可得　　　何况而复有三四</a><br><a name="0388b07" id="0388b07">　　所谓于彼念住处　　　彼诸念处皆悉无</a><br><a name="0388b08" id="0388b08">　　是故真求不可得　　　毕竟无受苦乐者</a><br><a name="0388b09" id="0388b09">　　我等如是知圣教　　　今得供养佛世尊</a><br><a name="0388b10" id="0388b10">　　牟尼所说四正勤　　　若有比丘专修习</a><br><a name="0388b11" id="0388b11">　　斯即能为解脱路　　　当得出于生死海</a><br><a name="0388b12" id="0388b12">　　而无解脱无缚者　　　无佛无教及菩提</a><br><a name="0388b13" id="0388b13">　　然复不坏假名用　　　是故我今供大圣</a><br><a name="0388b14" id="0388b14">　　佛说四种如意足　　　胜妙安隐解脱道</a><br><a name="0388b15" id="0388b15">　　寂静诸根众生辈　　　修行此道得涅槃</a><br><a name="0388b16" id="0388b16">　　如意及足修行者　　　真实观察不可得</a><br><a name="0388b17" id="0388b17">　　而非断绝示有作　　　智慧境界不可见</a><br><a name="0388b18" id="0388b18">　　如是世尊教法中　　　我等于此皆悉知</a><br><a name="0388b19" id="0388b19">　　其心清净无垢秽　　　皆得远离诸疑惑</a><br><a name="0388b20" id="0388b20">　　以斯即为上供养　　　供养堪受胜供者</a><br><a name="0388b21" id="0388b21">　　是故妙智无伦匹　　　我今悉得修供养</a><br><a name="0388b22" id="0388b22">　　世间解者说五根　　　出世能趣解脱道</a><br><a name="0388b23" id="0388b23">　　慎莫放逸常勤修　　　是为趣向涅槃路</a><br><a name="0388b24" id="0388b24">　　无根及以修根者　　　亦无解脱及脱者</a><br><a name="0388b25" id="0388b25">　　我等于此悉无疑　　　是故今得供养佛</a><br><a name="0388b26" id="0388b26">　　导师所说五种力　　　非邪能趣涅槃城</a><br><a name="0388b27" id="0388b27">　　此能尽灭烦恼缚　　　令诸缚者得解脱</a><br><a name="0388b28" id="0388b28">　　彼诸力体性自空　　　烦恼及佛皆亦无</a><br><a name="0388b29" id="0388b29">　　我等于此无疑虑　　　是故今得供如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110388a.htm'><img src='up.gif' border=0></a>
<a href='T110388c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>