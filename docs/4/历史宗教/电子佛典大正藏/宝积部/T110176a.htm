<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0176a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷32)</font> 出现光明会第一十一之一 往生因缘品第六 <font face='Arial'>T11, p0176a</h2></font><hr>
<span class='old'>
</a><a name="0175c28" id="0175c28">说偈言</a><a name="0175c29" id="0175c29"><p class='lg'>　　童子谛听　　　吾今付汝　　　此菩提法</span><br><a name="0176a01" id="0176a01">　　出现光经　　　于后恶世　　　法欲灭时</a><br><a name="0176a02" id="0176a02">　　当为众生　　　开示演说　　　我以佛眼</a><br><a name="0176a03" id="0176a03">　　见未来世　　　于是微妙　　　甚深经典</a><br><a name="0176a04" id="0176a04">　　若乐不乐　　　皆悉了知　　　若有众生</a><br><a name="0176a05" id="0176a05">　　志求佛道　　　常念诸佛　　　当授此经</a><br><a name="0176a06" id="0176a06">　　若坏净信　　　乐于愦闹　　　长夜惛睡</a><br><a name="0176a07" id="0176a07">　　不乐斯经　　　于我法中　　　虽得出家</a><br><a name="0176a08" id="0176a08">　　于涅槃法　　　不生欣乐　　　如是痴人</a><br><a name="0176a09" id="0176a09">　　虚食信施　　　闻有为法　　　多诸过患</a><br><a name="0176a10" id="0176a10">　　犹着世间　　　不生惊怖　　　如是痴人</a><br><a name="0176a11" id="0176a11">　　智者呵责　　　虽服法衣　　　而无智慧</a><br><a name="0176a12" id="0176a12">　　牟尼诸说　　　真实之言　　　无智若闻</a><br><a name="0176a13" id="0176a13">　　不能信受　　　如是愚人　　　勿与同止</a><br><a name="0176a14" id="0176a14">　　若有得闻　　　此殊胜法　　　不生欢喜</a><br><a name="0176a15" id="0176a15">　　爱乐之心　　　如是等人　　　我所呵责</a><br><a name="0176a16" id="0176a16">　　虽得人身　　　则为空过　　　若有得闻</a><br><a name="0176a17" id="0176a17">　　此甚深法　　　能生欢喜　　　爱乐之心</a><br><a name="0176a18" id="0176a18">　　是人已曾　　　值遇诸佛　　　决定当得</a><br><a name="0176a19" id="0176a19">　　无上菩提　　　若人愚痴　　　恶见所害</a><br><a name="0176a20" id="0176a20">　　断于慧命　　　远离菩提　　　是故应当</a><br><a name="0176a21" id="0176a21">　　舍恶知识　　　亲近恭敬　　　明慧之人</a><br><a name="0176a22" id="0176a22">　　一切世间　　　无量过患　　　众生常没</a><br><a name="0176a23" id="0176a23">　　三恶趣中　　　皆从痴恶　　　因缘所起</a><br><a name="0176a24" id="0176a24">　　随惑流转　　　不得自在　　　弃舍正法</a><br><a name="0176a25" id="0176a25">　　行于非法　　　是故当离　　　愚小之人</a><br><a name="0176a26" id="0176a26">　　犹如御者　　　自折其轴　　　既作恶业</a><br><a name="0176a27" id="0176a27">　　生地狱中　　　口出恶言　　　恒自伤害</a><br><a name="0176a28" id="0176a28">　　如持利斧　　　自伐其身　　　不知诸法</a><br><a name="0176a29" id="0176a29">　　因缘所造　　　随业受报　　　无能救者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110175c.htm'><img src='up.gif' border=0></a>
<a href='T110176b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>