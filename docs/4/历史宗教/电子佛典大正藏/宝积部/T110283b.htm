<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0283b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷48)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0283b</h2></font><hr>
<span class='old'>
</a><a name="0283a28" id="0283a28">引摄法身。舍利子。菩萨摩诃萨。当于引摄此</a><a name="0283a29" id="0283a29">法身时。我说是等便证法身。既得证已。又</span><a name="0283b01" id="0283b01">能示现蕴界处身。当知是身法身所显。是故</a><a name="0283b02" id="0283b02">舍利子。一切众生。若有值遇如是法身。若见</a><a name="0283b03" id="0283b03">若闻即皆调伏。触彼身时。能令众生作诸义</a><a name="0283b04" id="0283b04">利</a><a name="0283b05" id="0283b05"><p>复次舍利子。如时缚迦大医王者。聚集众药</a><a name="0283b06" id="0283b06">和为形相。变成女像妍质华美净色悦人。由</a><a name="0283b07" id="0283b07">是医王善能作故。妙善成就善加严饰。舍利</a><a name="0283b08" id="0283b08">子。是药女像。虽无思虑又无分别。而能示现</a><a name="0283b09" id="0283b09">往来住止。若坐若卧。诸有豪贵大王王子大</a><a name="0283b10" id="0283b10">臣长者及诸小王有病恼者。至时缚迦大医</a><a name="0283b11" id="0283b11">王所。尔时医王观其所治。即以药女赐为仇</a><a name="0283b12" id="0283b12">匹。彼诸人等既蒙所惠。便执药女暂身交触。</a><a name="0283b13" id="0283b13">一切患苦自然消除。无病安乐无有变异。舍</a><a name="0283b14" id="0283b14">利子。此时缚迦大医之王。疗治世间诸病妙</a><a name="0283b15" id="0283b15">智。余有世医无与等者。如是舍利子。法身所</a><a name="0283b16" id="0283b16">显菩萨摩诃萨。亦复如是。乃至一切众生。若</a><a name="0283b17" id="0283b17">男若女童男童女。有贪恚痴热恼病者。至菩</a><a name="0283b18" id="0283b18">萨所暂触其身。一切病苦皆得消灭。又觉其</a><a name="0283b19" id="0283b19">身离诸热恼。何以故。由诸菩萨摩诃萨本发</a><a name="0283b20" id="0283b20">大愿善清净故</a><a name="0283b21" id="0283b21"><p>复次舍利子。法身菩萨摩诃萨。不由食搏食</a><a name="0283b22" id="0283b22">故。身得安住。虽复了知一切饮食本无所有。</a><a name="0283b23" id="0283b23">愍众生故而现受食。虽现食之情无耽着。于</a><a name="0283b24" id="0283b24">其自身未曾顾恋。何以故。法身之力无退无</a><a name="0283b25" id="0283b25">减。不以饮食安住其身。又舍利子。法身菩萨</a><a name="0283b26" id="0283b26">摩诃萨。于诸生死<span class='corr'>虽</span>可了知。而示现身有生</a><a name="0283b27" id="0283b27">有死。何以故。为欲成熟诸众生故。示现终尽。</a><a name="0283b28" id="0283b28">然此菩萨摩诃萨。了知诸法无有终尽。示现</a><a name="0283b29" id="0283b29">有生。了知诸法无有起作。虽现生起。了知诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110283a.htm'><img src='up.gif' border=0></a>
<a href='T110283c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>