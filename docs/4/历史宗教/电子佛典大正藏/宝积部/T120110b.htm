<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0340 文殊师利所说不思议佛境界经 0110b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 340 文殊师利所说不思议佛境界经</font> <font face='Arial'>(卷1)</font> <font face='Arial'>T12, p0110b</h2></font><hr>
<span class='old'>
</a><a name="0110a28" id="0110a28">无诤论。无诤论者是沙门法。沙门法者知一</a><a name="0110a29" id="0110a29">切法。如空中响。若能了知一切诸法如空中</span><a name="0110b01" id="0110b01">响。即是出离世间法也</a><a name="0110b02" id="0110b02"><p>复次大德。此五蕴法同于法界。法界者则是</a><a name="0110b03" id="0110b03">非界。非界中。无眼界无色界无眼识界。无耳</a><a name="0110b04" id="0110b04">界无声界无耳识界。无鼻界无香界无鼻识</a><a name="0110b05" id="0110b05">界。无舌界无味界无舌识界。无身界无触界</a><a name="0110b06" id="0110b06">无身识界。无意界无法界无意识界。此中亦</a><a name="0110b07" id="0110b07">无地界水界火界风界虚空界识界。亦无欲</a><a name="0110b08" id="0110b08">界色界无色界。亦无有为界无为界。我人众</a><a name="0110b09" id="0110b09">生寿者等。如是一切皆无所有。定不可得。若</a><a name="0110b10" id="0110b10">能入是平等深义。与无所入而共相应。即是</a><a name="0110b11" id="0110b11">出离世间法也。说是法时会中比丘二百人。</a><a name="0110b12" id="0110b12">永尽诸漏心得解脱。各各脱身所著上衣。以</a><a name="0110b13" id="0110b13">奉文殊师利菩萨而作是言。若有众生得闻</a><a name="0110b14" id="0110b14">于此甚深妙法应生信受。若不生信欲求证</a><a name="0110b15" id="0110b15">悟终不可得</a><a name="0110b16" id="0110b16"><p>尔时长老须菩提语诸比丘言。汝何所得以</a><a name="0110b17" id="0110b17">何为证。诸比丘言。大德。无得无证是沙门法。</a><a name="0110b18" id="0110b18">所以者何。若有所得心则动乱。若有所证则</a><a name="0110b19" id="0110b19">自矜负。动乱矜负堕于魔业。若有自言我得</a><a name="0110b20" id="0110b20">我证。当知则是增上慢人。佛言。诸比丘。汝</a><a name="0110b21" id="0110b21">等审知增上慢义不。诸比丘答言。世尊。如我</a><a name="0110b22" id="0110b22">意者。若有人言我能知苦。是不知苦相而言</a><a name="0110b23" id="0110b23">我知。我能断集证灭修道。是不知集灭道相。</a><a name="0110b24" id="0110b24">乃至而言我能修道应知此是增上慢人。所</a><a name="0110b25" id="0110b25">以者何。苦相者即无生相。集灭道相。即无生</a><a name="0110b26" id="0110b26">相。无生相者即是非相。平等相是诸圣人。于</a><a name="0110b27" id="0110b27">一切法得解脱相。是中无有知苦断集。证灭</a><a name="0110b28" id="0110b28">修道。如是等相而可得者。若有众生得闻如</a><a name="0110b29" id="0110b29">是一切诸法平等之义。而生惊怖。应知是为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120110a.htm'><img src='up.gif' border=0></a>
<a href='T120110c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>