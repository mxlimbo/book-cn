<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0362 佛说阿弥陀三耶三佛萨楼佛檀过度人道经 0310a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 362 佛说阿弥陀三耶三佛萨楼佛檀过度人道经</font> <font face='Arial'>(卷2)</font> <font face='Arial'>T12, p0310a</h2></font><hr>
<span class='old'>
</a><a name="0309c28" id="0309c28">就无为之道。当作菩萨道。奉行六波罗蜜经</a><a name="0309c29" id="0309c29">者。作沙门不亏经戒。慈心精进不当嗔怒。</span><a name="0310a01" id="0310a01">不当与女人交通。斋戒清净。心无所贪慕。至</a><a name="0310a02" id="0310a02">诚愿欲往生阿弥陀佛国。常念至心不断绝</a><a name="0310a03" id="0310a03">者。其人便于今世求道时。即自然于其卧止</a><a name="0310a04" id="0310a04">梦中。见阿弥陀佛及诸菩萨阿罗汉。其人</a><a name="0310a05" id="0310a05">寿命欲终时。阿弥陀佛即自与诸菩萨阿罗</a><a name="0310a06" id="0310a06">汉。共翻飞行迎之。则往生阿弥陀佛国。便</a><a name="0310a07" id="0310a07">于七宝水池莲华中化生。即自然受身长大。</a><a name="0310a08" id="0310a08">则作阿惟越致菩萨。便即与诸菩萨。共翻辈</a><a name="0310a09" id="0310a09">飞行。供养八方上下诸无央数佛。即逮智慧</a><a name="0310a10" id="0310a10">勇猛。乐听经道。其心欢乐。所居七宝舍宅。在</a><a name="0310a11" id="0310a11">虚空中。恣随其意。在所欲作为。去阿弥陀</a><a name="0310a12" id="0310a12">佛近。佛言。诸欲往生阿弥陀佛国者。当精</a><a name="0310a13" id="0310a13">进持经戒。奉行如是上法者。则得往生阿弥</a><a name="0310a14" id="0310a14">陀佛国。可得为众所尊敬。是为上第一辈</a><a name="0310a15" id="0310a15"><p>佛言。其中辈者。其人愿欲往生阿弥陀佛国。</a><a name="0310a16" id="0310a16">虽不能去家舍妻子断爱欲行作沙门者。当</a><a name="0310a17" id="0310a17">持经戒无得亏失。益作分檀布施。常信受佛</a><a name="0310a18" id="0310a18">经语。深当作至诚中信。饭食诸沙门。作佛</a><a name="0310a19" id="0310a19">寺起塔。散华烧香然灯。悬杂缯彩。如是法</a><a name="0310a20" id="0310a20">者。无所适莫。不当嗔怒。斋戒清净。慈心精</a><a name="0310a21" id="0310a21">进。断爱欲念。欲往生阿弥陀佛国。一日一</a><a name="0310a22" id="0310a22">夜不断绝者。其人便于今世。亦复于卧止梦</a><a name="0310a23" id="0310a23">中。见阿弥陀佛。其人寿命欲终时。阿弥陀</a><a name="0310a24" id="0310a24">佛即化。令其人目自见阿弥陀佛及其国土。</a><a name="0310a25" id="0310a25">往至阿弥陀佛国者。可得智慧勇猛。佛言。</a><a name="0310a26" id="0310a26">其人奉行施与如是者。若其人然后复中悔。</a><a name="0310a27" id="0310a27">心中狐疑。不信分檀布施作诸善后世得其</a><a name="0310a28" id="0310a28">福。不信有弥陀佛国。不信有往生其国。虽</a><a name="0310a29" id="0310a29">尔者。其人续念不绝。暂信暂不信。意志犹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120309c.htm'><img src='up.gif' border=0></a>
<a href='T120310b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>