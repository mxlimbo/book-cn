<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0326a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷55)</font> 佛为阿难说处胎会第十三 菩萨藏会第十二之二十大自在天授记品第十二 <font face='Arial'>T11, p0326a</h2></font><hr>
<span class='old'>
</a><a name="0325c28" id="0325c28">苦外苦。而求饮食卧具医药田园室宅金银</a><a name="0325c29" id="0325c29">七宝奴婢车乘资生之具供给所须。不称其</span><a name="0326a01" id="0326a01">心便生苦恼。设获珍财悭贪吝惜常加守护。</a><a name="0326a02" id="0326a02">或时散失复生大苦。阿难。此五阴身一一威</a><a name="0326a03" id="0326a03">仪行住坐卧无不皆苦。若长时行不暂休息</a><a name="0326a04" id="0326a04">是名为苦。住及坐卧各各长时亦复皆苦。若</a><a name="0326a05" id="0326a05">长时行而得暂住。便生乐想其实非乐。若长</a><a name="0326a06" id="0326a06">时住而得暂坐。若长时坐而得暂卧。妄生乐</a><a name="0326a07" id="0326a07">想实无有乐。是故当知。此五阴身皆名为苦。</a><a name="0326a08" id="0326a08">若复有人。或为自利。或为利他。若自他俱利。</a><a name="0326a09" id="0326a09">应当厌患如是诸苦出家修学则于涅槃解脱</a><a name="0326a10" id="0326a10">之法为不唐捐。若复有人或以衣服卧具医</a><a name="0326a11" id="0326a11">药资生之具供养彼者获大果报威德名闻</a><a name="0326a12" id="0326a12"><p>佛告阿难。于意云何。色是常耶。是无常耶。阿</a><a name="0326a13" id="0326a13">难白佛言。世尊色是无常。佛言。若无常者。为</a><a name="0326a14" id="0326a14">是苦耶。为非苦耶。阿难答言。色即是苦。佛言。</a><a name="0326a15" id="0326a15">若无常苦是败坏法。若有多闻诸圣弟子闻</a><a name="0326a16" id="0326a16">是说已。执于此身如是之色。即是于我及我</a><a name="0326a17" id="0326a17">所不。不也世尊。色中无我亦无我所。复次阿</a><a name="0326a18" id="0326a18">难。于意云何受想行识为是常耶。是无常耶。</a><a name="0326a19" id="0326a19">阿难白佛言。世尊皆是无常。佛言。若无常者</a><a name="0326a20" id="0326a20">为是苦耶。为非苦耶。阿难答言。如是四阴即</a><a name="0326a21" id="0326a21">名为苦。佛言。若无常苦是败坏法。若有多闻</a><a name="0326a22" id="0326a22">诸圣弟子闻是说已。执于此身如是四阴。即</a><a name="0326a23" id="0326a23">是于我及我所不。不也世尊。此四阴者实无</a><a name="0326a24" id="0326a24">有我及以我所。复次阿难。如是我者不在过</a><a name="0326a25" id="0326a25">去现在未来。若内若外若粗若细。若胜若劣。</a><a name="0326a26" id="0326a26">若近若远。彼一切法。悉亦非我及以我所。阿</a><a name="0326a27" id="0326a27">难当知以如实智。而观察之诸法无我。若有</a><a name="0326a28" id="0326a28">名闻诸圣弟子。作是观已便生厌离而得解</a><a name="0326a29" id="0326a29">脱究竟涅槃。如是修学证此法时。生分已尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110325c.htm'><img src='up.gif' border=0></a>
<a href='T110326b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>