<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0362 佛说阿弥陀三耶三佛萨楼佛檀过度人道经 0307c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 362 佛说阿弥陀三耶三佛萨楼佛檀过度人道经</font> <font face='Arial'>(卷1)</font> <font face='Arial'>T12, p0307c</h2></font><hr>
<span class='old'>
</a><a name="0307b28" id="0307b28">其宿命时。求道心所喜愿。大小随意。为说</a><a name="0307b29" id="0307b29">经授与之即令疾开解得。皆悉明慧。各自</span><a name="0307c01" id="0307c01">好喜。所愿经道。莫不喜乐。诵习之者。自讽</a><a name="0307c02" id="0307c02">诵通利。无厌无极。诸菩萨阿罗汉中。有诵</a><a name="0307c03" id="0307c03">经者。其音如三百钟声。中有说经者。如疾</a><a name="0307c04" id="0307c04">风暴雨时。如是尽一劫竟。终无懈倦时。皆</a><a name="0307c05" id="0307c05">悉智慧勇猛。身体轻便。终无痛痒。极时行</a><a name="0307c06" id="0307c06">步坐起。悉皆才健勇猛。如师子中王。在深</a><a name="0307c07" id="0307c07">山中。有所趣向。时无有敢当者。无有疑难</a><a name="0307c08" id="0307c08">之意。在心所作。为不可豫计。百千亿万倍。</a><a name="0307c09" id="0307c09">是猛师子中王。百千亿万倍。尚复不如我第</a><a name="0307c10" id="0307c10">二弟子摩诃目揵连勇猛。百千亿万倍。如摩</a><a name="0307c11" id="0307c11">诃目揵连。于诸国菩萨阿罗汉中。最为无比。</a><a name="0307c12" id="0307c12">飞行进止。智慧勇猛。洞视彻听。知八方上</a><a name="0307c13" id="0307c13">下去来现在之事。百千亿万倍。共合为一智</a><a name="0307c14" id="0307c14">慧。当令在阿弥陀佛国中诸罗汉边。其德尚</a><a name="0307c15" id="0307c15">复不及。百千亿万倍。阿逸菩萨。即起前长</a><a name="0307c16" id="0307c16">跪叉手。问佛言。阿弥陀佛国中。诸阿罗汉。</a><a name="0307c17" id="0307c17">宁颇有般泥洹去者无。愿欲闻之。佛言。若</a><a name="0307c18" id="0307c18">欲知者。如是四天下星。若见之不。阿逸菩</a><a name="0307c19" id="0307c19">萨言。唯然见之。佛言。如我第二弟子。摩诃</a><a name="0307c20" id="0307c20">目揵连。飞上天上一昼一夜。遍数知星有几</a><a name="0307c21" id="0307c21">枚。此四天下星甚众多。不可得计尚复百千</a><a name="0307c22" id="0307c22">亿万倍是星也。如天下大海水减去一渧。</a><a name="0307c23" id="0307c23">宁能令海水为减。知少不耶。对曰。减去百</a><a name="0307c24" id="0307c24">千亿万斗石。尚不能令减知少也。佛言。阿</a><a name="0307c25" id="0307c25">弥陀佛国。诸阿罗汉中。虽有般泥洹去者。</a><a name="0307c26" id="0307c26">如大海减一渧水尔。不能令在诸阿罗汉</a><a name="0307c27" id="0307c27">为减知少也。佛言。大海减去一溪水。宁令</a><a name="0307c28" id="0307c28">减少不。对曰。减去百千亿万溪水。尚不能</a><a name="0307c29" id="0307c29">减知少也。佛言。减大海一恒水。宁能令减<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120307b.htm'><img src='up.gif' border=0></a>
<a href='T120308a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>