<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0635b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷112)</font> 普明菩萨会第四十三 称赞付法品第十 <font face='Arial'>T11, p0635b</h2></font><hr>
<span class='old'>
</a><a name="0635a28" id="0635a28">能治。菩萨于中应作是念。我终不以世药为</a><a name="0635a29" id="0635a29">足。我当求习出世智药。亦修一切善根福德。</span><a name="0635b01" id="0635b01">如是菩萨。得智药已遍到十方。毕竟疗治一</a><a name="0635b02" id="0635b02">切众生。何谓菩萨出世智药。谓知诸法从缘</a><a name="0635b03" id="0635b03">合生。信一切法无我无人。亦无众生寿命知</a><a name="0635b04" id="0635b04">见。无作无受。信解通达无我我所。于是空</a><a name="0635b05" id="0635b05">法无所得中不惊不畏。勤加精进而求心相。</a><a name="0635b06" id="0635b06">菩萨如是求心何等是心。若贪欲耶。若嗔恚</a><a name="0635b07" id="0635b07">耶。若愚痴耶。若过去未来现在耶。若心过去</a><a name="0635b08" id="0635b08">即是尽灭。若心未来未生未至。若心现在则</a><a name="0635b09" id="0635b09">无有住。是心非内非外亦非中间。是心无色。</a><a name="0635b10" id="0635b10">无形无对。无识无知。无住无处。如是心者。十</a><a name="0635b11" id="0635b11">方三世一切诸佛。不已见不今见不当见。若</a><a name="0635b12" id="0635b12">一切佛过去来今而所不见。云何当有。但以</a><a name="0635b13" id="0635b13">颠倒想故。心生诸法种种差别。是心如幻以</a><a name="0635b14" id="0635b14">忆想分别故。起种种业受种种身。又大迦叶。</a><a name="0635b15" id="0635b15">心去如风。不可捉故。心如流水。生灭不住故。</a><a name="0635b16" id="0635b16">心如灯焰。众缘有故。是心如电。念念灭故。心</a><a name="0635b17" id="0635b17">如虚空。客尘污故。心如猕猴。贪六欲故。心</a><a name="0635b18" id="0635b18">如画师。能起种种业因缘故。心不一定。随逐</a><a name="0635b19" id="0635b19">种种诸烦恼故。心如大王。一切诸法增上主</a><a name="0635b20" id="0635b20">故。心常独行无二无伴。无有二心能一时故。</a><a name="0635b21" id="0635b21">心如怨家。能与一切诸苦恼故。心如狂象。蹈</a><a name="0635b22" id="0635b22">诸土舍能坏一切诸善根故。心如吞钩。苦中</a><a name="0635b23" id="0635b23">生乐想故。是心如梦。于无我中生我想故。</a><a name="0635b24" id="0635b24">心如苍蝇。于不净中起净想故。心如恶贼。</a><a name="0635b25" id="0635b25">能与种种考掠苦故。心如恶鬼。求人便故。心</a><a name="0635b26" id="0635b26">常高下。贪恚所坏故。心如盗贼。劫一切善根</a><a name="0635b27" id="0635b27">故。心常贪色。如蛾投火。心常贪声。如军久行</a><a name="0635b28" id="0635b28">乐胜鼓音。心常贪香。如猪喜乐不净中卧。心</a><a name="0635b29" id="0635b29">常贪味。如小女人乐着美食。心常贪触。如蝇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110635a.htm'><img src='up.gif' border=0></a>
<a href='T110635c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>