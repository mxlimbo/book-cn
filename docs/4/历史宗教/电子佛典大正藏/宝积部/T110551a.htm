<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0551a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷99)</font> 无畏德菩萨会第三十二 富楼那品第八 <font face='Arial'>T11, p0551a</h2></font><hr>
<span class='old'>
</a><a name="0550c28" id="0550c28">何礼敬离大慈悲小乘声闻。大王。颇见已</a><a name="0550c29" id="0550c29">求无上正真正觉之道。师子兽王。而礼小乘</span><a name="0551a01" id="0551a01">野干人耶</a><a name="0551a02" id="0551a02"><p>大王。颇有已求大梵道处。而发进者。而当</a><a name="0551a03" id="0551a03">亲近微少善根声闻人耶</a><a name="0551a04" id="0551a04"><p>大王。颇有欲到大智之海。欲求善知大法之</a><a name="0551a05" id="0551a05">聚。而求牛迹声闻人耶。以彼从他闻音声故。</a><a name="0551a06" id="0551a06">大王。颇有欲至佛须弥山。为求如来无边色</a><a name="0551a07" id="0551a07">身。而欲更求小芥子中空三昧力。诸声闻人</a><a name="0551a08" id="0551a08">而礼敬耶</a><a name="0551a09" id="0551a09"><p>大王。颇有得闻诸佛如来。功德智慧如日月</a><a name="0551a10" id="0551a10">光。如是闻已方乃礼敬诸声闻人萤火虫耶。</a><a name="0551a11" id="0551a11">以诸声闻唯能自润自照。从他闻声而得解</a><a name="0551a12" id="0551a12">故</a><a name="0551a13" id="0551a13"><p>大王。佛入涅槃。尚不礼敬诸声闻人。何况</a><a name="0551a14" id="0551a14">今者世尊在世。何以故。大王。若有亲近声闻</a><a name="0551a15" id="0551a15">人者。是人即发声闻之心。若人亲近缘觉人</a><a name="0551a16" id="0551a16">者。是人即发缘觉之心。若有亲近正真正觉。</a><a name="0551a17" id="0551a17">即发阿耨多罗三藐三菩提心。无畏德女。如</a><a name="0551a18" id="0551a18">是说已。以偈报父阿阇世言</a><a name="0551a19" id="0551a19"><p class='lg'>　　譬如人至海　　　而取一文钱</a><br><a name="0551a20" id="0551a20">　　我见诸声闻　　　所行亦如是</a><br><a name="0551a21" id="0551a21">　　至大法海已　　　舍大乘宝聚</a><br><a name="0551a22" id="0551a22">　　而起狭劣心　　　修行小乘道</a><br><a name="0551a23" id="0551a23">　　如人亲近王　　　出入无障碍</a><br><a name="0551a24" id="0551a24">　　从王乞一钱　　　彼人徒亲王</a><br><a name="0551a25" id="0551a25">　　敬心近轮王　　　从乞百千财</a><br><a name="0551a26" id="0551a26">　　润无量贫穷　　　是名善亲王</a><br><a name="0551a27" id="0551a27">　　如人求一钱　　　声闻亦如是</a><br><a name="0551a28" id="0551a28">　　不求真解脱　　　而取小涅槃</a><br><a name="0551a29" id="0551a29">　　若起狭劣心　　　自度不度他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110550c.htm'><img src='up.gif' border=0></a>
<a href='T110551b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>