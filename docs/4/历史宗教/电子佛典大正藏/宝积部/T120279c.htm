<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0361 佛说无量清净平等觉经 0279c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 361 佛说无量清净平等觉经</font> <font face='Arial'>(卷1)</font> <font face='Arial'>T12, p0279c</h2></font><hr>
<span class='old'>
</a><a name="0279b28" id="0279b28">远闻长者。香辟疫长者。安吉长者。施宝盈</a><a name="0279b29" id="0279b29">长者。欣赞长者。胎施殷长者。供异道长者。</span><a name="0279c01" id="0279c01">勇降怨长者。宝珥长者。宝结长者。清信女</a><a name="0279c02" id="0279c02">名曰生偻。名曰黑哲。名曰信法。名曰软</a><a name="0279c03" id="0279c03">善。名曰乐凉。名曰忍苦乐。名曰乐爱优婆</a><a name="0279c04" id="0279c04">夷。如此之人皆一种类。消尽诸垢勇净者也。</a><a name="0279c05" id="0279c05">无数之众悉共大会。于时佛坐思念正道。面</a><a name="0279c06" id="0279c06">有九色光。数千百变光甚大明。贤者阿难即</a><a name="0279c07" id="0279c07">从座起。更正衣服稽首佛足。长跪叉手。前白</a><a name="0279c08" id="0279c08">佛言。今佛面目光色。何以时时更变明乃尔</a><a name="0279c09" id="0279c09">乎。今佛面目光精数百千色。上下明彻好乃</a><a name="0279c10" id="0279c10">如是。我侍佛已来未曾见佛身体光曜巍巍</a><a name="0279c11" id="0279c11">重明乃尔。我未曾见至真等正觉光明威神</a><a name="0279c12" id="0279c12">有如今日明好不妄。会当念诸过去当来若</a><a name="0279c13" id="0279c13">他方佛国今现在佛</a><a name="0279c14" id="0279c14"><p>佛告阿难。有诸天来教汝。诸佛教汝令问我</a><a name="0279c15" id="0279c15">耶。若自从智出乎。阿难白佛言。亦无诸天</a><a name="0279c16" id="0279c16">无诸佛教。我今问佛者。自从意出来白佛耳。</a><a name="0279c17" id="0279c17">每佛坐起若行出入。有所至到。所当作为。</a><a name="0279c18" id="0279c18">所当教敕。我辄知佛意。今佛独当展转相思。</a><a name="0279c19" id="0279c19">故使面色光明乃如此耳。佛言。善哉阿难。</a><a name="0279c20" id="0279c20">若所问者。甚深快善多所度脱。若问佛者。</a><a name="0279c21" id="0279c21">胜于供养一天下阿罗汉辟支佛。布施诸天</a><a name="0279c22" id="0279c22">人民。及蜎飞蠕动之类累劫。百千万亿倍矣。</a><a name="0279c23" id="0279c23">佛言阿难。今诸天帝王人民。及蜎飞蠕动之</a><a name="0279c24" id="0279c24">类。汝皆度脱之。佛言。佛威神甚重难当。若</a><a name="0279c25" id="0279c25">所问者大深。汝乃慈心。于佛所哀。诸天人</a><a name="0279c26" id="0279c26">民。若比丘比丘尼优婆塞优婆夷大善。当尔</a><a name="0279c27" id="0279c27">尔。皆过度之。佛语阿难。如世间有优昙</a><a name="0279c28" id="0279c28">钵树。但有实无有华。天下有佛。乃有华出</a><a name="0279c29" id="0279c29">耳。世间有佛甚难得值。今我作佛出于天下。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120279b.htm'><img src='up.gif' border=0></a>
<a href='T120280a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>