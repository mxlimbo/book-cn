<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0851c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷27)</font> 精进波罗蜜多品第九之一 <font face='Arial'>T11, p0851c</h2></font><hr>
<span class='old'>
</a><a name="0851b28" id="0851b28">力。阿罗汉智力。又令获得十信十住十行十</a><a name="0851b29" id="0851b29">回向不退转地智力。一生补处菩萨之位。乃</span><a name="0851c01" id="0851c01">至广说无量世界一切有情。普令获得一生</a><a name="0851c02" id="0851c02">补处菩萨智力。若诸有情。于如来无分别及</a><a name="0851c03" id="0851c03">有分别智力等。如是听已。不惊不怖。当于彼</a><a name="0851c04" id="0851c04">时次第乐欲甚深智力。比前功德。百分千分</a><a name="0851c05" id="0851c05">百千万亿分阿僧o分。乃至乌波尼杀昙分。</a><a name="0851c06" id="0851c06">不及其一。而菩萨乐欲发起勇猛精进。宁弃</a><a name="0851c07" id="0851c07">身命头目髓脑一切支分。于如来智力。不乐</a><a name="0851c08" id="0851c08">暂时间断修习。如是弃舍勇猛精进。我说是</a><a name="0851c09" id="0851c09">名菩萨不退精进之行。复次舍利子。菩萨摩</a><a name="0851c10" id="0851c10">诃萨。应当如是修学。不退转地乃至发起一</a><a name="0851c11" id="0851c11">心。遍入过去未来现在一切有情无量无边</a><a name="0851c12" id="0851c12">心行差别。若诸有情具足充满贪嗔痴等一</a><a name="0851c13" id="0851c13">切烦恼而复回入菩萨之心。是时菩萨以智</a><a name="0851c14" id="0851c14">慧力。譬喻言辞种种推求。如是发起勇猛精</a><a name="0851c15" id="0851c15">进。见是色相一切有情贪嗔痴等之所烧煮。</a><a name="0851c16" id="0851c16">是时菩萨以诸方便。普令止息一切苦恼。如</a><a name="0851c17" id="0851c17">彼灰烬散灭无余。复令修习趣涅盘道。我说</a><a name="0851c18" id="0851c18">是名菩萨不退精进之行</a><a name="0851c19" id="0851c19"><p>复次舍利子。菩萨摩诃萨修不退精进行时。</a><a name="0851c20" id="0851c20">所谓身作业善。语作业善。意作业善。乃至所</a><a name="0851c21" id="0851c21">有一切精进波罗蜜多。皆悉不离身语意业</a><a name="0851c22" id="0851c22">之所修习。然于三业发生精进意为最胜。云</a><a name="0851c23" id="0851c23">何意业精进最胜。谓无分别及有分别。云何</a><a name="0851c24" id="0851c24">无分别谓菩提心。云何有分别。谓于一切有</a><a name="0851c25" id="0851c25">情起大悲心。云何无分别。谓于忍智悟无我</a><a name="0851c26" id="0851c26">理。云何有分别。谓能摄受一切有情。云何无</a><a name="0851c27" id="0851c27">分别。谓虽能摄受一切有情而无取相。云何</a><a name="0851c28" id="0851c28">有分别。谓厌离轮回。无分别者。谓于三界都</a><a name="0851c29" id="0851c29">无所得。有分别者。谓诸有财宝随乐舍施。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110851b.htm'><img src='up.gif' border=0></a>
<a href='T110852a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>