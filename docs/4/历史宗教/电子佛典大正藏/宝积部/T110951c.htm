<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0951c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷11)</font> 广果天授记品第二十三 <font face='Arial'>T11, p0951c</h2></font><hr>
<span class='old'>
</a><a name="0951b28" id="0951b28">供养。奉上如来。复闻与授成佛之记。心大欢</a><a name="0951b29" id="0951b29">喜得未曾有。是诸天子即作是念。如来所说</span><a name="0951c01" id="0951c01">一切诸法。于三际中求不可得。一切诸根皆</a><a name="0951c02" id="0951c02">不可说。若能入解彼法界者。则能通达一切</a><a name="0951c03" id="0951c03">诸法。若能了知一切诸法。则能证得四如实</a><a name="0951c04" id="0951c04">谛。所谓苦谛集谛灭谛道谛。如世尊说。一切</a><a name="0951c05" id="0951c05">诸法皆悉空寂。无我无人无众生无寿者无</a><a name="0951c06" id="0951c06">想无作。我等天子。于此法中心得决了。不生</a><a name="0951c07" id="0951c07">疑惑。世尊。以诸众生本寂静故。则无有苦。当</a><a name="0951c08" id="0951c08">如是知。所以者何。众生无故苦谛亦无。以无</a><a name="0951c09" id="0951c09">苦故集谛亦无。何以故。若无是因则无其果。</a><a name="0951c10" id="0951c10">世尊。以无集故灭谛亦无。何以故。若无集谛</a><a name="0951c11" id="0951c11">则无断集。以无灭故道谛亦无。何以故。无有</a><a name="0951c12" id="0951c12">是道不断集者。世尊。彼烦恼业不可得故。断</a><a name="0951c13" id="0951c13">烦恼灭亦不可得。以灭不可得故道亦不可</a><a name="0951c14" id="0951c14">得。未有是道无其果者。此四圣谛。但是分别</a><a name="0951c15" id="0951c15">假施设有。以非有故不可说为过现未来。何</a><a name="0951c16" id="0951c16">以故。过去已灭现在不住未来未至。于三际</a><a name="0951c17" id="0951c17">中皆不可得。依世俗谛有种种相。若三际非</a><a name="0951c18" id="0951c18">有。彼则无生亦非有灭。无想无作无施无受</a><a name="0951c19" id="0951c19">无说无听。无所说法无了悟者。以彼三世未</a><a name="0951c20" id="0951c20">曾有故。若法若空皆不可说。众生颠倒不能</a><a name="0951c21" id="0951c21">入解。无因无缘无名无相。无所诠表无所趣</a><a name="0951c22" id="0951c22">向。自性离故皆不可得。彼不可得亦不可得。</a><a name="0951c23" id="0951c23">何以故。以众生界本非有故。若彼彼法皆不</a><a name="0951c24" id="0951c24">可得。则无染净。无作无证。无凡夫地。无声闻</a><a name="0951c25" id="0951c25">地。无缘觉地。无菩萨地。无如来地。非地非</a><a name="0951c26" id="0951c26">无地。此即真如寂静无相。若说有表有为限</a><a name="0951c27" id="0951c27">量。名如来者。依世俗说。非胜义中有如来也。</a><a name="0951c28" id="0951c28">何以故。法无得故。若彼如来广大宣说色界</a><a name="0951c29" id="0951c29">乃至识界如是意界乃至法界。若无法界。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110951b.htm'><img src='up.gif' border=0></a>
<a href='T110952a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>