<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0007c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷2)</font> 三律仪会第一之一 <font face='Arial'>T11, p0007c</h2></font><hr>
<span class='old'>
</a><a name="0007b28" id="0007b28">彼住色受想行识生心故。未来比丘。住是经</a><a name="0007b29" id="0007b29">典表示法中。如住色受想行识生故。复有一</span><a name="0007c01" id="0007c01">类诸比丘等。住在家法。于胜义谛无复志求。</a><a name="0007c02" id="0007c02">如生盲人以金华鬘冠饰其首。而不自见。当</a><a name="0007c03" id="0007c03">于尔时。诸比丘辈亦复如是。闻是等经言说</a><a name="0007c04" id="0007c04">文字。尚不受持。况复能入所修胜义。譬如幼</a><a name="0007c05" id="0007c05">童若男若女。为大丈夫之所诃叱。此幼男女。</a><a name="0007c06" id="0007c06">于后异时。闻是人名惊恐怖畏。当于尔时。诸</a><a name="0007c07" id="0007c07">比丘等亦复如是。闻此等经如饱摔。知已</a><a name="0007c08" id="0007c08">不悔乐好衣服。返于是经而生怖畏。迦叶。</a><a name="0007c09" id="0007c09">如系虾蟆在猕猴手。而此猕猴面不回顾。当</a><a name="0007c10" id="0007c10">于尔时。诸比丘等亦复如是。闻此等经违背</a><a name="0007c11" id="0007c11">不顾。不住其前。迦叶。譬如野干为狗所逐走</a><a name="0007c12" id="0007c12">趣冢间窟穴深坑。当于尔时。诸比丘辈亦复</a><a name="0007c13" id="0007c13">如是。闻说此经如野干走野干走者。谓犯禁</a><a name="0007c14" id="0007c14">戒诽谤是经。闻是经已退道还家。驰求欲境</a><a name="0007c15" id="0007c15">趣向女人。趣于斗诤喧杂医术及以断事。而</a><a name="0007c16" id="0007c16">于其中多犯禁戒。我说此等如趣冢间。身坏</a><a name="0007c17" id="0007c17">命终堕于恶趣。如趣窟穴。驰骋剑叶刀刃枪</a><a name="0007c18" id="0007c18">林诸大地狱。如趣深坑。迦叶。当于尔时诸比</a><a name="0007c19" id="0007c19">丘辈成就如是野干之法。不能悟入如是等</a><a name="0007c20" id="0007c20">经。但能毁谤称扬过失。身坏命终堕大地</a><a name="0007c21" id="0007c21">狱</a><a name="0007c22" id="0007c22"><p>复次迦叶。若有比丘作如是言。若表示法非</a><a name="0007c23" id="0007c23">真实者。如来言说亦非实耶。彼若说言。佛之</a><a name="0007c24" id="0007c24">表示名为真实。诸表示法亦应名实。有智比</a><a name="0007c25" id="0007c25">丘应问之曰。大德今者为执何事。为执空耶。</a><a name="0007c26" id="0007c26">为表示耶。彼若说言。我执表示。应报之曰。汝</a><a name="0007c27" id="0007c27">即是佛。何以故。汝有言说表示法故。彼若说</a><a name="0007c28" id="0007c28">言。我执于空。应问彼言。当为我说。执何等</a><a name="0007c29" id="0007c29">空。何以故。不可言说名之为空。若执表示以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110007b.htm'><img src='up.gif' border=0></a>
<a href='T110008a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>