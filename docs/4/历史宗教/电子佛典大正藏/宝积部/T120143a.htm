<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0143a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷1)</font> <font face='Arial'>T12, p0143a</h2></font><hr>
<span class='old'>
</a><a name="0142c28" id="0142c28">诸刹皆为一刹。一切众生悉为一神。一切诸</a><a name="0142c29" id="0142c29">法悉为一法。是一定故故名曰一。亦非定</span><a name="0143a01" id="0143a01">一亦非若干。文殊师利。举其要义不以多言。</a><a name="0143a02" id="0143a02">即从座起偏出右肩右膝着地叉手白佛。愿</a><a name="0143a03" id="0143a03">欲所问。若见听者乃敢自陈。佛言。恣所欲问。</a><a name="0143a04" id="0143a04">如来当决所怀疑结令心欢然。文殊则问。何</a><a name="0143a05" id="0143a05">谓菩萨义所归乎。佛告文殊。晓了诸法靡不</a><a name="0143a06" id="0143a06">通畅故曰菩萨。又问。何谓菩萨晓了诸法。佛</a><a name="0143a07" id="0143a07">言。菩萨晓了眼耳鼻口身心无有弊碍。何谓</a><a name="0143a08" id="0143a08">晓了六情事者。晓了于眼则本净空。耳鼻口</a><a name="0143a09" id="0143a09">身意亦复如是悉空本净。不自想念我晓了</a><a name="0143a10" id="0143a10">之。色声香味细滑之法悉空本净。不想晓了。</a><a name="0143a11" id="0143a11">又文殊师利。若有菩萨了五盛阴。何谓晓了。</a><a name="0143a12" id="0143a12">了空无想无愿。离欲恍惚寂无所有。归于澹</a><a name="0143a13" id="0143a13">泊悉无所生无来无往。犹如野马幻化水月</a><a name="0143a14" id="0143a14">芭蕉梦中所见。不得久存而无坚固虚无无</a><a name="0143a15" id="0143a15">处。若能晓了如斯义者是谓菩萨。又文殊师</a><a name="0143a16" id="0143a16">利。解淫怒痴五阴六衰因想而生。其贪欲者</a><a name="0143a17" id="0143a17">悉从想生。其想亦空虚无无形。无有言辞亦</a><a name="0143a18" id="0143a18">无教化。其淫怒痴于无本法。无能染污不迷</a><a name="0143a19" id="0143a19">不惑。佛言文殊师利。菩萨晓了众生之行。此</a><a name="0143a20" id="0143a20">人多欲。斯人多嗔。此人多痴。其多欲者恩爱</a><a name="0143a21" id="0143a21">隆崇。犹如五谷草木茂盛种类布散不适一</a><a name="0143a22" id="0143a22">处。其多嗔者怒恨炽盛。如野火燃烧炙草</a><a name="0143a23" id="0143a23">木。城郭屋宅。靡不被害。其痴多者暗暗冥</a><a name="0143a24" id="0143a24">冥如无日明。若其屋中覆盖在罂。迷惑穷</a><a name="0143a25" id="0143a25">极不识东西。菩萨大士晓了本行。从其心意</a><a name="0143a26" id="0143a26">聪明暗塞。原际所趣诸根优劣。而为说法。各</a><a name="0143a27" id="0143a27">令入律而度脱之。佛语文殊师利。菩萨晓</a><a name="0143a28" id="0143a28">了一切众生。云何晓了一切众生。皆假号耳。</a><a name="0143a29" id="0143a29">若真谛观其假号者亦无处所。其众生者悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120142c.htm'><img src='up.gif' border=0></a>
<a href='T120143b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>