<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0351 佛说摩诃衍宝严经 0196c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 351 佛说摩诃衍宝严经</font> <font face='Arial'>(卷1)</font> <font face='Arial'>T12, p0196c</h2></font><hr>
<span class='old'>
</a><a name="0196b28" id="0196b28">无生故。不以如观诸法如。诸法自如故。是谓</a><a name="0196b29" id="0196b29">中道真实观法。不以无人观诸法空。诸法自</span><a name="0196c01" id="0196c01">空故。如是本空末空。现在世空。当令依空莫</a><a name="0196c02" id="0196c02">依于人。若有依空。倚此空者。我说是人远</a><a name="0196c03" id="0196c03">离此法。如是迦叶。宁猗我见积若须弥。不</a><a name="0196c04" id="0196c04">以憍慢。亦不多闻而猗空见者。我所不治。譬</a><a name="0196c05" id="0196c05">如良医应病与药。病去药存。于迦叶意所趣</a><a name="0196c06" id="0196c06">云何。此人苦患宁尽不耶。答曰。不也世尊。所</a><a name="0196c07" id="0196c07">以者何。药在体故。如是迦叶。空断一切见。若</a><a name="0196c08" id="0196c08">有猗空见者。我所不治。亦复如是。譬如有人</a><a name="0196c09" id="0196c09">畏于虚空啼泣而说。今当为我去此虚空。于</a><a name="0196c10" id="0196c10">迦叶意所趣云何。宁能去不。答曰不也世尊。</a><a name="0196c11" id="0196c11">如是迦叶。若畏空者。我说此人甚为狂惑。所</a><a name="0196c12" id="0196c12">以者何。众生造空而彼畏之。譬如画师作鬼</a><a name="0196c13" id="0196c13">神像即自恐惧。如是迦叶。诸凡愚人自造色</a><a name="0196c14" id="0196c14">声香味细滑之法。轮转生死不知此法。亦复</a><a name="0196c15" id="0196c15">如是。譬如幻师化作幻人。而食幻师无有真</a><a name="0196c16" id="0196c16">实。如是迦叶。修行比丘。随所思惟一切虚伪。</a><a name="0196c17" id="0196c17">而不真实无有坚固。亦复如是。譬如二木因</a><a name="0196c18" id="0196c18">之更生火而烧彼木。如是迦叶。因真实观生</a><a name="0196c19" id="0196c19">无漏慧根。而彼即烧于真实观。亦复如是。譬</a><a name="0196c20" id="0196c20">如然灯诸冥悉除。此闇无所从来亦无所至。</a><a name="0196c21" id="0196c21">不从东方南方西方北方而来。亦不至彼。如</a><a name="0196c22" id="0196c22">是迦叶。智慧已生无智即灭。此无智者。无所</a><a name="0196c23" id="0196c23">从来亦无所至。如是迦叶。灯无此念我当除</a><a name="0196c24" id="0196c24">冥。而灯然者诸冥即除。灯闇俱空。不可获</a><a name="0196c25" id="0196c25">持无作无造。亦复如是。譬如迦叶百岁冥室</a><a name="0196c26" id="0196c26">若然灯者。彼闇颇有是念。我当住此而不去</a><a name="0196c27" id="0196c27">耶。答曰不也世尊。此闇必灭。如是迦叶。若</a><a name="0196c28" id="0196c28">有众生百千劫中造作结行。以一正观无漏</a><a name="0196c29" id="0196c29">智灯即得除尽亦复如是。譬如空中不生五<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120196b.htm'><img src='up.gif' border=0></a>
<a href='T120197a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>