<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0340 文殊师利所说不思议佛境界经 0112b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 340 文殊师利所说不思议佛境界经</font> <font face='Arial'>(卷2)</font> <font face='Arial'>T12, p0112b</h2></font><hr>
<span class='old'>
</a><a name="0112a28" id="0112a28">之力。其道场中悉皆容受而无迫隘</a><a name="0112a29" id="0112a29"><p>尔时善胜天子。白文殊师利菩萨言。大士。今</span><a name="0112b01" id="0112b01">此大众悉已来集。愿以辩才阐明法教。时文</a><a name="0112b02" id="0112b02">殊师利菩萨普告众言。诸仁者。若诸菩萨。</a><a name="0112b03" id="0112b03">住四种行。则能成就一切善法。何等为四。一</a><a name="0112b04" id="0112b04">者持戒。二者修禅。三者神通。四者调伏。若能</a><a name="0112b05" id="0112b05">持戒则成就多闻。若能修禅则成就般若。若</a><a name="0112b06" id="0112b06">得神通则成就胜智。若住调伏则能成就心</a><a name="0112b07" id="0112b07">不放逸。是故我言若诸菩萨住于四行则能</a><a name="0112b08" id="0112b08">成就一切善法。诸仁者。当知持戒具足八法</a><a name="0112b09" id="0112b09">而得清净。何等为八。一者身行端直。二者</a><a name="0112b10" id="0112b10">诸业淳净。三者心无瑕垢。四者志尚坚贞。</a><a name="0112b11" id="0112b11">五者正命自资。六者头陀知足。七者离诸诈</a><a name="0112b12" id="0112b12">伪不实之相。八者恒不忘失菩提之心。是名</a><a name="0112b13" id="0112b13">持戒八种清净</a><a name="0112b14" id="0112b14"><p>复次诸仁者。应知多闻亦以八法而得清净。</a><a name="0112b15" id="0112b15">何等为八。一者敬顺师长。二者摧伏x慢。三</a><a name="0112b16" id="0112b16">者精勤记持。四者正念不错。五者说释无倦。</a><a name="0112b17" id="0112b17">六者不自矜伐。七者如理观察。八者依教修</a><a name="0112b18" id="0112b18">行。是名多闻八种清净</a><a name="0112b19" id="0112b19"><p>复次诸仁者。应知禅定亦以八法而得清净。</a><a name="0112b20" id="0112b20">何等为八。一者常居兰若宴寂思惟。二者不</a><a name="0112b21" id="0112b21">共众人群聚谈说。三者于外境界无所贪着。</a><a name="0112b22" id="0112b22">四者若身若心舍诸荣好。五者饮食少欲。六</a><a name="0112b23" id="0112b23">者无攀缘处。七者不乐修饰音声文字。八者</a><a name="0112b24" id="0112b24">转教他人令得圣乐</a><a name="0112b25" id="0112b25"><p>复次。诸仁者。应知般若亦以八法而得清净。</a><a name="0112b26" id="0112b26">何等为八。一者善知诸蕴。二者善知诸界。三</a><a name="0112b27" id="0112b27">者善知诸处。四者善知诸根。五者善知三解</a><a name="0112b28" id="0112b28">脱门。六者永拔一切烦恼根本。七者永出一</a><a name="0112b29" id="0112b29">切盖缠等惑。八者永离一切诸见所行。是名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120112a.htm'><img src='up.gif' border=0></a>
<a href='T120112c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>