<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0353a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷61)</font> 菩萨见实会第十六 序品第一 <font face='Arial'>T11, p0353a</h2></font><hr>
<span class='old'>
</a><a name="0352c28" id="0352c28"><p>尔时慧命优陀夷受佛教已。默然许可。时优</a><a name="0352c29" id="0352c29">陀夷。过夜晓已至于食时。着衣持钵入迦毗</span><a name="0353a01" id="0353a01">城。时有释种一千余人。集在王门皆有所须。</a><a name="0353a02" id="0353a02">时净饭王。闻佛如来到迦毗城在尼居林。起</a><a name="0353a03" id="0353a03">嫌恨意。此儿出家退我种族。富贵大乐如其</a><a name="0353a04" id="0353a04">在家。应绍金轮王四天下如法统领。民无逆</a><a name="0353a05" id="0353a05">命七宝具足。其七者何。一曰轮宝二曰象宝。</a><a name="0353a06" id="0353a06">三曰马宝。四曰摩尼宝。五称女宝。六曰主</a><a name="0353a07" id="0353a07">藏臣宝。七称导师宝。具足千子。勇健难当。</a><a name="0353a08" id="0353a08">颜容美妙。能摧强敌。护四天下。不以刀杖</a><a name="0353a09" id="0353a09">料理国土。如法治正自然泰平。我得轮王自</a><a name="0353a10" id="0353a10">在快乐。彼应尊重供养于我。以儿出家故所</a><a name="0353a11" id="0353a11">应得者悉皆坠落。作是念已敕诸释种。一切</a><a name="0353a12" id="0353a12">不得至我儿所敬信听法。若有犯者当斩其</a><a name="0353a13" id="0353a13">首。时有释种名曰喜面。不在众中不闻王教。</a><a name="0353a14" id="0353a14">见优陀夷即往其所。稽首白言。善来尊者得</a><a name="0353a15" id="0353a15">平安耶。世尊安乐少病少恼起居轻利。在路</a><a name="0353a16" id="0353a16">不疲供馔不乏也。时优陀夷报喜面言。如来</a><a name="0353a17" id="0353a17">安乐少病少恼起居轻利。在路不疲饮食无</a><a name="0353a18" id="0353a18">乏。时有释种名曰善觉。见喜面共优陀夷在</a><a name="0353a19" id="0353a19">屏处语。亦诣其所。白言大德。自远而来比</a><a name="0353a20" id="0353a20">康吉耶。世尊起居安乐少病少恼。在路不疲</a><a name="0353a21" id="0353a21">供馔无乏耶。优陀夷答言。如来圣御安乐。</a><a name="0353a22" id="0353a22">在路不疲无所乏少。尔时复有二释种。一名</a><a name="0353a23" id="0353a23">无忧。二名离忧。见喜面善觉共优陀夷在于</a><a name="0353a24" id="0353a24">屏处。亦复弃众往诣其所。白优陀夷言。善来</a><a name="0353a25" id="0353a25">至此气力好耶。世尊起居安乐耶。远涉途路</a><a name="0353a26" id="0353a26">得无疲耶。优陀夷报言。如来圣御安乐涉路</a><a name="0353a27" id="0353a27">不疲。时二释种重白言。如来途路何故无乏</a><a name="0353a28" id="0353a28">也。优陀夷报言。以四天王及天帝释诸梵天</a><a name="0353a29" id="0353a29">王常来供养故无所乏。时诸释种俱白优陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110352c.htm'><img src='up.gif' border=0></a>
<a href='T110353b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>