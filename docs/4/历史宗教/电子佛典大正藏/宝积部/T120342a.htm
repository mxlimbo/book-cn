<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0365 佛说观无量寿佛经 0342a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 365 佛说观无量寿佛经</font> <font face='Arial'>(卷1)</font> 御制无量寿佛赞 <font face='Arial'>T12, p0342a</h2></font><hr>
<span class='old'>
</a><a name="0341c28" id="0341c28">韦提希。汝及众生。应当专心。系念一处。</a><a name="0341c29" id="0341c29">想于西方。云何作想。凡作想者。一切众生</span><a name="0342a01" id="0342a01">自非生盲。有目之徒皆见日没。当起想念。</a><a name="0342a02" id="0342a02">正坐西向谛观于日。令心坚住。专想不</a><a name="0342a03" id="0342a03">移。见日欲没状如悬鼓。既见日已。闭目</a><a name="0342a04" id="0342a04">开目皆令明了。是为日想。名曰初观。作</a><a name="0342a05" id="0342a05">是观者名为正观。若他观者名为邪观。佛</a><a name="0342a06" id="0342a06">告阿难及韦提希。初观成已。次作水想。想</a><a name="0342a07" id="0342a07">见西方一切皆是大水。见水澄清。亦令明</a><a name="0342a08" id="0342a08">了。无分散意。既见水已当起冰想。见冰映</a><a name="0342a09" id="0342a09">彻作琉璃想。此想成已。见琉璃地内外映</a><a name="0342a10" id="0342a10">彻。下有金刚七宝金幢。擎琉璃地。其幢八方</a><a name="0342a11" id="0342a11">八楞具足。一一方面百宝所成。一一宝珠有</a><a name="0342a12" id="0342a12">千光明。一光明八万四千色。映琉璃地。如</a><a name="0342a13" id="0342a13">亿千日不可具见。琉璃地上。以黄金绳杂</a><a name="0342a14" id="0342a14">厕间错。以七宝界分齐分明。一一宝中有</a><a name="0342a15" id="0342a15">五百色光。其光如花。又似星月。悬处虚空</a><a name="0342a16" id="0342a16">成光明台。楼阁千万百宝合成。于台两边</a><a name="0342a17" id="0342a17">各有百亿花幢无量乐器。以为庄严。八种清</a><a name="0342a18" id="0342a18">风从光明出。鼓此乐器。演说苦空无常无</a><a name="0342a19" id="0342a19">我之音。是为水想。名第二观。此想成时。一</a><a name="0342a20" id="0342a20">一观之极令了了。闭目开目不令散失。唯</a><a name="0342a21" id="0342a21">除食时。恒忆此事。作此观者名为正观。</a><a name="0342a22" id="0342a22">若他观者名为邪观。佛告阿难及韦提希。水</a><a name="0342a23" id="0342a23">想成已。名为粗见极乐国地。若得三昧。</a><a name="0342a24" id="0342a24">见彼国地了了分明。不可具说。是为地想。</a><a name="0342a25" id="0342a25">名第三观</a><a name="0342a26" id="0342a26"><p>佛告阿难。汝持佛语。为未来世一切大众</a><a name="0342a27" id="0342a27">欲脱苦者。说是观地法。若观是地者。除八</a><a name="0342a28" id="0342a28">十亿劫生死之罪。舍身他世必生净国。心</a><a name="0342a29" id="0342a29">得无疑。作是观者名为正观。若他观者名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120341c.htm'><img src='up.gif' border=0></a>
<a href='T120342b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>