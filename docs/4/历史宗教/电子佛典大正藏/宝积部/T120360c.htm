<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0372 佛说如幻三摩地无量印法门经 0360c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 372 佛说如幻三摩地无量印法门经</font> <font face='Arial'>(卷2)</font> <font face='Arial'>T12, p0360c</h2></font><hr>
<span class='old'>
</a><a name="0360b28" id="0360b28">明。照此三千大千世界。是时彼二菩萨。前诣</a><a name="0360b29" id="0360b29">佛所。头面礼足。右绕三匝退住一面。俱白佛</span><a name="0360c01" id="0360c01">言。无量光如来应供正等正觉。致问世尊释</a><a name="0360c02" id="0360c02">迦牟尼如来少病少恼动止轻利安乐行不。</a><a name="0360c03" id="0360c03">彼二菩萨复白佛言。我等菩萨声闻。于极乐</a><a name="0360c04" id="0360c04">世界见佛世尊。故来瞻觐。时此娑婆世界佛</a><a name="0360c05" id="0360c05">会之中。所有菩萨声闻大众。见此世界清净</a><a name="0360c06" id="0360c06">严饰。及见无数广大楼阁已。咸起是念。如来</a><a name="0360c07" id="0360c07">何故现是威力。而能令彼诸大菩萨来至于</a><a name="0360c08" id="0360c08">此</a><a name="0360c09" id="0360c09"><p>尔时胜华藏菩萨。承佛威神。从座而起前白</a><a name="0360c10" id="0360c10">佛言。希有世尊。希有善逝。今此娑婆世界如</a><a name="0360c11" id="0360c11">是严饰。及现楼阁。为是如来威神力邪。为</a><a name="0360c12" id="0360c12">是彼二菩萨威力所变。愿佛为说</a><a name="0360c13" id="0360c13"><p>佛告胜华藏菩萨摩诃萨言。胜华藏。此非如</a><a name="0360c14" id="0360c14">来威神之力。乃是观自在菩萨摩诃萨。大势</a><a name="0360c15" id="0360c15">至菩萨摩诃萨。威力所变。故现是相。胜华藏</a><a name="0360c16" id="0360c16">复白佛言。希有世尊。希有善逝。此二大士。已</a><a name="0360c17" id="0360c17">得不可思议愿力清净善根洁白。乃能有是</a><a name="0360c18" id="0360c18">神通威力。佛言胜华藏。如是如是。如汝所说。</a><a name="0360c19" id="0360c19">此二大士已于俱胝百千那庾多劫。积集善</a><a name="0360c20" id="0360c20">根清净洁白。又复已得如幻三摩地法门。从</a><a name="0360c21" id="0360c21">是三摩地中。能现如是种种色相神通等事</a><a name="0360c22" id="0360c22"><p>复次胜华藏。且置是事。汝观东方为有何相。</a><a name="0360c23" id="0360c23">胜华藏菩萨承佛圣旨。即以无碍清净天眼。</a><a name="0360c24" id="0360c24">观见东方殑伽沙数佛刹之中。有殑伽沙数</a><a name="0360c25" id="0360c25">诸佛世尊。彼一一佛前。皆有观自在菩萨摩</a><a name="0360c26" id="0360c26">诃萨。大势至菩萨摩诃萨。各礼佛足。又闻其</a><a name="0360c27" id="0360c27">言。无量光如来应供正等正觉致问世尊少</a><a name="0360c28" id="0360c28">病少恼动止轻利安乐行不。及见无量广大</a><a name="0360c29" id="0360c29">楼阁妙宝严饰。如是南西北方。四维上下。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120360b.htm'><img src='up.gif' border=0></a>
<a href='T120361a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>