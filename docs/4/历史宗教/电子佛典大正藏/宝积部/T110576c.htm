<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0576c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷103)</font> 第三十六善住意天子会 <font face='Arial'>T11, p0576c</h2></font><hr>
<span class='old'>
</a><a name="0576b28" id="0576b28"><p><span class='byline'>　　　　隋天竺三藏达摩笈多译</span><br></a><a name="0576b29" id="0576b29"><p><b>　　<A NAME="n252"></A>善住意天子会第三十六之二开实义品</span><a name="0576c01" id="0576c01">第二</b></a><a name="0576c02" id="0576c02"><p>尔时大集众中。有上首天。所谓善住意天子。</a><a name="0576c03" id="0576c03">善寂天子。惭愧天子。与如是等九十六亿诸</a><a name="0576c04" id="0576c04">天子俱。一切皆行菩萨之道。咸共往诣文殊</a><a name="0576c05" id="0576c05">师利所。至其门外右绕七匝。绕七匝已。然后</a><a name="0576c06" id="0576c06">雨天曼陀罗花。其所雨花遍覆虚空。高十由</a><a name="0576c07" id="0576c07">旬成花网台。形如宝塔。时文殊师利持此花</a><a name="0576c08" id="0576c08">台。供养世尊。供养已。即以神力。令此三千大</a><a name="0576c09" id="0576c09">千世界一切国土。虚空之中花网遍覆。是花</a><a name="0576c10" id="0576c10">光明。普照三千大千世界。皆大明盛。复雨天</a><a name="0576c11" id="0576c11">曼陀罗花。尔时文殊师利菩萨摩诃萨。闲雅</a><a name="0576c12" id="0576c12">安详从精舍出。更以神力。令所居地。自然</a><a name="0576c13" id="0576c13">而有七宝妙座。其座巍巍具足庄严。文殊师</a><a name="0576c14" id="0576c14">利敛容整服。升此宝座。时善住意天子。见文</a><a name="0576c15" id="0576c15">殊师利升宝座已。即以顶礼文殊师利足。退</a><a name="0576c16" id="0576c16">住一面。一切诸天。亦皆顶礼文殊师利足。尔</a><a name="0576c17" id="0576c17">时文殊师利。如是思惟。谁于今日。堪任与我</a><a name="0576c18" id="0576c18">在世尊前对扬深法。谁为法器。能受如是不</a><a name="0576c19" id="0576c19">思议句。甚难证句。无处所句。无所著句。无戏</a><a name="0576c20" id="0576c20">论句。不可得句。不可说句。甚深句。真实句。</a><a name="0576c21" id="0576c21">无碍句。不可坏句。空句。无相句。无愿句。如</a><a name="0576c22" id="0576c22">如句。实际句。法界句。无形貌句。不取句。不</a><a name="0576c23" id="0576c23">舍句。佛句法句僧句。智慧满足句。三界平等</a><a name="0576c24" id="0576c24">句。一切法无所得句。一切法无生句。师子</a><a name="0576c25" id="0576c25">句。勇猛句。无句句。如斯说已谁听者乎。于是</a><a name="0576c26" id="0576c26">文殊师利。复更思惟。今此唯有善住意天子。</a><a name="0576c27" id="0576c27">已于过去供养多佛。入深法忍具足辩才。当</a><a name="0576c28" id="0576c28">能与我处世尊前共谈实义。尔时文殊师利</a><a name="0576c29" id="0576c29">如是念已。即语善住意天子言。天子。汝今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110576b.htm'><img src='up.gif' border=0></a>
<a href='T110577a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>