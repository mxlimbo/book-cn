<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0317 佛说胞胎经 0887b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 317 佛说胞胎经</font> <font face='Arial'>(卷1)</font> <font face='Arial'>T11, p0887b</h2></font><hr>
<span class='old'>
</a><a name="0887a28" id="0887a28">坚亦复如是。彼于七日转化如熟。其中坚者。</a><a name="0887a29" id="0887a29">则立地种。其软湿者则为水种。其熅燸者则</span><a name="0887b01" id="0887b01">为火种。间关其间则为风种</a><a name="0887b02" id="0887b02"><p>佛告阿难。第三七日其胎之内于母腹中。有</a><a name="0887b03" id="0887b03">风名声门。而起吹之。令其胎里转就凝坚。凝</a><a name="0887b04" id="0887b04">坚何类。如指着息疮息肉坏。精变如是。住中</a><a name="0887b05" id="0887b05">七日转化成熟。彼其坚者则为地种。软湿</a><a name="0887b06" id="0887b06">者则为水种。其熅燸者则为火种。间关其内</a><a name="0887b07" id="0887b07">则为风种</a><a name="0887b08" id="0887b08"><p>佛告阿难。第四七日。其胎之内母藏起风名</a><a name="0887b09" id="0887b09">曰饮食。起吹胎里令其转坚。其坚何类。譬如</a><a name="0887b10" id="0887b10">含血之类有子。名曰不注(晋曰觐)内骨无信</a><a name="0887b11" id="0887b11">其坚如是。住彼七日转化成熟。彼其坚者则</a><a name="0887b12" id="0887b12">为地种。软湿则为水种。熅燸则为火种。间</a><a name="0887b13" id="0887b13">关其内则为风种</a><a name="0887b14" id="0887b14"><p>佛告阿难。第五七日。其胎之内于母腹中</a><a name="0887b15" id="0887b15">藏。次有风起名曰导御。吹其坚精变为体</a><a name="0887b16" id="0887b16">形。成五处应瑞。两膑两肩一头。譬如春时天</a><a name="0887b17" id="0887b17">降于雨。雨从空中堕长养树叶枝。其胎如</a><a name="0887b18" id="0887b18">是。其母藏内化成五应。两膑两肩及其头</a><a name="0887b19" id="0887b19"><p>佛告阿难。第六七日。其胎在内于母腹藏。自</a><a name="0887b20" id="0887b20">然化风名曰为水。吹其胎里令其身变化。成</a><a name="0887b21" id="0887b21">四应瑞。两膝处两肘处。佛告阿难。第七七日。</a><a name="0887b22" id="0887b22">其胎里内于母腹藏。自然化风名曰回转。吹</a><a name="0887b23" id="0887b23">之令变更成四应瑞。两手曼两臂曼。稍稍自</a><a name="0887b24" id="0887b24">长柔濡软弱。譬如聚沫干燥时。其胚里内</a><a name="0887b25" id="0887b25">四应如是。两手两足诸曼现处。佛告阿难。</a><a name="0887b26" id="0887b26">第八七日。其胎里内于母腹藏。自然化风名</a><a name="0887b27" id="0887b27">曰退转。吹其胎里现二十应处。十足指处十</a><a name="0887b28" id="0887b28">手指处。譬如天雨从空中堕。流澍觚枝使转</a><a name="0887b29" id="0887b29">茂盛。时胚胎内于腹藏起二十脔。足十指处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110887a.htm'><img src='up.gif' border=0></a>
<a href='T110887c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>