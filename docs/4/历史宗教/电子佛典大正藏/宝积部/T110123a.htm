<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0123a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷22)</font> 被甲庄严会第七之一 往生因缘品第六 <font face='Arial'>T11, p0123a</h2></font><hr>
<span class='old'>
</a><a name="0122c28" id="0122c28"><p>无边慧。诸菩萨摩诃萨。以此法行摄取道故。</a><a name="0122c29" id="0122c29">乃可名为随顺道者。观一切法性空故。无名</span><a name="0123a01" id="0123a01">故。无相故无愿故无生故。无作故厌故离</a><a name="0123a02" id="0123a02">故灭故出故。得法光明。观生尽时。不于无生</a><a name="0123a03" id="0123a03">而起生想。便于尔时超升离生出过非法。得</a><a name="0123a04" id="0123a04">道清净获无生忍。道清净故过一切想。不住</a><a name="0123a05" id="0123a05">非想灭于道想。离于法想出无明网。以明修</a><a name="0123a06" id="0123a06">习所应得法悉能得之。明所修习得何等法。</a><a name="0123a07" id="0123a07">谓明修习得想受灭。得一切法决定善巧。得</a><a name="0123a08" id="0123a08">随秘密顺于法性。诸菩萨摩诃萨。行此道时。</a><a name="0123a09" id="0123a09">不住于处不为相覆。知一切法同于虚空生</a><a name="0123a10" id="0123a10">如空生。性如空性无有少相而为挂碍。此道</a><a name="0123a11" id="0123a11">清净不畏灾患。被大甲胄不为执缚。乘于大</a><a name="0123a12" id="0123a12">乘无所迷惑。离诸障难犹如虚空。于此道中</a><a name="0123a13" id="0123a13">而发趣之。为诸众生作大光明。无边慧。是为</a><a name="0123a14" id="0123a14">诸菩萨摩诃萨殊胜之道。非诸声闻缘觉所</a><a name="0123a15" id="0123a15">行。尔时世尊。而说偈言</a><a name="0123a16" id="0123a16"><p class='lg'>　　为摄八正道　　　演说诸法行</a><br><a name="0123a17" id="0123a17">　　若住此道中　　　斯为大精进</a><br><a name="0123a18" id="0123a18">　　善法修行者　　　能于一切时</a><br><a name="0123a19" id="0123a19">　　不作不善法　　　斯行摄于道</a><br><a name="0123a20" id="0123a20">　　菩萨修习者　　　于内如理思</a><br><a name="0123a21" id="0123a21">　　于外求请问　　　斯行摄于道</a><br><a name="0123a22" id="0123a22">　　菩萨观察者　　　如事正了知</a><br><a name="0123a23" id="0123a23">　　如理如法住　　　斯行摄于道</a><br><a name="0123a24" id="0123a24">　　菩萨依怙者　　　于内随觉知</a><br><a name="0123a25" id="0123a25">　　于外无所执　　　斯行摄于道</a><br><a name="0123a26" id="0123a26">　　菩萨无畏者　　　自信无分别</a><br><a name="0123a27" id="0123a27">　　令他住净信　　　斯行摄于道</a><br><a name="0123a28" id="0123a28">　　菩萨思惟者　　　净诸所作业</a><br><a name="0123a29" id="0123a29">　　于业无所执　　　斯行摄于道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110122c.htm'><img src='up.gif' border=0></a>
<a href='T110123b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>