<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0346c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷60)</font> 文殊师利授记会第十五之一 菩萨藏会第十二之二十大自在天授记品第十二 <font face='Arial'>T11, p0346c</h2></font><hr>
<span class='old'>
</a><a name="0346b28" id="0346b28">亦复如是。师子勇猛言。何者是色等圆满。文</a><a name="0346b29" id="0346b29">殊师利言。善男子。于意云何。汝所见色是常</span><a name="0346c01" id="0346c01">耶。是无常耶。答言不也。文殊师利言。善男</a><a name="0346c02" id="0346c02">子。若法非常非无常。彼有增减耶。答言不也。</a><a name="0346c03" id="0346c03">文殊师利言。善男子。若法不增不减是名圆</a><a name="0346c04" id="0346c04">满。云何圆满。若于诸法不能了知则生分别。</a><a name="0346c05" id="0346c05">若能了知则无分别。若无分别则无增减。若</a><a name="0346c06" id="0346c06">无增减此则平等。是故善男子。若见色平等</a><a name="0346c07" id="0346c07">即是色圆满。受想行识及一切法圆满亦复</a><a name="0346c08" id="0346c08">如是</a><a name="0346c09" id="0346c09"><p>尔时师子勇猛雷音菩萨。白文殊师利言。仁</a><a name="0346c10" id="0346c10">者得法忍来。无一念心愿成正觉。而今何故</a><a name="0346c11" id="0346c11">乃劝余人令向菩提。文殊师利言。我实不曾</a><a name="0346c12" id="0346c12">劝一众生令趣菩提。何以故。众生无所有故。</a><a name="0346c13" id="0346c13">众生性自离故。若众生可得则令向菩提。既</a><a name="0346c14" id="0346c14">不可得故无所劝。何以故。平等无分别故。非</a><a name="0346c15" id="0346c15">以平等而求平等。亦无所起。是故常说。应</a><a name="0346c16" id="0346c16">观诸行。来无所从去无所至。是名平等。则是</a><a name="0346c17" id="0346c17">性空。于性空中而无所求。善男子。如汝问我</a><a name="0346c18" id="0346c18">得忍已来。无一念心当得菩提者。善男子。汝</a><a name="0346c19" id="0346c19">见彼心耶。而以此心得菩提耶。师子勇猛言。</a><a name="0346c20" id="0346c20">不也文殊师利。何以故。以心非色不可见故。</a><a name="0346c21" id="0346c21">菩提亦尔但是名想。若心名。若菩提名。皆无</a><a name="0346c22" id="0346c22">所有。文殊师利言。善男子。如汝说我不生一</a><a name="0346c23" id="0346c23">念得菩提者。是密意说。何以故。以心本来无</a><a name="0346c24" id="0346c24">有生故。是故无生。既无有生。何得何证。师子</a><a name="0346c25" id="0346c25">勇猛问言。云何名为平等证入答言。于诸法</a><a name="0346c26" id="0346c26">中无系著者名平等证。言证入者。彼微细智</a><a name="0346c27" id="0346c27">亦不生灭。与真如无异。无可分别。是名证入。</a><a name="0346c28" id="0346c28">若正见修行者于平等中无一法可得。离种</a><a name="0346c29" id="0346c29">种性亦不着一。是名证入。若以身证诸法无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110346b.htm'><img src='up.gif' border=0></a>
<a href='T110347a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>