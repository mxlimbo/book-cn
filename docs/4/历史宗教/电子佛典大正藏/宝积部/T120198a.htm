<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0351 佛说摩诃衍宝严经 0198a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 351 佛说摩诃衍宝严经</font> <font face='Arial'>(卷1)</font> <font face='Arial'>T12, p0198a</h2></font><hr>
<span class='old'>
</a><a name="0197c28" id="0197c28">所作不可故。是心如罗刹常乐求便故。是</a><a name="0197c29" id="0197c29">心如憎嫉常乐求过故。是心不可爱恩爱痴</span><a name="0198a01" id="0198a01">故。是心如贼断一切善根故。是心着色如蛾</a><a name="0198a02" id="0198a02">投火故。是心爱声如军乐战鼓音故。是心爱</a><a name="0198a03" id="0198a03">香如豕乐臭秽故。是心着味如使人乐余食</a><a name="0198a04" id="0198a04">故。是心爱更乐如蝇乐膻故。求心无有亦不</a><a name="0198a05" id="0198a05">可得。设无不可得者。则无过去未来现在。设</a><a name="0198a06" id="0198a06">无过去未来现在者则过三世。设过三世者。</a><a name="0198a07" id="0198a07">是则不有亦不无。若不有不无者是为不生。</a><a name="0198a08" id="0198a08">若不生者是为无性。若无性者是为无起。若</a><a name="0198a09" id="0198a09">不起者是亦不灭。若不灭者则无败坏。若无</a><a name="0198a10" id="0198a10">败坏者则无来无去。若无来去者则无有生</a><a name="0198a11" id="0198a11">死。若无去来无生死者是则无行。若无行者</a><a name="0198a12" id="0198a12">则是无为。若无为者则是圣贤之性。若圣性</a><a name="0198a13" id="0198a13">者则无戒不戒。若无戒不戒者则无威仪行</a><a name="0198a14" id="0198a14">亦无不威仪。若无行无威仪不威仪者。是则</a><a name="0198a15" id="0198a15">无心无心数法。若无心心数法者则无业无</a><a name="0198a16" id="0198a16">报。若无报者则无苦无乐。若无苦乐者是圣</a><a name="0198a17" id="0198a17">贤之性。若圣贤性者则无业无作。如此性中</a><a name="0198a18" id="0198a18">无作身业。亦无作口意业。此性平等无上中</a><a name="0198a19" id="0198a19">下。亦无差别。一切诸法悉平等故。如是迦叶。</a><a name="0198a20" id="0198a20">此性远离舍身口故。此性无为顺涅槃故。此</a><a name="0198a21" id="0198a21">性清净离于一切诸结垢故。此性无我离我</a><a name="0198a22" id="0198a22">作故。此性平等离虚实故。此性真出要第一</a><a name="0198a23" id="0198a23">义故。此性无不尽至竟不起常如法故。此性</a><a name="0198a24" id="0198a24">乐无为悉同等故。此性清洁至竟无垢故。此</a><a name="0198a25" id="0198a25">性非我求我不可得故。此性洁白至竟净故。</a><a name="0198a26" id="0198a26">汝等迦叶。当应求内反去求外。当来之世。</a><a name="0198a27" id="0198a27">当有比丘驰走如犬。云何比丘驰走如犬。譬</a><a name="0198a28" id="0198a28">如有犬搏掷令怖。反走逐之不趣掷者。如是</a><a name="0198a29" id="0198a29">迦叶。当有沙门婆罗门畏色声香味细滑法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120197c.htm'><img src='up.gif' border=0></a>
<a href='T120198b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>