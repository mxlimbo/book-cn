<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0064c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷11)</font> 密迹金刚力士会第三之一 清净陀罗尼品第三之一 <font face='Arial'>T11, p0064c</h2></font><hr>
<span class='old'>
</a><a name="0064b28" id="0064b28">诸佛道法。须臾一时发心之顷。等行智慧悉</a><a name="0064b29" id="0064b29">当知此。逮致佛道为最正觉。以达一切逮最</span><a name="0064c01" id="0064c01">正觉。住在一切十方世界。见不可计无限如</a><a name="0064c02" id="0064c02">来。授其右掌尽问佛道。又咨永安道德之源。</a><a name="0064c03" id="0064c03">道慧微妙无有患厌。讲论至道慧得自在。<span class='corr'>宣</span></a><a name="0064c04" id="0064c04">布平等入无邪业。分别示众无央数行。剖判</a><a name="0064c05" id="0064c05">三宝使不断绝。敷演大哀。于一切法而得自</a><a name="0064c06" id="0064c06">在。入于豪势无穷之业。若有众生诸根淳熟。</a><a name="0064c07" id="0064c07">悉能了是菩萨所行。若诸根乱不知所趣。菩</a><a name="0064c08" id="0064c08">萨适成如来道法。夙夜七日悉存法乐。观佛</a><a name="0064c09" id="0064c09">道树不以为厌。目未曾眴。百千亿天来叹供</a><a name="0064c10" id="0064c10">养。百千玉案贡上甘膳。咸发无上正真道意。</a><a name="0064c11" id="0064c11">睹见如来威仪礼节。已成佛道如来至真。时</a><a name="0064c12" id="0064c12">四天王各往执钵奉上如来。如斯刹土一四</a><a name="0064c13" id="0064c13">方域。三千大千世界为中国土。大千国土各</a><a name="0064c14" id="0064c14">有百亿。诸四方域四百亿四大天王。皆各执</a><a name="0064c15" id="0064c15">钵往授如来。如来悉受。佛显威神。使诸天王</a><a name="0064c16" id="0064c16">各不相见。各自心念。佛受我钵当以饭食。以</a><a name="0064c17" id="0064c17">此忻喜心中坦然。咸发无上至真道心。至不</a><a name="0064c18" id="0064c18">退转。佛以成道。提谓波利五百贾客。佛欲度</a><a name="0064c19" id="0064c19">之。现车马顿。贾客伴党及余而不自在。怪</a><a name="0064c20" id="0064c20">之所以。天于虚空告言。佛兴在世可往供养。</a><a name="0064c21" id="0064c21">闻之忻然。各上蜜糗醍醐。八万四千诸天子</a><a name="0064c22" id="0064c22">众。亦贡供膳。如来受之。其本宿世曾建至</a><a name="0064c23" id="0064c23">愿。如来成道。我等第一进奉供膳。欲遂本愿。</a><a name="0064c24" id="0064c24">各不相见不知所在。一一各念。独供养佛余</a><a name="0064c25" id="0064c25">无进者。以是忻预逮不退转。然后当得无上</a><a name="0064c26" id="0064c26">正真之道为最正觉度众危厄</a><a name="0064c27" id="0064c27"><p class='juan'>
大宝积经卷第十一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110064b.htm'><img src='up.gif' border=0></a>
<a href='T110065a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>