<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0280a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷47)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0280a</h2></font><hr>
<span class='old'>
</a><a name="0279c28" id="0279c28">以诸众生能随佛学。如来不违彼意必现其</a><a name="0279c29" id="0279c29">前而为说故。又舍利子。若有众生。不乐随佛</span><a name="0280a01" id="0280a01">修学正法。若为彼说是人闻已。则当成立斗</a><a name="0280a02" id="0280a02">诤根本。舍利子。如是成就净信菩萨摩诃萨。</a><a name="0280a03" id="0280a03">行毗利耶波罗蜜多故。于诸佛法广生净信。</a><a name="0280a04" id="0280a04">长久大夜常乐观察。为欲救济沉溺众生故。</a><a name="0280a05" id="0280a05">往如来所。殷勤郑重咨疑问义。凡所敷演乐</a><a name="0280a06" id="0280a06">欲听闻。既闻法已。复获广大清净深信。欢喜</a><a name="0280a07" id="0280a07">踊跃倍加精进。受持正法如说修行。又舍利</a><a name="0280a08" id="0280a08">子。当来之世。我诸弟子少有苾刍。深心希乐</a><a name="0280a09" id="0280a09">趣般涅槃寂静之法。多依三事以为常业。何</a><a name="0280a10" id="0280a10">等为三。一者常喜追求世间名利。二者贪乐</a><a name="0280a11" id="0280a11">朋党追求食家往还不绝。三者喜乐追求花</a><a name="0280a12" id="0280a12">饰房宇。贮积财富什物资具。是名依止追求</a><a name="0280a13" id="0280a13">三事。舍利子。是诸苾刍。以依如是三种事故。</a><a name="0280a14" id="0280a14">终不解脱三种恶趣。舍利子。如是苾刍。不乐</a><a name="0280a15" id="0280a15">解脱地狱傍生焰魔鬼趣。而返喜乐。勤修灭</a><a name="0280a16" id="0280a16">尽趣天道法。又常勤修相言斗讼讥刺离间</a><a name="0280a17" id="0280a17"><span class='corr'>诤</span>论之事。复乐摄受心不净信诸恶友等。舍</a><a name="0280a18" id="0280a18">空静林依泊村落。白衣俗人而为朋翼。舍</a><a name="0280a19" id="0280a19">利子。诸在家者作如是言。如是长老数来我</a><a name="0280a20" id="0280a20">家。与我同好。我当供给。施其衣服饮食卧</a><a name="0280a21" id="0280a21">具病缘医药诸余资具。彼住空闲。诸长老等。</a><a name="0280a22" id="0280a22">既于俗人素无周接。我等如何与之言问。以</a><a name="0280a23" id="0280a23">此事故。是诸苾刍。与在家者转相亲狎。更互</a><a name="0280a24" id="0280a24">谈说。但叙世事繁杂戏论。舍利子。是恶苾刍。</a><a name="0280a25" id="0280a25">乐共无良之人。同止游涉。久着住处。曾无</a><a name="0280a26" id="0280a26">移转。多觅朋党及多食家。数数瞻视躬行庆</a><a name="0280a27" id="0280a27">吊。由此事故密怀亲爱。设有客苾刍来都无</a><a name="0280a28" id="0280a28">供给。先行毁呰非法之言。而客苾刍实是贤</a><a name="0280a29" id="0280a29">圣。是恶苾刍亦不称说。汝为多闻具戒清净。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110279c.htm'><img src='up.gif' border=0></a>
<a href='T110280b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>