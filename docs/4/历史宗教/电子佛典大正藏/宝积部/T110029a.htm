<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0029a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷5)</font> 第二无边庄严会 无上陀罗尼品第一之一 <font face='Arial'>T11, p0029a</h2></font><hr>
<span class='old'>
</a><a name="0028c28" id="0028c28">一切有为本性皆空。乃至一切善不善法。有</a><a name="0028c29" id="0028c29">为无为。世出世间亦复如是。菩萨摄受如是</span><a name="0029a01" id="0029a01">胜解。得入解脱解脱智见。及能摄受普净无</a><a name="0029a02" id="0029a02">垢解脱之处菩提资粮。云何名为菩提资粮。</a><a name="0029a03" id="0029a03">谓戒清净智慧清净。三昧清净解脱清净。解</a><a name="0029a04" id="0029a04">脱智见清净。施波罗蜜清净。戒波罗蜜清净。</a><a name="0029a05" id="0029a05">忍波罗蜜清净。精进波罗蜜清净。禅波罗蜜</a><a name="0029a06" id="0029a06">清净。慧波罗蜜清净。若彼清净即普清净。若</a><a name="0029a07" id="0029a07">普清净即无垢法门。性净之心。光明照耀无</a><a name="0029a08" id="0029a08">有烦恼。彼心常住本性空寂。亦无照曜。客随</a><a name="0029a09" id="0029a09">烦恼三种染污。彼皆不实空无所有。如是心</a><a name="0029a10" id="0029a10">性。不与烦恼清净相应。何以故。是心无二亦</a><a name="0029a11" id="0029a11">无二分。本性清净。若能如是了知心性。非烦</a><a name="0029a12" id="0029a12">恼染之所染污。非内非外。不在中间。皆不可</a><a name="0029a13" id="0029a13">得。唯除妄想因缘和合。虽有心生亦不可见。</a><a name="0029a14" id="0029a14">十方推求了不可得。亦无有心能见于心。如</a><a name="0029a15" id="0029a15">是攀缘非心和合。心亦不与攀缘和合。亦非</a><a name="0029a16" id="0029a16">因缘与心相应。心亦不与因缘相应。唯由心</a><a name="0029a17" id="0029a17">故。彼一切法与心相应。凡所有法与心相应</a><a name="0029a18" id="0029a18">非互相知。亦不可见。何况诸法非心相应。以</a><a name="0029a19" id="0029a19">第一义思惟观察。无有少物可相应者及不</a><a name="0029a20" id="0029a20">相应。何以故。无有少法与少法相应及不相</a><a name="0029a21" id="0029a21">应。一切诸法自性寂静。自性亦不与少物相</a><a name="0029a22" id="0029a22">应及不相应。一切诸法所有自性即是本性。</a><a name="0029a23" id="0029a23">若是本性彼无自性。汝今当知。若以言说得</a><a name="0029a24" id="0029a24">一切法本性自性。无有是处。于诸法中无有</a><a name="0029a25" id="0029a25">少法名为诸法。本性自性。一切诸法本性皆</a><a name="0029a26" id="0029a26">空。一切诸法自性无性。若空无性彼则一相</a><a name="0029a27" id="0029a27">所谓无相。以无相故彼得清净。若空无性。彼</a><a name="0029a28" id="0029a28">即不可以相表示。如空无性不可以相表示。</a><a name="0029a29" id="0029a29">乃至一切诸法亦复如是。是空无性非染非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110028c.htm'><img src='up.gif' border=0></a>
<a href='T110029b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>