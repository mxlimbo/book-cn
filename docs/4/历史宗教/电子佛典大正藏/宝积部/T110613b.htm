<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0613b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷110)</font> 贤护长者会第三十九之一 称赞付法品第十 <font face='Arial'>T11, p0613b</h2></font><hr>
<span class='old'>
</a><a name="0613a28" id="0613a28"><p><b>　　<A NAME="n274"></A>贤护长者会第三十九之二</b></p>
</a><a name="0613a29" id="0613a29"><p>尔时会中。有月实胜上童真。从座而起。合掌</span><a name="0613b01" id="0613b01">白佛言。世尊。云何见色因。云何见欲因。云</a><a name="0613b02" id="0613b02">何见见因。云何见戒取因。佛告月实。智见智</a><a name="0613b03" id="0613b03">境。愚见愚境。智者见诸姝丽美色。了知秽恶。</a><a name="0613b04" id="0613b04">唯是肉段。筋骨脓血。大脉小脉。大肠小肠。</a><a name="0613b05" id="0613b05">[<a href='javascript:showpic("images/029375.gif")'>月*册</a>]液脑膜。肾心脾胆。肝肺肚胃。生藏熟藏。黄</a><a name="0613b06" id="0613b06">淡涕唾。发须毛爪。大小便利。薄皮裹之。不净</a><a name="0613b07" id="0613b07">污露。可畏可恶。凡所有色。皆四大生。是为</a><a name="0613b08" id="0613b08">色因。月实。如父母生身。身之坚[<a href='javascript:showpic("images/042838.gif")'>革*更</a>]为地大。</a><a name="0613b09" id="0613b09">流润为水大。暖热为火大。飘动为风大。有所</a><a name="0613b10" id="0613b10">觉知。念及声香味触等界。斯皆为识。月实</a><a name="0613b11" id="0613b11">童真。复白佛言。世尊。将死之时。云何识舍于</a><a name="0613b12" id="0613b12">身。云何识迁于身。云何识知今舍此身。佛告</a><a name="0613b13" id="0613b13">月实。众生随业获报。识流相续持身不绝。期</a><a name="0613b14" id="0613b14">毕报终。识弃舍身。随业迁受。譬如水乳和煎。</a><a name="0613b15" id="0613b15">以火热力。乳水及腻各各分散如是月实。众</a><a name="0613b16" id="0613b16">生命尽以业力故。形骸与识及诸入界。各各</a><a name="0613b17" id="0613b17">分散。识为所依。以取法界及法界念。并善恶</a><a name="0613b18" id="0613b18">业迁受他报。月实。譬如大吉善苏。以众良药</a><a name="0613b19" id="0613b19">味力熟功。和合为之。大吉善苏弃凡苏性。持</a><a name="0613b20" id="0613b20">良药力。辛苦酸碱涩甘六味。以资人身。便与</a><a name="0613b21" id="0613b21">人身作色香味。识弃此身。持善恶业及法果</a><a name="0613b22" id="0613b22">等。迁受余报亦复如是。月实。苏质如身。诸药</a><a name="0613b23" id="0613b23">和合为大吉善。如诸法诸根和合为业。众药</a><a name="0613b24" id="0613b24">味触资成于苏。如业资识。服大吉善。悦泽充</a><a name="0613b25" id="0613b25">盛光色美好。安隐无患。如善资识获诸乐报。</a><a name="0613b26" id="0613b26">服苏违法。颜容变恶惨无血气。色死土白。如</a><a name="0613b27" id="0613b27">恶资识获诸苦报。月实。告善宝苏无手足眼。</a><a name="0613b28" id="0613b28">能取良药色香味力。识亦如是。取法界受及</a><a name="0613b29" id="0613b29">诸善业。弃此身界受于中阴。得天妙念。见六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110613a.htm'><img src='up.gif' border=0></a>
<a href='T110613c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>