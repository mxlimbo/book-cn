<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0077a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷14)</font> 密迹金刚力士会第三之一 清净陀罗尼品第三之一 <font face='Arial'>T11, p0077a</h2></font><hr>
<span class='old'>
</a><a name="0076c28" id="0076c28">意。被弘誓铠将护正法。不乱诸法。不以是法。</a><a name="0076c29" id="0076c29">所以者何。是正法者。一切诸法悉无所乱。彼</span><a name="0077a01" id="0077a01">护正法。又问。何谓乱于正法。答曰。依倚恐畏</a><a name="0077a02" id="0077a02">为成迷乱。又族姓子。究竟无乱。谓义乱。尔</a><a name="0077a03" id="0077a03">乃名曰将护正法。又问密迹金刚力士。宁有</a><a name="0077a04" id="0077a04">方便。一切世乱因护正法乎。曰族姓子。因乱</a><a name="0077a05" id="0077a05">将护。所以者何。其以因世。倚于邪疑六十二</a><a name="0077a06" id="0077a06">见故。菩萨所行以空为本。是故与世一切为</a><a name="0077a07" id="0077a07">乱。又族姓子。其世俗者。以诸计有常。立倚吾</a><a name="0077a08" id="0077a08">我以为净安。<span class='corr'>菩</span>萨常了无常苦空非身之法。</a><a name="0077a09" id="0077a09">是故名曰与世共诤随世没流。菩萨方便逆</a><a name="0077a10" id="0077a10">流尽源。反生死流现在重世。菩萨敬重积功</a><a name="0077a11" id="0077a11">累德。以是之故与世诤乱。世人依倚阴衰诸</a><a name="0077a12" id="0077a12">入十八诸种。行菩萨业心无所著。是故与世</a><a name="0077a13" id="0077a13">而诤乱矣。所以者何。不同尘故。以故寂意。</a><a name="0077a14" id="0077a14">菩萨将护一切正法。便与世诤。又问密迹。行</a><a name="0077a15" id="0077a15">者云何护于正法乎。答曰。族姓子。以受正法</a><a name="0077a16" id="0077a16">而护己身。亦护众生人寿命形。护一切法为</a><a name="0077a17" id="0077a17">无所护。又问。云何受之。答曰寂然吾我。众</a><a name="0077a18" id="0077a18">生惔怕。众生已寂三世便默。三世已默佛法</a><a name="0077a19" id="0077a19">便默。佛法已默佛土便寂。佛土已寂诸法便</a><a name="0077a20" id="0077a20">寂。其于诸法无所归趣。是则名曰将护正法。</a><a name="0077a21" id="0077a21">尔时世尊。叹密迹金刚力士曰。善哉善哉。是</a><a name="0077a22" id="0077a22">则名曰将护正法。其护诸法。为无所护。无所</a><a name="0077a23" id="0077a23">忘失。又护正法者。斯受一切。于一切想而无</a><a name="0077a24" id="0077a24">妄想。已无有想。于诸妄想无行放逸。是则</a><a name="0077a25" id="0077a25">名曰于诸一切法而无放逸。乃名道法</a><a name="0077a26" id="0077a26"><p>尔时会中有一天子。名曰贤王。前白佛言。唯</a><a name="0077a27" id="0077a27">然世尊。诸佛言辞甚为寂然。其见者何所是</a><a name="0077a28" id="0077a28">也。佛言。言辞正教寂然之义。一切所乐行</a><a name="0077a29" id="0077a29">寂然耳。彼以加忍。已能加忍故能然炽。已能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110076c.htm'><img src='up.gif' border=0></a>
<a href='T110077b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>