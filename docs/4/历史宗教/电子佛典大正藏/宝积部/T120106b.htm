<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0339 得无垢女经 0106b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 339 得无垢女经</font> <font face='Arial'>(卷1)</font> <font face='Arial'>T12, p0106b</h2></font><hr>
<span class='old'>
</a><br><a name="0106a28" id="0106a28">　　犹如电光发　　　萤火星不现</a><br><a name="0106a29" id="0106a29">　　释迦牟尼尊　　　映蔽诸外道</span><br><a name="0106b01" id="0106b01">　　如来今放光　　　何人得利益　</p></a><a name="0106b02" id="0106b02"><p>尊者阿难。如是说已。佛言阿难。此得无垢如</a><a name="0106b03" id="0106b03">实住持。转女人身得成男子。汝为见不。阿难</a><a name="0106b04" id="0106b04">答言。已见世尊。佛言阿难。此得无垢菩萨。</a><a name="0106b05" id="0106b05">于八十千阿僧祇劫。行菩提行。求阿耨多罗</a><a name="0106b06" id="0106b06">三藐三菩提。于六十千阿僧祇佛所。行菩提</a><a name="0106b07" id="0106b07">行。文殊师利童子菩萨。尔乃于后发菩提心。</a><a name="0106b08" id="0106b08">如文殊师利等八十千菩萨。若佛世界功德</a><a name="0106b09" id="0106b09">庄严。如得无垢菩萨一佛世界功德庄严。尔</a><a name="0106b10" id="0106b10">时尊者大目揵连。语得无垢菩萨言。善男</a><a name="0106b11" id="0106b11">子。若仁如是久远已来行菩提行。求阿耨多</a><a name="0106b12" id="0106b12">罗三藐三菩提。如是女身何以不转。得无垢</a><a name="0106b13" id="0106b13">言。大德目连。菩提觉者非女人身非男子身。</a><a name="0106b14" id="0106b14">何以故。菩提不生非身心觉</a><a name="0106b15" id="0106b15"><p>尔时文殊师利童子作如是言。希有世尊。此</a><a name="0106b16" id="0106b16">得无垢菩萨摩诃萨。乃能解此甚深解脱。佛</a><a name="0106b17" id="0106b17">言。文殊师利。如得无垢菩萨。六十亿佛所。行</a><a name="0106b18" id="0106b18">于梵行。修空三昧。满八十千阿僧祇劫。修无</a><a name="0106b19" id="0106b19">生忍。于三十亿佛所。难问彼佛已。说得无</a><a name="0106b20" id="0106b20">垢菩萨甚深解脱。诸菩萨中最为第一。衣食</a><a name="0106b21" id="0106b21">供养八十亿佛。问此论义辩才法门。文殊师</a><a name="0106b22" id="0106b22">利。若善男子若善女人。闻此法门。受持读诵</a><a name="0106b23" id="0106b23">为他广说。彼人如是得福甚多。何以故。此</a><a name="0106b24" id="0106b24">法门者得入菩提具足因缘</a><a name="0106b25" id="0106b25"><p>尔时文殊师利白佛言。世尊。当以何名名此</a><a name="0106b26" id="0106b26">法门。我当云何而奉持之</a><a name="0106b27" id="0106b27"><p>佛言。文殊师利。此法门者名论义辩才。如</a><a name="0106b28" id="0106b28">是受持。名得无垢法门。如是受持。佛说是时。</a><a name="0106b29" id="0106b29">有八十亿那由他众生。诸天人等一切不退。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120106a.htm'><img src='up.gif' border=0></a>
<a href='T120106c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>