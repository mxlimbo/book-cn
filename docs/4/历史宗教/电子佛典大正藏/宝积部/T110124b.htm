<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0124b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷22)</font> 被甲庄严会第七之一 往生因缘品第六 <font face='Arial'>T11, p0124b</h2></font><hr>
<span class='old'>
</a><a name="0124a28" id="0124a28">自初心发趣甲胄。乃至今被斯大甲胄乘此</a><a name="0124a29" id="0124a29">大乘。以清净道而发趣于一生补处。诣菩提</span><a name="0124b01" id="0124b01">树坐道场时。此三千大千世界之中。金刚所</a><a name="0124b02" id="0124b02">成坚固场地。若不加持踊没倾覆。虽以坚固</a><a name="0124b03" id="0124b03">金刚所成。无堪荷负斯大甲胄大乘大道。又</a><a name="0124b04" id="0124b04">诸菩萨摩诃萨往昔誓愿。于诸众生趣慈悲</a><a name="0124b05" id="0124b05">故。十方诸佛诸大菩萨共称赞故。设复金刚</a><a name="0124b06" id="0124b06">大轮围山。须弥卢山。一切宝山。及余山王。若</a><a name="0124b07" id="0124b07">不加持亦无堪荷斯大甲胄大乘大道。又诸</a><a name="0124b08" id="0124b08">菩萨摩诃萨本愿力故。诸佛如来本愿力故。</a><a name="0124b09" id="0124b09">于诸众生不为恼故。不为害故。不为损故。不</a><a name="0124b10" id="0124b10">为怨故。不为仇故。不凌恃故。不逼迫故。为</a><a name="0124b11" id="0124b11">令众生获安乐故。被大甲胄乘于大乘住斯</a><a name="0124b12" id="0124b12">道中而发趣于阿耨多罗三藐三菩提</a><a name="0124b13" id="0124b13"><p>无边慧。诸菩萨摩诃萨被甲胄时。被慧甲胄</a><a name="0124b14" id="0124b14">持慧刀仗。大慧回向乘回向乘。起慧光明住</a><a name="0124b15" id="0124b15">光明道。以慧明眼观察诸法。而发起于一切</a><a name="0124b16" id="0124b16">智智。为欲摄取一切智智。为诸众生修行般</a><a name="0124b17" id="0124b17">若波罗蜜。檀那波罗蜜。尸罗波罗蜜。羼提波</a><a name="0124b18" id="0124b18">罗蜜。毗梨耶波罗蜜。禅波罗蜜。一切皆以慧</a><a name="0124b19" id="0124b19">为先导。慧为修习。慧为摄持。回向阿耨多罗</a><a name="0124b20" id="0124b20">三藐三菩提</a><a name="0124b21" id="0124b21"><p>尔时无边慧菩萨摩诃萨白佛言。希有世尊。</a><a name="0124b22" id="0124b22">诸菩萨摩诃萨若干智慧。遍一切处悉能摄</a><a name="0124b23" id="0124b23">持。成就无量诸佛之法。尔时世尊。告无边慧</a><a name="0124b24" id="0124b24">菩萨摩诃萨言。无边慧。如是如是。如汝所说。</a><a name="0124b25" id="0124b25">诸菩萨摩诃萨若干智慧。遍一切处摄一切</a><a name="0124b26" id="0124b26">法。被大甲胄乘于大乘住斯大道。一一皆以</a><a name="0124b27" id="0124b27">慧为先导而发趣之。无边慧。设有智慧无慧</a><a name="0124b28" id="0124b28">先导。于此道中不能发趣。若有智慧以慧先</a><a name="0124b29" id="0124b29">导。遍一切处随转随行。以慧摄持以慧防御。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110124a.htm'><img src='up.gif' border=0></a>
<a href='T110124c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>