<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0302a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷51)</font> 菩萨藏会第十二之一 般若波罗蜜多品第十一之一 <font face='Arial'>T11, p0302a</h2></font><hr>
<span class='old'>
</a><a name="0301c28" id="0301c28">诸如是等一切观智。是名菩萨摩诃萨义无</a><a name="0301c29" id="0301c29">碍解。复次舍利子。菩萨摩诃萨。复有义无碍</span><a name="0302a01" id="0302a01">解。所谓依趣之义。以诸法性之所依趣。何以</a><a name="0302a02" id="0302a02">故。以一切法遍皆是空。空性义者说名为义。</a><a name="0302a03" id="0302a03">以一切法遍皆无相。无相义者说名为义。以</a><a name="0302a04" id="0302a04">一切法遍皆无愿。无愿义者说名为义。以一</a><a name="0302a05" id="0302a05">切法遍皆远离。远离义者说名为义。以一切</a><a name="0302a06" id="0302a06">法遍无有情无命者无数取无数取义。说名</a><a name="0302a07" id="0302a07">为义。菩萨摩诃萨。若能随入如是相义。是则</a><a name="0302a08" id="0302a08">名为义无碍解。舍利子。若有菩萨摩诃萨。说</a><a name="0302a09" id="0302a09">是义者。当知是为说无住法说无尽法。即说</a><a name="0302a10" id="0302a10">一切之所显说。即说一切智者诸无碍解所</a><a name="0302a11" id="0302a11">简择义。当知是人即为诸佛世尊印可随喜。</a><a name="0302a12" id="0302a12">当知此智是为真慧。是为实慧。是为无异慧。</a><a name="0302a13" id="0302a13">是为诸处简择无碍之慧。舍利子。菩萨摩诃</a><a name="0302a14" id="0302a14">萨如是了知。是则名为义无碍解</a><a name="0302a15" id="0302a15"><p>复次舍利子。云何菩萨摩诃萨法无碍解。舍</a><a name="0302a16" id="0302a16">利子。菩萨摩诃萨。修行般若波罗蜜多故。获</a><a name="0302a17" id="0302a17">是法无碍解者。谓诸法中随证入智。何等名</a><a name="0302a18" id="0302a18">为随证入智。舍利子。谓诸法中有所证入。何</a><a name="0302a19" id="0302a19">等诸法。谓善不善。有罪无罪。有漏无漏。世间</a><a name="0302a20" id="0302a20">出世间。有为无为。染污清净。若有随顺生死</a><a name="0302a21" id="0302a21">及以涅槃。于如是等一切法中。随能证入。法</a><a name="0302a22" id="0302a22">性平等菩提平等。如是智性是则名为法无</a><a name="0302a23" id="0302a23">碍解</a><a name="0302a24" id="0302a24"><p>复次舍利子。法无碍解者。菩萨摩诃萨。以如</a><a name="0302a25" id="0302a25">是解心智。证入如是贪行。如是入证假立贪</a><a name="0302a26" id="0302a26">行。或复证入方便贪行。或复证入坚固贪行。</a><a name="0302a27" id="0302a27">或复证入微薄贪行。或复证入非处贪行。或</a><a name="0302a28" id="0302a28">复证入营求贪行。或复证入宿世贪行。或复</a><a name="0302a29" id="0302a29">证入无边异相贪行。或复证入现在众缘贪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110301c.htm'><img src='up.gif' border=0></a>
<a href='T110302b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>