<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0346 佛说大方广善巧方便经 0178b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 346 佛说大方广善巧方便经</font> <font face='Arial'>(卷4)</font> <font face='Arial'>T12, p0178b</h2></font><hr>
<span class='old'>
</a><a name="0178a28" id="0178a28">法门。皆是最胜善巧方便。如是法门不应于</a><a name="0178a29" id="0178a29">彼下劣善根众生前说。所以者何。所有众生</span><a name="0178b01" id="0178b01">虽种声闻缘觉相应善根。而亦不能于此最</a><a name="0178b02" id="0178b02">胜善巧方便中如理修学。何以故。非法器故。</a><a name="0178b03" id="0178b03">但当为彼修菩萨法者如实宣说。譬如盲人</a><a name="0178b04" id="0178b04">于夜分中虽有光明亦不能见一切境相。若</a><a name="0178b05" id="0178b05">有目人于其夜分得彼光明。而为照耀一切</a><a name="0178b06" id="0178b06">境相悉能观见。菩萨摩诃萨亦复如是。已修</a><a name="0178b07" id="0178b07">菩萨最胜行法。又能具足善巧方便。所有诸</a><a name="0178b08" id="0178b08">佛胜行。解脱法门悉能通达。智上。若有志求</a><a name="0178b09" id="0178b09">无上菩提诸善男子善女人。爱乐法故纵在</a><a name="0178b10" id="0178b10">百千由旬之外。若有宣说如是善巧方便法</a><a name="0178b11" id="0178b11">门处。而亦不怖遥远即来听受。何以故。若人</a><a name="0178b12" id="0178b12">闻是法已。即得广大光明所行清净。于佛法</a><a name="0178b13" id="0178b13">中离诸疑悔。是故当知所有天人四众之中。</a><a name="0178b14" id="0178b14">是法器者。即能爱乐听受此法。非法器者。虽</a><a name="0178b15" id="0178b15">复得闻不生爱乐。佛说是法时。有七万二千</a><a name="0178b16" id="0178b16">众生。发阿耨多罗三藐三菩提心</a><a name="0178b17" id="0178b17"><p>尔时尊者阿难。白佛言世尊。此经何名。我等</a><a name="0178b18" id="0178b18">云何受持。佛言阿难。此名善巧方便波罗蜜</a><a name="0178b19" id="0178b19">多正法。亦名一切秘密最上波罗蜜多正法。</a><a name="0178b20" id="0178b20">如是名字汝当受持。于后末世宣通流布。令</a><a name="0178b21" id="0178b21">诸众生得大利益</a><a name="0178b22" id="0178b22"><p>佛说此经已。阿难等诸声闻。智上等诸菩萨</a><a name="0178b23" id="0178b23">摩诃萨。乃至世间天人阿修罗乾闼婆等一</a><a name="0178b24" id="0178b24">切大众。闻佛所说皆大欢喜信受奉行</a><a name="0178b25" id="0178b25"><p class='juan'>
佛说大方广善巧方便经卷第四</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120178a.htm'><img src='up.gif' border=0></a>
<a href='T120178c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>