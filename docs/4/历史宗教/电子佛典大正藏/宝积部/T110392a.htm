<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0392a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷69)</font> 菩萨见实会第十六 菩萨见实会第十六之九广果天授记品第二十二 <font face='Arial'>T11, p0392a</h2></font><hr>
<span class='old'>
</a><a name="0391c28" id="0391c28">不二。菩提亦不二。不二者不能觉寤于不</a><a name="0391c29" id="0391c29">二。世尊。若复有人作如是言。如来转于无上</span><a name="0392a01" id="0392a01">法轮。彼诸众生是执着见。何以故。如来非进</a><a name="0392a02" id="0392a02">退。世尊。若复有人作如是言。如来灭度无量</a><a name="0392a03" id="0392a03">众生。彼等一切皆是执见。何以故。一切诸法</a><a name="0392a04" id="0392a04">实无众生。是故无有得灭度者。世尊。若复有</a><a name="0392a05" id="0392a05">人作如是言。如来利益无量众生。彼等一切</a><a name="0392a06" id="0392a06">是取着见。何以故。如来不为利益众生。亦复</a><a name="0392a07" id="0392a07">不为不利众生出现于世。世尊。若复有人于</a><a name="0392a08" id="0392a08">未来世作如是言。如来舍寿。彼诸众生皆是</a><a name="0392a09" id="0392a09">执见。何以故。法界无摄受亦无舍故。世尊。</a><a name="0392a10" id="0392a10">若复有人作如是言。如来入于无余涅槃界。</a><a name="0392a11" id="0392a11">彼诸众生是计着见。何以故。法界非生死亦</a><a name="0392a12" id="0392a12">非涅槃。世尊。若复有人于我所说法。能决定</a><a name="0392a13" id="0392a13">知者。彼诸众生于阿耨多罗三藐三菩提皆</a><a name="0392a14" id="0392a14">不退转。世尊。假使法界有其变异。是诸善男</a><a name="0392a15" id="0392a15">子善女人能如是信者。必定当觉无上菩提</a><a name="0392a16" id="0392a16">无有变退。尔时八亿广果诸天。于世尊所演</a><a name="0392a17" id="0392a17">说自己所证法已。头面礼足右绕三匝却住</a><a name="0392a18" id="0392a18">一面。合掌而立异口同声以偈赞佛</a><a name="0392a19" id="0392a19"><p class='lg'>　　敬礼善逝知法者　　　那罗延力大导师</a><br><a name="0392a20" id="0392a20">　　怜愍一切胜牟尼　　　方便示现于真实</a><br><a name="0392a21" id="0392a21">　　既自了知一切法　　　如实显示诸世间</a><br><a name="0392a22" id="0392a22">　　稽首无量功德身　　　智慧最胜无上士</a><br><a name="0392a23" id="0392a23">　　如是真实微妙法　　　圣说相应无有异</a><br><a name="0392a24" id="0392a24">　　世尊无等大医王　　　能令众生法眼净</a><br><a name="0392a25" id="0392a25">　　敷演八种真圣路　　　为得无上大菩提</a><br><a name="0392a26" id="0392a26">　　归敬无量功德身　　　智慧最胜无上士</a><br><a name="0392a27" id="0392a27">　　显示菩提正直道　　　毕定趣向大涅槃</a><br><a name="0392a28" id="0392a28">　　获得无等胜菩提　　　寂灭安隐最坚固</a><br><a name="0392a29" id="0392a29">　　度脱多亿那由他　　　轮回生死苦众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110391c.htm'><img src='up.gif' border=0></a>
<a href='T110392b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>