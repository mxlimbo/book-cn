<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0533b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷94)</font> 善臂菩萨会第二十六之一 富楼那品第八 <font face='Arial'>T11, p0533b</h2></font><hr>
<span class='old'>
</a><a name="0533a28" id="0533a28">触法亦复如是。是菩萨观欲如骨璅。邪忆想</a><a name="0533a29" id="0533a29">故。发起此心。观欲如肉团多怨憎故。观欲</span><a name="0533b01" id="0533b01">如炬火。染着苦法远离乐故。观欲如树上果。</a><a name="0533b02" id="0533b02">多人爱着故。观欲如假借。不得自在故。观</a><a name="0533b03" id="0533b03">欲如梦。念念灭故。观欲如痈。于苦倒中生</a><a name="0533b04" id="0533b04">乐想故。观欲如钩。行诸恶法堕恶道故。观</a><a name="0533b05" id="0533b05">欲如灰河。增益欲染不知足故。是故菩萨如</a><a name="0533b06" id="0533b06">是观已。离欲恶不善法。有觉有观。离生喜</a><a name="0533b07" id="0533b07">乐。成初禅行。离觉观。内净信心在一处。无</a><a name="0533b08" id="0533b08">觉无观。定生喜乐。成二禅行。离喜行舍念。正</a><a name="0533b09" id="0533b09">智一心身行乐。诸圣人能行能舍。成三禅行。</a><a name="0533b10" id="0533b10">舍苦乐意。先灭忧喜。行舍念净。成四禅行。</a><a name="0533b11" id="0533b11">于一切众生思惟乐想。成就无量无边慈心。</a><a name="0533b12" id="0533b12">于众生中思惟苦想。成就无量无边悲心。于</a><a name="0533b13" id="0533b13">众生中思惟喜想。成就无量无边喜心。于众</a><a name="0533b14" id="0533b14">生中舍苦乐想。成就无量无边舍心。是菩萨</a><a name="0533b15" id="0533b15">不思惟色想。成就空处寂静行。不思惟空想。</a><a name="0533b16" id="0533b16">成就识处寂静行。不思惟识想。成就无所有</a><a name="0533b17" id="0533b17">处寂静行。不思惟无所有处想。成就非有想</a><a name="0533b18" id="0533b18">非无想处寂静行。是菩萨于入息出息。若随</a><a name="0533b19" id="0533b19">若住。长时知长。短时知短。成就入息出息</a><a name="0533b20" id="0533b20">寂静行。是菩萨思惟观身不净想。成就不净</a><a name="0533b21" id="0533b21">寂静行。是菩萨思惟无常想生老病过。成就</a><a name="0533b22" id="0533b22">无常想寂静行。思惟食中起无量过患想。成</a><a name="0533b23" id="0533b23">就食不净想寂净行。于诸世界城邑聚落种</a><a name="0533b24" id="0533b24">种严饰中。思惟分别必归坏败想。成就世间</a><a name="0533b25" id="0533b25">不可乐寂静行。是菩萨内有色想。外观色少。</a><a name="0533b26" id="0533b26">若好若丑取其相貌。成就初胜处行。是菩萨</a><a name="0533b27" id="0533b27">内有色想。外观色多。若好若丑取其相貌。成</a><a name="0533b28" id="0533b28">就二胜处行。是菩萨若死若烧风吹日曝。</a><a name="0533b29" id="0533b29">成为灰土。为水所漂。若碎灭磨灭。若断三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110533a.htm'><img src='up.gif' border=0></a>
<a href='T110533c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>