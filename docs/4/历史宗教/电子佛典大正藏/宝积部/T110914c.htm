<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0319 大圣文殊师利菩萨佛刹功德庄严经 0914c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 319 大圣文殊师利菩萨佛刹功德庄严经</font> <font face='Arial'>(卷3)</font> <font face='Arial'>T11, p0914c</h2></font><hr>
<span class='old'>
</a><a name="0914b28" id="0914b28">劝学施戒忍进禅慧。令彼成就六波罗蜜。我</a><a name="0914b29" id="0914b29">既劝已教授教诫。悉令满足无上正觉。世尊</span><a name="0914c01" id="0914c01">彼时我以无碍天眼。观察十方作佛事已。然</a><a name="0914c02" id="0914c02">后我证无上菩提</a><a name="0914c03" id="0914c03"><p>尔时众中或有菩萨作是念言。云何文殊师</a><a name="0914c04" id="0914c04">利童真菩萨。见如是等诸佛世尊。是时如来</a><a name="0914c05" id="0914c05">知诸菩萨作是思惟。告师子勇猛雷音菩萨</a><a name="0914c06" id="0914c06">言。善男子譬如有一丈夫。以此三千大千世</a><a name="0914c07" id="0914c07">界。碎如微尘于意云何。彼微尘若算师。算师</a><a name="0914c08" id="0914c08">弟子。算知其数是百是千是俱胝那庾多百</a><a name="0914c09" id="0914c09">千不。不也世尊。佛言善男子。如是文殊师利</a><a name="0914c10" id="0914c10">童真菩萨。以无碍天眼观察十方。一一世界</a><a name="0914c11" id="0914c11">见于如是无量无数诸佛世尊。尔时文殊师</a><a name="0914c12" id="0914c12">利又白佛言。世尊我有如是愿。以殑伽沙数</a><a name="0914c13" id="0914c13">广大世界成一佛刹。其佛刹中墙壁高大。至</a><a name="0914c14" id="0914c14">于有顶无量百千众宝庄严。复以无量妙宝</a><a name="0914c15" id="0914c15">间错钿饰。若不尔者我终不证无上菩提</a><a name="0914c16" id="0914c16"><p>复次世尊我复有愿。令我刹中菩提之树。其</a><a name="0914c17" id="0914c17">量正等万大千界。彼树光明遍照一切诸佛</a><a name="0914c18" id="0914c18">刹土</a><a name="0914c19" id="0914c19"><p>复次世尊我复有愿。坐菩提树已。于其中夜</a><a name="0914c20" id="0914c20">成等正觉。乃至般涅槃夜于其中间不起于</a><a name="0914c21" id="0914c21">座。但以化身遍于十方无量无数俱胝那庾</a><a name="0914c22" id="0914c22">多诸佛刹土。为诸有情而演说法</a><a name="0914c23" id="0914c23"><p>复次世尊我复有愿。今我刹中无有声闻缘</a><a name="0914c24" id="0914c24">觉之名。唯有清净大菩萨众。离一切过及诸</a><a name="0914c25" id="0914c25">惑等。皆是清净梵行之者满此佛刹。其佛刹</a><a name="0914c26" id="0914c26">中无女人名。一切菩萨唯是化生。悉被袈裟</a><a name="0914c27" id="0914c27">结加趺坐。如是菩萨充满其国。唯除如来之</a><a name="0914c28" id="0914c28">所变化。往诣十方为诸有情。随其意乐说三</a><a name="0914c29" id="0914c29">乘法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110914b.htm'><img src='up.gif' border=0></a>
<a href='T110915a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>