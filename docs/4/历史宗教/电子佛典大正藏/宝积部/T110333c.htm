<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0333c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷57)</font> 佛说入胎藏会第十四之一 菩萨藏会第十二之二十大自在天授记品第十二 <font face='Arial'>T11, p0333c</h2></font><hr>
<span class='old'>
</a><a name="0333b28" id="0333b28">以为食饮。所谓猪羊鸡犬狐貉雕鹫乌蝇蜣</a><a name="0333b29" id="0333b29">螂禽兽之类。皆由先世恶业所招。受如是报。</span><a name="0333c01" id="0333c01">难陀。复有无量无边傍生之类。常以草木及</a><a name="0333c02" id="0333c02">诸不净。充其饮食。所谓象马驼牛驴骡之属。</a><a name="0333c03" id="0333c03">乃至命终由先恶业。受如是报</a><a name="0333c04" id="0333c04"><p>复次难陀。生死有海。苦哉痛哉。猛焰烧然极</a><a name="0333c05" id="0333c05">大炎热。无一众生不被烧煮。斯等皆由眼耳</a><a name="0333c06" id="0333c06">鼻舌身意炽盛猛火。贪求前境色声香味触</a><a name="0333c07" id="0333c07">法。难陀。云何名为炽盛猛火。谓是贪嗔痴火。</a><a name="0333c08" id="0333c08">生老病死火。忧悲苦恼毒害之火。常自烧然</a><a name="0333c09" id="0333c09">无一得免。难陀。懈怠之人多受众苦。烦恼婴</a><a name="0333c10" id="0333c10">缠作不善法。轮回不息生死无终。勤策之人</a><a name="0333c11" id="0333c11">多受安乐。发勇猛心。断除烦恼。修习善法。不</a><a name="0333c12" id="0333c12">舍善轭。无休息时。是故汝今应观此身。皮肉</a><a name="0333c13" id="0333c13">筋骨血脉及髓不久散坏。常当一心勿为懈</a><a name="0333c14" id="0333c14">怠。未证得者勤求证悟。如是应学。难陀。我不</a><a name="0333c15" id="0333c15">共世间作诸诤论。然而世间。于我强为诤论。</a><a name="0333c16" id="0333c16">所以者何。诸知法者不与他诤。离我我所共</a><a name="0333c17" id="0333c17">谁为论。由无见解起妄执故。我证正觉作如</a><a name="0333c18" id="0333c18">是语。我于诸法无不了知。难陀。我所言说有</a><a name="0333c19" id="0333c19">差异不。难陀言。不也世尊。如来说者无有差</a><a name="0333c20" id="0333c20">异。佛言善哉善哉。难陀。如来所说必无差异。</a><a name="0333c21" id="0333c21">如来是真语者。实语者。如语者。不异语者。不</a><a name="0333c22" id="0333c22">诳语者。欲令世间长夜安乐获大胜利。是知</a><a name="0333c23" id="0333c23">道者。是识道者。是说惯者。是开道者。是大导</a><a name="0333c24" id="0333c24">师。如来应正等觉明行足善逝世间解无上</a><a name="0333c25" id="0333c25">士调御丈夫天人师佛世尊。世间之人无知</a><a name="0333c26" id="0333c26">无信。常与诸根而为奴仆。唯见掌中不观大</a><a name="0333c27" id="0333c27">利易事不修难者恒作。难陀。且止如斯智慧</a><a name="0333c28" id="0333c28">境界。汝今应以肉眼所见而观察之。知所见</a><a name="0333c29" id="0333c29">者皆是虚妄。即名解脱。难陀。汝莫信我莫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110333b.htm'><img src='up.gif' border=0></a>
<a href='T110334a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>