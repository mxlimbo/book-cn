<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0337c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷58)</font> 文殊师利授记会第十五之一 菩萨藏会第十二之二十大自在天授记品第十二 <font face='Arial'>T11, p0337c</h2></font><hr>
<span class='old'>
</a><a name="0337b28" id="0337b28">诣如来所一心瞻仰。踊跃欢喜恭敬供养。于</a><a name="0337b29" id="0337b29">是世尊。将欲入城足蹈门阃。城中之地六种</span><a name="0337c01" id="0337c01">震动。雨众妙花及诸音乐。城中众生盲者得</a><a name="0337c02" id="0337c02">视。聋者得闻。狂者得心。裸者得服。饥者得</a><a name="0337c03" id="0337c03">食。贫者得财。时彼众生亦复不为贪欲嗔恚</a><a name="0337c04" id="0337c04">愚痴憍慢之所逼恼。慈心相向犹如父子。彼</a><a name="0337c05" id="0337c05">戚漏曰</a><a name="0337c06" id="0337c06"><p class='lg'>　　十力大丈夫　　　最胜人师子</a><br><a name="0337c07" id="0337c07">　　利物入都城　　　群生获安乐</a><br><a name="0337c08" id="0337c08">　　盲瞽得见色　　　聋聩得闻声</a><br><a name="0337c09" id="0337c09">　　颠狂复本心　　　裸露蒙衣服</a><br><a name="0337c10" id="0337c10">　　饥渴遇珍膳　　　贫窭得资财</a><br><a name="0337c11" id="0337c11">　　又于虚空中　　　诸天百千亿</a><br><a name="0337c12" id="0337c12">　　同为供养佛　　　竞奏诸乐音</a><br><a name="0337c13" id="0337c13">　　具德十力尊　　　今入此城内</a><br><a name="0337c14" id="0337c14">　　城中六种动　　　所谓遍动等</a><br><a name="0337c15" id="0337c15">　　众生无怖想　　　皆获大欢喜</a><br><a name="0337c16" id="0337c16">　　而今此城中　　　一切诸众生</a><br><a name="0337c17" id="0337c17">　　不为贪恚痴　　　悭嫉之所恼</a><br><a name="0337c18" id="0337c18">　　欣悦充遍身　　　慈念而相向</a><br><a name="0337c19" id="0337c19">　　愿佛速入城　　　安乐诸群品</a><br><a name="0337c20" id="0337c20">　　世尊入城时　　　普放大光明</a><br><a name="0337c21" id="0337c21">　　人天咸奏乐　　　悦畅于心意</a><br><a name="0337c22" id="0337c22">　　如是诸奇特　　　种种无有量</a><br><a name="0337c23" id="0337c23">　　天人阿修罗　　　莫不皆瞻奉　</p></a><a name="0337c24" id="0337c24"><p>时王舍城。有菩萨长者之子。名摧过咎。于</a><a name="0337c25" id="0337c25">里巷中遥睹世尊相好奇特端严澄睟诸根湛</a><a name="0337c26" id="0337c26">寂观者无厌。住奢摩他最上调伏。防护诸根</a><a name="0337c27" id="0337c27">如善调象。正念不乱如净渊池。三十二相庄</a><a name="0337c28" id="0337c28">严其体。彼菩萨既见是已。生极尊重净信之</a><a name="0337c29" id="0337c29">心。便往佛所稽首双足。右绕三匝却住一面。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110337b.htm'><img src='up.gif' border=0></a>
<a href='T110338a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>