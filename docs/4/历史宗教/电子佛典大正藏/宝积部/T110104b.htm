<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0104b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷19)</font> 不动如来会第六之一 授记庄严品第一 <font face='Arial'>T11, p0104b</h2></font><hr>
<span class='old'>
</a><a name="0104a28" id="0104a28">比于不动菩萨。于少分中乃至歌罗分亦不</a><a name="0104a29" id="0104a29">及一。舍利弗。不动菩萨所被精进甲胄。无量</span><a name="0104b01" id="0104b01">千菩萨悉无与等。舍利弗。不动菩萨摩诃萨。</a><a name="0104b02" id="0104b02">以此坚固誓愿。证得阿耨多罗三藐三菩提。</a><a name="0104b03" id="0104b03">今现住于妙喜世界。号为不动如来应正等觉。</a><a name="0104b04" id="0104b04">复次舍利弗。彼不动如来往昔行菩萨行时。</a><a name="0104b05" id="0104b05">诸有乞求头目髓脑手足支节。不逆其意悉</a><a name="0104b06" id="0104b06">皆施与。舍利弗。彼不动如来从初发心。乃至</a><a name="0104b07" id="0104b07">未证无上菩提。由此因缘无风黄痰及头痛</a><a name="0104b08" id="0104b08">等和合诸病。舍利弗。彼不动如来往昔行菩</a><a name="0104b09" id="0104b09">萨道时。得如是等未曾有法。舍利弗。彼由往</a><a name="0104b10" id="0104b10">昔于生生处供养奉事诸佛如来。于彼佛所</a><a name="0104b11" id="0104b11">常修梵行。由是因缘生生之处。还复本名号</a><a name="0104b12" id="0104b12">为不动。从一佛刹至一佛刹。生有佛世常见</a><a name="0104b13" id="0104b13">如来。舍利弗。譬如刹利灌顶大王。于世间中</a><a name="0104b14" id="0104b14">得胜自在。从一宫殿至一宫殿。足不履地受</a><a name="0104b15" id="0104b15">五欲乐。彼不动菩萨往昔行菩萨行时。生生</a><a name="0104b16" id="0104b16">之处常修梵行供养诸佛。随所说法示教利</a><a name="0104b17" id="0104b17">喜。皆与波罗蜜相应。少与声闻地相应。能令</a><a name="0104b18" id="0104b18">诸菩萨趣入安住阿耨多罗三藐三菩提。由</a><a name="0104b19" id="0104b19">此发心于无上菩提故。获此广大功德利益。</a><a name="0104b20" id="0104b20">又以法施善根回向菩提。发如是愿。愿我成</a><a name="0104b21" id="0104b21">佛于彼刹中。一切菩萨以佛威力。闻我说法。</a><a name="0104b22" id="0104b22">受持读诵。及能历事诸佛如来。从一佛刹至一</a><a name="0104b23" id="0104b23">佛刹。乃至未证无上菩提。常不远离诸佛世</a><a name="0104b24" id="0104b24">尊。譬如于我。唯除至兜率天宫补处之位。何</a><a name="0104b25" id="0104b25">以故。诸菩萨摩诃萨。法尔如是。若从兜率天</a><a name="0104b26" id="0104b26">众降神母胎。右胁生时大地震动。舍利弗。</a><a name="0104b27" id="0104b27">最后身菩萨摩诃萨。有如是瑞相。舍利弗。</a><a name="0104b28" id="0104b28">譬如比丘具诸神足。入宫殿内犹处虚空。住</a><a name="0104b29" id="0104b29">诸威仪皆无障碍。彼后身菩萨亦复如是。虽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110104a.htm'><img src='up.gif' border=0></a>
<a href='T110104c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>