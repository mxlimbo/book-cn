<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0070a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷13)</font> 密迹金刚力士会第三之一 清净陀罗尼品第三之一 <font face='Arial'>T11, p0070a</h2></font><hr>
<span class='old'>
</a><a name="0069c28" id="0069c28">和不遭危难。时佛默然。受密迹请七日供养。</a><a name="0069c29" id="0069c29">用愍念故。并欲开化无数众生使殖德本。</span><a name="0070a01" id="0070a01">尔时密迹见佛默然以受其请。欢喜踊跃稽</a><a name="0070a02" id="0070a02">首佛足右绕三匝。礼退而去忽然不现。还旷</a><a name="0070a03" id="0070a03">野国因归其宫。时密迹力士心自念言。当为</a><a name="0070a04" id="0070a04">大圣庄严宫殿。欲行天人。色行天人。得未曾</a><a name="0070a05" id="0070a05">有。十方世界诸菩萨等。皆当欢喜。心自念言。</a><a name="0070a06" id="0070a06">吾忆识念。往故一时夜怀志愿。所尊道法不</a><a name="0070a07" id="0070a07">可思议。今亦当然。即时三昧正受。宣不可限。</a><a name="0070a08" id="0070a08">彼时高座无央数亿百千兆载师子众座自</a><a name="0070a09" id="0070a09">然普现。以宝作脚及奇珍栏楯。以百千天衣</a><a name="0070a10" id="0070a10">而布其上。清净妙华真珠璎珞。在八交道。以</a><a name="0070a11" id="0070a11">宝莲华覆盖其上。适三昧正受。东方去是恒</a><a name="0070a12" id="0070a12">河沙佛国。有世界名无量宝德净。佛号净王。</a><a name="0070a13" id="0070a13">当致彼净王如来所。庄严净师子之座。欲授</a><a name="0070a14" id="0070a14">万菩萨决。其佛国土所见严净。越无央数诸</a><a name="0070a15" id="0070a15">天人民所有严净。我今宁可往彼佛土庄严</a><a name="0070a16" id="0070a16">高座。尔时密迹力士。以净宝王三昧正受。适</a><a name="0070a17" id="0070a17">三昧已自然庄严现好高座。高广好净。如无</a><a name="0070a18" id="0070a18">量宝德净佛土师子高座。等无有异。忽然以</a><a name="0070a19" id="0070a19">至在于旷野鬼神界土。所施高座巍巍如是。</a><a name="0070a20" id="0070a20">甚高广长东西二千四百八十里。南北千二</a><a name="0070a21" id="0070a21">百八十里。绀琉璃水精砗磲为地。吉祥藏宝</a><a name="0070a22" id="0070a22">无量名香杂香熏之。竖立无数众宝香炉烧</a><a name="0070a23" id="0070a23">殊妙香。散诸天花若干品物。极好巍巍光色</a><a name="0070a24" id="0070a24">暐晔。可悦人心安和其身。从心应时。行菩萨</a><a name="0070a25" id="0070a25">法不失其节。功勋无际。所叹妙德而无崖</a><a name="0070a26" id="0070a26">底。又其高座所化自然。有亿百千垓不可计</a><a name="0070a27" id="0070a27">数诸师子座。以宝为脚。宝为栏楯。无数天衣</a><a name="0070a28" id="0070a28">而布其上。诸宝莲华净珠校露。立八交道。以</a><a name="0070a29" id="0070a29">用众宝而布其上。建在地上一切普具。于时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110069c.htm'><img src='up.gif' border=0></a>
<a href='T110070b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>