<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0781b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷1)</font> 长者贤护品第一之一 <font face='Arial'>T11, p0781b</h2></font><hr>
<span class='old'>
</a><a name="0781a28" id="0781a28">琉璃等。及诸象马牛羊奴婢侍从并营作人。</a><a name="0781a29" id="0781a29">时贤护长者。闻沙门瞿昙从王宫出净信出</span><a name="0781b01" id="0781b01">家。与大苾刍众。千二百五十人俱。经游摩伽</a><a name="0781b02" id="0781b02">陀国。次第至于王舍大城。止其鹫峰山中。而</a><a name="0781b03" id="0781b03">彼沙门瞿昙。具足广大色相功德。名称善誉</a><a name="0781b04" id="0781b04">超出世间。成正觉果如来应供正等正觉明</a><a name="0781b05" id="0781b05">行足善逝世间解无上士调御丈夫天人师佛</a><a name="0781b06" id="0781b06">世尊。随其所应宣说正法。初善中善后善。文</a><a name="0781b07" id="0781b07">义深远纯一无杂。圆满清白梵行之相。长者</a><a name="0781b08" id="0781b08">即作是念。我今宜应诣彼沙门瞿昙之所亲</a><a name="0781b09" id="0781b09">近瞻礼。彼佛如来应供正等正觉。色相功德</a><a name="0781b10" id="0781b10">斯为甚善。时贤护长者作是念已。即与五百</a><a name="0781b11" id="0781b11">长者俱。出王舍大城诣佛瞻礼</a><a name="0781b12" id="0781b12"><p>尔时世尊。日初分时着衣持钵。与苾刍众恭</a><a name="0781b13" id="0781b13">信围绕。入王舍大城次第乞食。而佛世尊威</a><a name="0781b14" id="0781b14">仪严肃履步调寂。清净光明普照世间。进止</a><a name="0781b15" id="0781b15">屈伸端直清净。时贤护等五百长者。遥见世</a><a name="0781b16" id="0781b16">尊徐徐而来。威容相好清净端严。诸根调柔</a><a name="0781b17" id="0781b17">意念寂静。胜善调伏如大龙王。复类泉流清</a><a name="0781b18" id="0781b18">净无染。有无数天人大众导从围绕。身相巍</a><a name="0781b19" id="0781b19">巍犹紫金色。三十二相八十种好庄严具足。</a><a name="0781b20" id="0781b20">天雨众花广大殊妙。其所雨花周遍稠密。复</a><a name="0781b21" id="0781b21">有千俱胝叶七宝莲花随足而蹈。世尊具足</a><a name="0781b22" id="0781b22">无数百千威仪功德。自远而来。时诸长者于</a><a name="0781b23" id="0781b23">其路左如是见已。于佛世尊深生净信。以清</a><a name="0781b24" id="0781b24">净心前诣佛所。到佛所已头面礼足。肃躬恭</a><a name="0781b25" id="0781b25">信住立佛前。时贤护等五百长者。俱白佛言。</a><a name="0781b26" id="0781b26">世尊瞿昙。于大众中相好增胜。世尊瞿昙于</a><a name="0781b27" id="0781b27">大众中威德增胜。世尊瞿昙于大众中名称</a><a name="0781b28" id="0781b28">增胜。世尊瞿昙。于大众中光明增胜。世尊瞿</a><a name="0781b29" id="0781b29">昙真金色相最上增胜。世尊身相如古金仙。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110781a.htm'><img src='up.gif' border=0></a>
<a href='T110781c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>