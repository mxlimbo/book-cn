<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0801a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷9)</font> 如来不思议品弟四之一 <font face='Arial'>T11, p0801a</h2></font><hr>
<span class='old'>
</a><a name="0800c28" id="0800c28">正等正觉。已得最上波罗蜜多及神通波罗</a><a name="0800c29" id="0800c29">蜜多故。舍利子。且置上说。此三千大千世界。</span><a name="0801a01" id="0801a01">乃至东西南北四维上下。普遍十方殑伽沙</a><a name="0801a02" id="0801a02">等一切世界。所有一切众生之类。若卵生若</a><a name="0801a03" id="0801a03">胎生若湿生若化生。若有色若无色。若有想</a><a name="0801a04" id="0801a04">若无想。若非有想非无想。彼诸众生。一时皆</a><a name="0801a05" id="0801a05">得声闻之果具大神通。悉如大目干连。彼诸</a><a name="0801a06" id="0801a06">声闻同以威势力能神通变化。而悉不能举</a><a name="0801a07" id="0801a07">动芥子一毛端量。何以故。如来应供正等正</a><a name="0801a08" id="0801a08">觉。已得最上波罗蜜多及神通波罗蜜多故。</a><a name="0801a09" id="0801a09">具大威德。有大神通。得大自在。尔时世尊。</a><a name="0801a10" id="0801a10">复告尊者舍利子言。汝昔曾闻。风灾劫时有</a><a name="0801a11" id="0801a11">大风起。名毗蓝婆。振吼吹击此三千大千世</a><a name="0801a12" id="0801a12">界。须弥山王。铁围诸山。大铁围山等。及四</a><a name="0801a13" id="0801a13">大洲。至八万洲。彼彼大海吹鼓高起。流散周</a><a name="0801a14" id="0801a14">遍一由旬量。舍利子白佛言。世尊。我昔亲闻</a><a name="0801a15" id="0801a15">如来宣说如是等事。佛言。舍利子。风灾劫时</a><a name="0801a16" id="0801a16">大风吹击此三千大千世界。须弥山王。及诸</a><a name="0801a17" id="0801a17">山大海。吹鼓高起破坏流散周遍一切。乃至</a><a name="0801a18" id="0801a18">无数百千由旬分量。地居诸天。亦悉飘鼓流</a><a name="0801a19" id="0801a19">散周遍。尘尚不见。况山石等。所有夜摩天中</a><a name="0801a20" id="0801a20">诸宫殿等。飘鼓破坏流散周遍。尘尚不见。何</a><a name="0801a21" id="0801a21">况宫殿。彼兜率天化乐天他化自在天。梵众</a><a name="0801a22" id="0801a22">天梵辅天梵会天大梵天少光天无量光天光</a><a name="0801a23" id="0801a23">音天。少净天无量净天遍净天。如是等天诸</a><a name="0801a24" id="0801a24">宫殿等。飘鼓破坏流散周遍。尘尚不见。何况</a><a name="0801a25" id="0801a25">宫殿。舍利子。如是大风飘鼓吹击。尔时如来。</a><a name="0801a26" id="0801a26">所有妙衣不能损动一毛端量。况复衣角。所</a><a name="0801a27" id="0801a27">以者何。以佛如来不思议神力不思议缘不</a><a name="0801a28" id="0801a28">思议所行不思议大悲悉具足故。舍利子。当</a><a name="0801a29" id="0801a29">彼大风飘鼓之时。东西南北四维上下。周遍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110800c.htm'><img src='up.gif' border=0></a>
<a href='T110801b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>