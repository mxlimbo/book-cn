<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0566b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷101)</font> 功德宝花敷菩萨会第三十四 授记品第五 <font face='Arial'>T11, p0566b</h2></font><hr>
<span class='old'>
</a><a name="0566a28" id="0566a28"><p>尔时开敷功德宝花菩萨。及一切功德辩才</a><a name="0566a29" id="0566a29">音菩萨。得陀罗尼门。八万俱胝菩萨。皆悉趣</span><a name="0566b01" id="0566b01">向无上菩提。得不退转。三那由他诸天及人。</a><a name="0566b02" id="0566b02">发阿耨多罗三藐三菩提心。佛说此经已。功</a><a name="0566b03" id="0566b03">德花菩萨。及一切世间天人。阿修罗乾闼婆</a><a name="0566b04" id="0566b04">等。闻佛所说。皆大欢喜。信受奉行</a><a name="0566b05" id="0566b05"><p><b>　　<A NAME="n247"></A>大宝积经善德天子会第三十五</b></a><a name="0566b06" id="0566b06"><p><span class='byline'>　　　　大唐三藏菩提流志奉　诏译</span><br></a><a name="0566b07" id="0566b07"><p>如是我闻。一时佛在舍卫国祇树给孤独园。</a><a name="0566b08" id="0566b08">与大比丘众一千人俱。菩萨摩诃萨十千人。</a><a name="0566b09" id="0566b09">并欲色界诸天子等。是时文殊师利菩萨摩</a><a name="0566b10" id="0566b10">诃萨。与善德天子俱在会中。尔时世尊。告文</a><a name="0566b11" id="0566b11">殊师利。汝当为此诸天大众及诸菩萨。演说</a><a name="0566b12" id="0566b12">诸佛甚深境界。文殊师利白佛言。唯然世尊。</a><a name="0566b13" id="0566b13">若善男子善女人。欲知佛境界者。当知非眼</a><a name="0566b14" id="0566b14">耳鼻舌身意境界。非色声香味触法境界。世</a><a name="0566b15" id="0566b15">尊。非境界是佛境界。以是义故。如佛所得阿</a><a name="0566b16" id="0566b16">耨多罗三藐三菩提。为何境界耶。佛言。空境</a><a name="0566b17" id="0566b17">界。诸见平等故。无相境界。一切相平等故。无</a><a name="0566b18" id="0566b18">愿境界。三界平等故。无作境界。有作平等故。</a><a name="0566b19" id="0566b19">无为境界。有为平等故。文殊师利言。世尊。何</a><a name="0566b20" id="0566b20">等是无为境界。佛言。无念是无为境界。文殊</a><a name="0566b21" id="0566b21">师利言。世尊。若无为等是佛境界。为无念</a><a name="0566b22" id="0566b22">者。依何而说。无所依故。则无所说。无所说</a><a name="0566b23" id="0566b23">故。则不可说。世尊。诸佛境界不可说也。佛</a><a name="0566b24" id="0566b24">言文殊师利。佛境界当于何求。曰于一切众</a><a name="0566b25" id="0566b25">生烦恼中求。何以故。众生烦恼性不可得。非</a><a name="0566b26" id="0566b26">声闻缘觉之所能知。是则名为诸佛境界。佛</a><a name="0566b27" id="0566b27">言文殊师利。佛境界有增减耶。曰无增减也。</a><a name="0566b28" id="0566b28">佛言。云何了知一切众生烦恼本性。曰如佛</a><a name="0566b29" id="0566b29">境界无有增减。烦恼本性亦无增减。佛言。云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110566a.htm'><img src='up.gif' border=0></a>
<a href='T110566c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>