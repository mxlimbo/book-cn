<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0938b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷7)</font> 紧那罗王授记品第十二 <font face='Arial'>T11, p0938b</h2></font><hr>
<span class='old'>
</a><br><a name="0938a28" id="0938a28">　　此说静虑总持门　　　由阿字门而入解</a><br><a name="0938a29" id="0938a29">　　此法非见非对治　　　求彼二相无所有</span><br><a name="0938b01" id="0938b01">　　了知无相亦无名　　　则能具足菩提道</a><br><a name="0938b02" id="0938b02">　　若法可见可对治　　　是法非实非平等</a><br><a name="0938b03" id="0938b03">　　彼法自性离言诠　　　譬如虚空无相似</a><br><a name="0938b04" id="0938b04">　　法性无有种种相　　　亦非一相及异相</a><br><a name="0938b05" id="0938b05">　　非有冷相及热相　　　如镜中像不可得</a><br><a name="0938b06" id="0938b06">　　非有曲相及直相　　　亦复无有明暗相</a><br><a name="0938b07" id="0938b07">　　远离男相及女相　　　此名入解真实相</a><br><a name="0938b08" id="0938b08">　　非谄非诳非动乱　　　无有舒卷微细相</a><br><a name="0938b09" id="0938b09">　　亦无忿怒忻喜相　　　非怯弱相起尽相</a><br><a name="0938b10" id="0938b10">　　非有入相及出相　　　亦无进相及退相</a><br><a name="0938b11" id="0938b11">　　非其寤相及寐相　　　复无去来现在相</a><br><a name="0938b12" id="0938b12">　　非是眼相及瞻视　　　亦非盲瞽与瘴翳</a><br><a name="0938b13" id="0938b13">　　非其调顺非刚强　　　非有覆藏及显露</a><br><a name="0938b14" id="0938b14">　　非是动转及止息　　　离诸戏论常湛然</a><br><a name="0938b15" id="0938b15">　　智者当作如是观　　　此名了知佛境界</a><br><a name="0938b16" id="0938b16">　　为欲调伏世间故　　　于离言法强分别</a><br><a name="0938b17" id="0938b17">　　于此胜义善知了　　　则能通达一切法　</p></a><a name="0938b18" id="0938b18"><p>尔时大树紧那罗王。闻佛世尊释诸疑已。及</a><a name="0938b19" id="0938b19">闻演说总持字门深生入解。心大欢喜得未</a><a name="0938b20" id="0938b20">曾有。以神通力化八俱胝殊胜楼阁。巧妙奇</a><a name="0938b21" id="0938b21">绝。或住山峰或依林木。或化现于莲华之上。</a><a name="0938b22" id="0938b22">是诸重阁皆以七宝。合成花盖而悬其上。一</a><a name="0938b23" id="0938b23">一皆有众宝幢幡宝幔花鬘次第严饰。是八</a><a name="0938b24" id="0938b24">俱胝紧那罗王。各各升彼楼阁之上。于虚空</a><a name="0938b25" id="0938b25">中右绕三匝。复以上妙水陆之花而散佛上。</a><a name="0938b26" id="0938b26">散已即从重阁而下。至于佛所复绕三匝。瞻</a><a name="0938b27" id="0938b27">仰尊颜目不暂舍。一心合掌住立一面。思念</a><a name="0938b28" id="0938b28">如来过去现在积集无量最胜功德。佛知是</a><a name="0938b29" id="0938b29">已口放净光时尊者马胜比丘睹是相已头面<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110938a.htm'><img src='up.gif' border=0></a>
<a href='T110938c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>