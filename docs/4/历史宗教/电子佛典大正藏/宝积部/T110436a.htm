<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0436a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷77)</font> 富楼那会第十七之一 菩萨行品第一 <font face='Arial'>T11, p0436a</h2></font><hr>
<span class='old'>
</a><br><a name="0435c28" id="0435c28">　　是故此菩萨　　　离难值无难</a><br><a name="0435c29" id="0435c29">　　常于诸佛所　　　咨问诸深法</span><br><a name="0436a01" id="0436a01">　　是故智增长　　　不生诸难处</a><br><a name="0436a02" id="0436a02">　　常乐在空闲　　　清净行头陀</a><br><a name="0436a03" id="0436a03">　　是故此菩萨　　　离难值无难</a><br><a name="0436a04" id="0436a04">　　诸有智慧者　　　亲近此四法</a><br><a name="0436a05" id="0436a05">　　能离一切难　　　得值遇诸佛</a><br><a name="0436a06" id="0436a06">　　得值诸佛已　　　具足不坏信</a><br><a name="0436a07" id="0436a07">　　能发上精进　　　以求于佛智</a><br><a name="0436a08" id="0436a08">　　是故求智者　　　应当学正法</a><br><a name="0436a09" id="0436a09">　　若能学正法　　　得佛道不难　</p></a><a name="0436a10" id="0436a10"><p><b>　　<A NAME="n188"></A>多闻品第二</b></a><a name="0436a11" id="0436a11"><p>佛告富楼那。菩萨有四法。则能修集多闻。犹</a><a name="0436a12" id="0436a12">如大海不可竭尽。常能修集多闻宝藏。能于</a><a name="0436a13" id="0436a13">诸法得决定义。于诸语言善了章句。何等四。</a><a name="0436a14" id="0436a14">菩萨求法。所谓十二部经。修多罗。祇夜。受记</a><a name="0436a15" id="0436a15">经。伽陀。忧陀那。尼陀那。如是诸经。本生经。</a><a name="0436a16" id="0436a16">方广经。未曾有经。阿波陀那。论议经。求已诵</a><a name="0436a17" id="0436a17">读。诵读已正忆念。正忆念已如所说行。富楼</a><a name="0436a18" id="0436a18">那。菩萨有此初法。则能修集多闻。犹如大海</a><a name="0436a19" id="0436a19">不可竭尽。常能修集多闻宝藏。能于诸法得</a><a name="0436a20" id="0436a20">决定义。于诸语言善了章句。复次富楼那。菩</a><a name="0436a21" id="0436a21">萨于一切法中无所依止。虽入禅定而无所</a><a name="0436a22" id="0436a22">依。无所依故。于诸法中得不住智。得不住智</a><a name="0436a23" id="0436a23">已。于诸法中得无碍知见。何以故。富楼那。</a><a name="0436a24" id="0436a24">无法可贪作障碍者。菩萨有此三法。则能</a><a name="0436a25" id="0436a25">修集多闻。犹如大海不可竭尽。能常修集多</a><a name="0436a26" id="0436a26">闻宝藏。能于诸法得决定义。于诸语言善了</a><a name="0436a27" id="0436a27">章句。复次富楼那。菩萨以法因缘。念佛及念</a><a name="0436a28" id="0436a28">佛法。是人以法因缘。念佛念佛法时。不见有</a><a name="0436a29" id="0436a29">法可贪受者。是人不贪受故。于一切法心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110435c.htm'><img src='up.gif' border=0></a>
<a href='T110436b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>