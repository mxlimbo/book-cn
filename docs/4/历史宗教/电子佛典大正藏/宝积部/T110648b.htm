<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0648b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷115)</font> 无尽慧菩萨会第四十五 粪扫衣比丘品第七 <font face='Arial'>T11, p0648b</h2></font><hr>
<span class='old'>
</a><a name="0648a28" id="0648a28">亦不可得。离菩提心不可得。离心菩提亦不</a><a name="0648a29" id="0648a29">可得。菩提者无色无相。不可言说。心亦无色</span><a name="0648b01" id="0648b01">无相不可显示。众生亦尔。皆不可得。世尊诸</a><a name="0648b02" id="0648b02">法如是。当依何义而得修行。佛言善男子。汝</a><a name="0648b03" id="0648b03">今谛听我说。菩提者本无名字言说。何以故。</a><a name="0648b04" id="0648b04">于菩提中。名字言说不可得故。心及众生亦</a><a name="0648b05" id="0648b05">复如是。若如是知名菩提心。菩提者非过去</a><a name="0648b06" id="0648b06">未来现在心及众生。亦非过去未来现在。若</a><a name="0648b07" id="0648b07">知此义是名菩萨。然于其中亦不可得。于一</a><a name="0648b08" id="0648b08">切法都无所得。是名得菩提心。如阿罗汉得</a><a name="0648b09" id="0648b09">阿罗汉果。而于此中都无所得。唯除随俗说</a><a name="0648b10" id="0648b10">言得果。于一切法皆无所得。得菩提心亦复</a><a name="0648b11" id="0648b11">如是。为欲引摄初业菩萨故说菩提心。然于</a><a name="0648b12" id="0648b12">其中无心无心名。无菩提无菩提名。无众生</a><a name="0648b13" id="0648b13">无众生名。无声闻无声闻名。无独觉无独觉</a><a name="0648b14" id="0648b14">名。无菩萨无菩萨名。无如来无如来名。无有</a><a name="0648b15" id="0648b15">为无有为名。无无为无无为名。无现得无当</a><a name="0648b16" id="0648b16">得。善男子。我今依言说如是敷演。若有诸众</a><a name="0648b17" id="0648b17">生。善根广大超诸众生。如须弥山出过一切。</a><a name="0648b18" id="0648b18">是初发心为施波罗蜜因。犹如大地善能安</a><a name="0648b19" id="0648b19">住一切事业。是第二发心为戒波罗蜜因。志</a><a name="0648b20" id="0648b20">意勇猛安受烦恼。如师子王威伏众兽身无</a><a name="0648b21" id="0648b21">怖畏。是第三发心为忍波罗蜜因。势力雄迅</a><a name="0648b22" id="0648b22">能伏烦恼。如那罗延摧伏异众。是第四发心</a><a name="0648b23" id="0648b23">为精进波罗蜜因。功德善根种种开发。如波</a><a name="0648b24" id="0648b24">利质多。俱鞞陀罗树其华开敷。是第五发心</a><a name="0648b25" id="0648b25">为禅波罗蜜因。除去痴暗。犹如日轮光明无</a><a name="0648b26" id="0648b26">边。是第六发心为般若波罗蜜因。功德意乐</a><a name="0648b27" id="0648b27">一切庄严皆得圆满。如大商主丰足财物。能</a><a name="0648b28" id="0648b28">以巧便拔众险难。是第七发心为方便波罗</a><a name="0648b29" id="0648b29">蜜因。障碍除灭意乐具足如净满月。是第八<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110648a.htm'><img src='up.gif' border=0></a>
<a href='T110648c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>