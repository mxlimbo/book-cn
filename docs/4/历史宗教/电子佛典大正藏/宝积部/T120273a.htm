<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0273a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷2)</font> <font face='Arial'>T12, p0273a</h2></font><hr>
<span class='old'>
</a><br><a name="0272c28" id="0272c28">　　恭敬绕三匝　　　稽首无上尊</a><br><a name="0272c29" id="0272c29">　　见彼严净土　　　微妙难思议</span><br><a name="0273a01" id="0273a01">　　因发无量心　　　愿我国亦然</a><br><a name="0273a02" id="0273a02">　　应时无量尊　　　动容发欣笑</a><br><a name="0273a03" id="0273a03">　　口出无数光　　　遍照十方国</a><br><a name="0273a04" id="0273a04">　　回光围绕身　　　三匝从顶入</a><br><a name="0273a05" id="0273a05">　　一切天人众　　　踊跃皆欢喜</a><br><a name="0273a06" id="0273a06">　　大士观世音　　　整服稽首问</a><br><a name="0273a07" id="0273a07">　　白佛何缘笑　　　唯然愿说意</a><br><a name="0273a08" id="0273a08">　　梵声犹雷震　　　八音畅妙响</a><br><a name="0273a09" id="0273a09">　　当授菩萨记　　　今说仁谛听</a><br><a name="0273a10" id="0273a10">　　十方来正士　　　吾悉知彼愿</a><br><a name="0273a11" id="0273a11">　　志求严净土　　　受决当作佛</a><br><a name="0273a12" id="0273a12">　　觉了一切法　　　犹如梦幻响</a><br><a name="0273a13" id="0273a13">　　满足诸妙愿　　　必成如是刹</a><br><a name="0273a14" id="0273a14">　　知法如电影　　　究竟菩萨道</a><br><a name="0273a15" id="0273a15">　　具诸功德本　　　受决当作佛</a><br><a name="0273a16" id="0273a16">　　通达诸法门　　　一切空无我</a><br><a name="0273a17" id="0273a17">　　专求净佛土　　　必成如是刹</a><br><a name="0273a18" id="0273a18">　　诸佛告菩萨　　　令觐安养佛</a><br><a name="0273a19" id="0273a19">　　闻法乐受行　　　疾得清净处</a><br><a name="0273a20" id="0273a20">　　至彼严净土　　　便速得神通</a><br><a name="0273a21" id="0273a21">　　必于无量尊　　　受记成等觉</a><br><a name="0273a22" id="0273a22">　　其佛本愿力　　　闻名欲往生</a><br><a name="0273a23" id="0273a23">　　皆悉到彼国　　　自致不退转</a><br><a name="0273a24" id="0273a24">　　菩萨兴志愿　　　愿己国无异</a><br><a name="0273a25" id="0273a25">　　普念度一切　　　名显达十方</a><br><a name="0273a26" id="0273a26">　　奉事亿如来　　　飞化遍诸刹</a><br><a name="0273a27" id="0273a27">　　恭敬欢喜去　　　还到安养国</a><br><a name="0273a28" id="0273a28">　　若人无善本　　　不得闻此经</a><br><a name="0273a29" id="0273a29">　　清净有戒者　　　乃获闻正法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120272c.htm'><img src='up.gif' border=0></a>
<a href='T120273b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>