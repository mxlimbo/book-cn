<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0332 佛说优填王经 0071b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 332 佛说优填王经</font> <font face='Arial'>(卷1)</font> <font face='Arial'>T12, p0071b</h2></font><hr>
<span class='old'>
</a><a name="0071a28" id="0071a28">而惧。即驾白象金车驰诣佛所。未到下车</a><a name="0071a29" id="0071a29">避从步进稽首佛足。长跪自陈曰。吾有重</span><a name="0071b01" id="0071b01">咎在三尊。所以彼淫妖从欲兴邪。于佛圣</a><a name="0071b02" id="0071b02">众每一恶念。以箭百枚射佛弟子。如事陈</a><a name="0071b03" id="0071b03">之睹之心惧。唯佛至真无量之慈。白衣弟</a><a name="0071b04" id="0071b04">子慈力乃尔。岂况无上正真佛乎。我今首过</a><a name="0071b05" id="0071b05">归命三尊。唯佛弘慈原赦其咎。佛笑曰。</a><a name="0071b06" id="0071b06">善哉王。觉恶悔过此明人行也。吾受王善意。</a><a name="0071b07" id="0071b07">王稽首。如是至三佛亦三受之。王又头面着</a><a name="0071b08" id="0071b08">地退就坐曰。禀气匈顽忿戾自恣无忍辱心。</a><a name="0071b09" id="0071b09">三毒不除恶行快意。顺女妖邪不知其恶。自</a><a name="0071b10" id="0071b10">惟寿终必入地狱。愿佛加哀广说女恶魑魅</a><a name="0071b11" id="0071b11">之态。入其罗网鲜能自拔。吾闻其祸必以</a><a name="0071b12" id="0071b12">自诫。国民巨细得以改操。佛言。用此问</a><a name="0071b13" id="0071b13">为且说余义。王曰。余事异日说之不晚。女</a><a name="0071b14" id="0071b14">乱惑意凶祸之大。不闻其祸何缘远之。愿</a><a name="0071b15" id="0071b15">佛具为吾释地狱之变及女人之秽。佛言。具</a><a name="0071b16" id="0071b16">听。男子有淫之恶却睹女妖。王曰。善愿受</a><a name="0071b17" id="0071b17">明教。佛言。具听男子有四恶急所。当知世有</a><a name="0071b18" id="0071b18">淫夫。恒想睹女思闻妖声。远舍正法疑真信</a><a name="0071b19" id="0071b19">邪。淫网所[<a href='javascript:showpic("images/027581.gif")'>糸*果</a>]没在盲冥。为欲所使如奴畏</a><a name="0071b20" id="0071b20">主。贪乐女色不觉九孔恶露之臭秽。浑沌欲</a><a name="0071b21" id="0071b21">中。如猪处溷不觉其臭。快以为安不计后当</a><a name="0071b22" id="0071b22">在无泽之狱受痛无极。注心在淫啖其涕</a><a name="0071b23" id="0071b23">唾玩其脓血。珍之如玉甘之如蜜。故曰欲态</a><a name="0071b24" id="0071b24">之士此为一恶态也。又亲之养子怀妊生育。</a><a name="0071b25" id="0071b25">稚得长大勤苦难论。到子成人惧家竭财膝</a><a name="0071b26" id="0071b26">行肘步。因媒表情致彼为妻。若在异域寻而</a><a name="0071b27" id="0071b27">追之。不问远近不避勤苦。注意在淫捐忘亲</a><a name="0071b28" id="0071b28">老。既得为妻贵之如宝。欲私相娱乐恶见父</a><a name="0071b29" id="0071b29">母。信其妖言。或致斗讼不惟身所从生。孤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120071a.htm'><img src='up.gif' border=0></a>
<a href='T120071c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>