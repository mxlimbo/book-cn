<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0372b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷65)</font> 菩萨见实会第十六 紧那罗授记品第十一 <font face='Arial'>T11, p0372b</h2></font><hr>
<span class='old'>
</a><a name="0372a28" id="0372a28"><p>尔时复有八亿紧那罗众。大树紧那罗王以</a><a name="0372a29" id="0372a29">为上首。见诸阿修罗伽楼罗龙女龙王鸠槃</span><a name="0372b01" id="0372b01">荼乾闼婆夜叉等。供养如来及闻授记已。甚</a><a name="0372b02" id="0372b02">生希有未曾有心。作是思量。此实希有未曾</a><a name="0372b03" id="0372b03">有事。以其众生不可得故。无命者故。无生者</a><a name="0372b04" id="0372b04">故。无有人故。无摩那婆故。无养育故。无寿者</a><a name="0372b05" id="0372b05">故。无有我故。亦无我所故。以诸阴故名为</a><a name="0372b06" id="0372b06">众生。一切诸阴亦不可得。以其界故名为众</a><a name="0372b07" id="0372b07">生。一切诸界亦不可得。以有入故名为众生。</a><a name="0372b08" id="0372b08">一切诸入亦不可得。以有业故得有果报。而</a><a name="0372b09" id="0372b09">彼行业亦不可得。无上菩提亦不可得。一切</a><a name="0372b10" id="0372b10">菩萨亦不可得。一切诸佛亦不可得。世尊虽</a><a name="0372b11" id="0372b11">尔而复与诸菩萨授记。以何义故。如来与诸</a><a name="0372b12" id="0372b12">菩萨授记示其名号。显现业报说其当来。菩</a><a name="0372b13" id="0372b13">萨大众复显诸佛神通之力。又复说于正法</a><a name="0372b14" id="0372b14">之力。亦复显现庄严佛土。宣说众生有业有</a><a name="0372b15" id="0372b15">报。又复说于清净佛刹。示显菩萨游诸佛国</a><a name="0372b16" id="0372b16">从一佛土至一佛土。复演菩萨往彼供养。亦</a><a name="0372b17" id="0372b17">说供养殊胜神变。又列供具微妙希有。又复</a><a name="0372b18" id="0372b18">说于经若干劫当得作佛。其佛住世经若干</a><a name="0372b19" id="0372b19">劫。其佛当有若干声闻。彼佛灭后正法住世</a><a name="0372b20" id="0372b20">经若干劫。何故如来舍诸众生入般涅槃。尔</a><a name="0372b21" id="0372b21">时大树紧那罗王。生此疑已。与八亿紧那罗</a><a name="0372b22" id="0372b22">众。从座而起偏袒右肩。右膝着地。合掌向</a><a name="0372b23" id="0372b23">佛。以偈问曰</a><a name="0372b24" id="0372b24"><p class='lg'>　　我等闻佛所记已　　　甚生疑惑大智慧</a><br><a name="0372b25" id="0372b25">　　既说授记复言空　　　我于二说不能解</a><br><a name="0372b26" id="0372b26">　　既说空寂离自性　　　法界平等无变动</a><br><a name="0372b27" id="0372b27">　　而复如来受供养　　　此事云何众中月</a><br><a name="0372b28" id="0372b28">　　佛既说于无有生　　　而复说发菩提心</a><br><a name="0372b29" id="0372b29">　　于无量智二种说　　　此言秘密我不解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110372a.htm'><img src='up.gif' border=0></a>
<a href='T110372c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>