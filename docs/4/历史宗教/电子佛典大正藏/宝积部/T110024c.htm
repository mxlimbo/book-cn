<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0024c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷4)</font> 第二无边庄严会 无上陀罗尼品第一之一 <font face='Arial'>T11, p0024c</h2></font><hr>
<span class='old'>
</a><a name="0024b28" id="0024b28">因尽故无离无灭。无边庄严。汝观如来之所</a><a name="0024b29" id="0024b29">说法如是清净。若有以法观如来者。彼于如</span><a name="0024c01" id="0024c01">来见不清净。何以故。如来非法亦非非法。如</a><a name="0024c02" id="0024c02">来尚不安住少法。何况非法。若住非法。无有</a><a name="0024c03" id="0024c03">是处。如来超过诸表示法不可宣说。一切语</a><a name="0024c04" id="0024c04">言皆清净故。是故如来最极甚深广大无量。</a><a name="0024c05" id="0024c05">无边庄严。如是如来非色表示。非受想行识</a><a name="0024c06" id="0024c06">之所表示。如来亦非色尽解脱。非受想行识</a><a name="0024c07" id="0024c07">尽解脱。由是如来绝诸表示。与色等法非共</a><a name="0024c08" id="0024c08">相应。非不相应。而于一切有为无为。能遍解</a><a name="0024c09" id="0024c09">脱。不起分别无有戏论。如来不与色取相应。</a><a name="0024c10" id="0024c10">亦复不与受想行识诸取相应。永断一切取蕴</a><a name="0024c11" id="0024c11">根本。而亦远离诸法根本。谓无戏论。不入不</a><a name="0024c12" id="0024c12">出。超度瀑流。不住无上诸佛智境。亦非不住。</a><a name="0024c13" id="0024c13">应说如来不住少法不取不舍。如说如来说</a><a name="0024c14" id="0024c14">法亦尔。如来不相应故。如来之法亦不相应。</a><a name="0024c15" id="0024c15">如如来法诸法亦尔。依如实理。诸法皆如是</a><a name="0024c16" id="0024c16">故。世尊说一切法悉是真如。一切法如与佛</a><a name="0024c17" id="0024c17">真如无二无别。非一非异。如来安住无分别</a><a name="0024c18" id="0024c18">法。非遍计故。无边庄严。如来说法。终不超过</a><a name="0024c19" id="0024c19">一切诸法。何以故。无有少法可超过故。无边</a><a name="0024c20" id="0024c20">庄严。如来于彼某时。证得无上正等菩提。然</a><a name="0024c21" id="0024c21">于彼时。实无有法而可得者。以一切法及诸</a><a name="0024c22" id="0024c22">随法不可得故。不起分别。亦复不起法与非</a><a name="0024c23" id="0024c23">法及作意想。于彼本性清净法性。而不安住</a><a name="0024c24" id="0024c24">亦不建立。如是了知简择法时。亦无了知及</a><a name="0024c25" id="0024c25">简择者。无边庄严。此所演说第一义句。即是</a><a name="0024c26" id="0024c26">如来非句之句。句清净故。以是义故。诸菩萨</a><a name="0024c27" id="0024c27">等得一切句清净之智。由是能入无边理趣陀</a><a name="0024c28" id="0024c28">罗尼门。亦无少法而可证入。不来不去。无边</a><a name="0024c29" id="0024c29">庄严。所言句者。无句可得。非句句故。于一切</a><a name="0024c30" id="0024c30">句应如是知。如是诸句是厌离句。若厌离句<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110024b.htm'><img src='up.gif' border=0></a>
<a href='T110025a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>