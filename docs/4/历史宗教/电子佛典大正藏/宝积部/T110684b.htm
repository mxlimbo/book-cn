<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0684b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷120)</font> 广博仙人会第四十九 粪扫衣比丘品第七 <font face='Arial'>T11, p0684b</h2></font><hr>
<span class='old'>
</a><a name="0684a28" id="0684a28">声告言。仁者。如何速舍我等孤居若此。时彼</a><a name="0684a29" id="0684a29">天男声渐哀切作如是言。我从昔来未曾有</span><a name="0684b01" id="0684b01">此垢腻现身。作是言已。其两腋下忽然流汗。</a><a name="0684b02" id="0684b02">彼诸天女见此衰相皆即远离。于是彼天见</a><a name="0684b03" id="0684b03">诸女去。忧恼喘息内增热毒。头上花鬘飒便</a><a name="0684b04" id="0684b04">萎悴。所著天衣忽复垢腻。天之床敷杂玩等</a><a name="0684b05" id="0684b05">物。皆不爱乐</a><a name="0684b06" id="0684b06"><p>彼诸天女睹如是相。知必定死恶闻秽气。但</a><a name="0684b07" id="0684b07">遥相视发声恋泣哽噎酸楚。叹言苦哉。此细</a><a name="0684b08" id="0684b08">软身。昔与我等游行宴乐于天池中。犹如鸳</a><a name="0684b09" id="0684b09">鸯。于善法堂犹如鹅王。欢喜园中如迦兰鸟。</a><a name="0684b10" id="0684b10">游漫陀河同于香象。在波耶园及拘罗园。犹</a><a name="0684b11" id="0684b11">如蜂王。处杂树林如天花冠。今者云何为五</a><a name="0684b12" id="0684b12">衰相之所加害。舍离我等将何处去。时彼天</a><a name="0684b13" id="0684b13">人闻是悲叹复增恚恼。生大怖畏。便为热病</a><a name="0684b14" id="0684b14">之所缠摄。举身枯悴眼目慞惶。犹如商人失</a><a name="0684b15" id="0684b15">其徒侣。犹如涉海舟船破坏。亦如有人失如</a><a name="0684b16" id="0684b16">意珠。又如危峰朽坏之树。为彼猛风摇动吹</a><a name="0684b17" id="0684b17">击。复如龙子为金翅鸟之所衔喙。回惶战</a><a name="0684b18" id="0684b18">惧。合掌告彼诸彩女言。汝等进来。愿能以</a><a name="0684b19" id="0684b19">手摩触于我令少苏息。虽作是语。而诸女等。</a><a name="0684b20" id="0684b20">但遥悲泣无有进者。各执树枝遥掷心上。作</a><a name="0684b21" id="0684b21">如是言。汝天福尽。当速生彼阎浮提中</a><a name="0684b22" id="0684b22"><p>于是彼天闻是言已。知被弃舍。发声怨唱。奇</a><a name="0684b23" id="0684b23">哉奈何。我于此中种种资具园苑宫殿。与诸</a><a name="0684b24" id="0684b24">女等眷属缠缚。今时命终将行死路。乃何遥</a><a name="0684b25" id="0684b25">立但谓我言。当于阎浮而受生耶。尔时彼天</a><a name="0684b26" id="0684b26">作是语已。复睹常时所游之处。念念思惟恌</a><a name="0684b27" id="0684b27">举哀叹。发大声言。呜呼善法堂。呜呼欢喜</a><a name="0684b28" id="0684b28">园。呜呼杂树园。呜呼黄毯石园。呜呼波露沙</a><a name="0684b29" id="0684b29">园。呜呼波梨耶园。呜呼光胜园等。呜呼缦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110684a.htm'><img src='up.gif' border=0></a>
<a href='T110684c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>