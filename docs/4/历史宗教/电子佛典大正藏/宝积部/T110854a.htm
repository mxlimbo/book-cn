<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0854a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷28)</font> 精进波罗蜜多品第九之一 <font face='Arial'>T11, p0854a</h2></font><hr>
<span class='old'>
</a><a name="0853c28" id="0853c28">他人而生嫉妒。舍利子。如彼苾刍为贪利养。</a><a name="0853c29" id="0853c29">先在彼族见后来者。而复发起憎嫉之心。谓</span><a name="0854a01" id="0854a01">后来者而作是言。我先住此。汝等诸人从何</a><a name="0854a02" id="0854a02">所来。今此族中诸长者等。先发愿言。所有衣</a><a name="0854a03" id="0854a03">服饮食卧具医药决定施我。作如是言。彼后</a><a name="0854a04" id="0854a04">来者云何当得。因是发生三种过失。何等为</a><a name="0854a05" id="0854a05">三。一者乐着住处。二者不乐本住。三者于世</a><a name="0854a06" id="0854a06">间法而能解了。出世间法不能解了。又彼苾</a><a name="0854a07" id="0854a07">刍于此长者族中不乐安住。而彼苾刍又发</a><a name="0854a08" id="0854a08">是言。住处有三。一者爱乐处住。二者和合处</a><a name="0854a09" id="0854a09">住。三者如实处住。汝诸长者多行过失。应当</a><a name="0854a10" id="0854a10">于我深生恭敬。于我法中称扬赞叹。舍利子。</a><a name="0854a11" id="0854a11">由是种族生憎嫉过。于洁白法悉皆减没</a><a name="0854a12" id="0854a12"><p>复次舍利子。复有种族多诸嫉妒虚妄不实。</a><a name="0854a13" id="0854a13">或有持戒不持戒者。于菩萨摩诃萨所。悉皆</a><a name="0854a14" id="0854a14">远离而不随学。如是譬喻应当了知。复次舍</a><a name="0854a15" id="0854a15">利子。于过去无量无边广大不可思议阿僧</a><a name="0854a16" id="0854a16">祇劫。彼时彼分有佛出世。号胜高如来应供</a><a name="0854a17" id="0854a17">正遍知明行足善逝世间解无上士调御丈夫</a><a name="0854a18" id="0854a18">天人师佛世尊。彼佛住世九十俱胝岁。彼佛</a><a name="0854a19" id="0854a19">会中复有九十那踰多大声闻众。皆阿罗汉。</a><a name="0854a20" id="0854a20">诸漏已尽。无复烦恼。逮得己利。心得自在。到</a><a name="0854a21" id="0854a21">于彼岸。彼时复有长者名曰善集。其家巨富</a><a name="0854a22" id="0854a22">眷属广大。多诸财宝。金银琉璃砗磲玛瑙珊</a><a name="0854a23" id="0854a23">瑚琥珀真珠等宝。皆悉具足受用广大。复有</a><a name="0854a24" id="0854a24">奴婢仆从象马车乘。及诸仓库悉皆盈溢。时</a><a name="0854a25" id="0854a25">彼长者生其二子。一名净住。二名净持。面貌</a><a name="0854a26" id="0854a26">端正身相具足。人所乐见。忽于一时登大楼</a><a name="0854a27" id="0854a27">阁经行游戏。尔时佛告舍利子。彼胜高如来</a><a name="0854a28" id="0854a28">应供正等正觉。于晨朝时着衣持钵。与大苾</a><a name="0854a29" id="0854a29">刍众前后围绕。入彼大城次第乞食。其佛相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110853c.htm'><img src='up.gif' border=0></a>
<a href='T110854b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>