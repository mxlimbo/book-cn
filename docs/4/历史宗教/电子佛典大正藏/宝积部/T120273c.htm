<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0273c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷2)</font> <font face='Arial'>T12, p0273c</h2></font><hr>
<span class='old'>
</a><a name="0273b28" id="0273b28">十二相。智慧成满深入诸法。究畅要妙神</a><a name="0273b29" id="0273b29">通无碍。诸根明利。其钝根者成就二忍。其</span><a name="0273c01" id="0273c01">利根者得阿僧祇无生法忍。又彼菩萨。乃</a><a name="0273c02" id="0273c02">至成佛不更恶趣。神通自在常识宿命。</a><a name="0273c03" id="0273c03">除生他方五浊恶世。示现同彼如我国也。</a><a name="0273c04" id="0273c04">佛语阿难。彼国菩萨承佛威神。一食之顷</a><a name="0273c05" id="0273c05">往诣十方无量世界。恭敬供养诸佛世尊。</a><a name="0273c06" id="0273c06">随心所念。华香伎乐缯盖幢幡。无数无量</a><a name="0273c07" id="0273c07">供养之具。自然化生应念即至。珍妙殊特非</a><a name="0273c08" id="0273c08">世所有。转以奉散诸佛菩萨声闻大众。</a><a name="0273c09" id="0273c09">在虚空中化成华盖。光色晃耀香气普熏。</a><a name="0273c10" id="0273c10">其华周圆四百里者。如是转倍。乃覆三千大</a><a name="0273c11" id="0273c11">千世界。随其前后以次化没。其诸菩萨佥</a><a name="0273c12" id="0273c12">然欣悦。于虚空中共奏天乐。以微妙音歌</a><a name="0273c13" id="0273c13">叹佛德。听受经法欢喜无量。供养佛已未</a><a name="0273c14" id="0273c14">食之前。忽然轻举还其本国。佛语阿难。无</a><a name="0273c15" id="0273c15">量寿佛。为诸声闻菩萨大众颁宣法时。</a><a name="0273c16" id="0273c16">都悉集会七宝讲堂。广宣道教演畅妙法。</a><a name="0273c17" id="0273c17">莫不欢喜心解得道。即时四方自然风起。</a><a name="0273c18" id="0273c18">普吹宝树出五音声。雨无量妙华随风</a><a name="0273c19" id="0273c19">周遍。自然供养如是不绝。一切诸天皆赍</a><a name="0273c20" id="0273c20">天上百千华香万种伎乐。供养其佛及诸菩</a><a name="0273c21" id="0273c21">萨声闻大众。普散华香奏诸音乐。前后</a><a name="0273c22" id="0273c22">来往更相开避。当斯之时。熙然快乐不可</a><a name="0273c23" id="0273c23">胜言。佛告阿难。生彼佛国诸菩萨等。所</a><a name="0273c24" id="0273c24">可讲说常宣正法。随顺智慧无违无失。</a><a name="0273c25" id="0273c25">于其国土所有万物。无我所心无染着心。</a><a name="0273c26" id="0273c26">去来进止情无所系。随意自在无所适</a><a name="0273c27" id="0273c27">莫。无彼无我无竞无讼。于诸众生得大</a><a name="0273c28" id="0273c28">慈悲饶益之心。柔软调伏无忿恨心。离</a><a name="0273c29" id="0273c29">盖清净无厌怠心。等心胜心。深心定心。爱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120273b.htm'><img src='up.gif' border=0></a>
<a href='T120274a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>