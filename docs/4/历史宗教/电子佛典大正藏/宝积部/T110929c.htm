<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0929c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷4)</font> 如来本行品第五 <font face='Arial'>T11, p0929c</h2></font><hr>
<span class='old'>
</a><a name="0929b28" id="0929b28">其乐。何以故。彼佛修行菩萨道时。所化众生</a><a name="0929b29" id="0929b29">唯纯善行。设有先世不善故业。现善根力销</span><a name="0929c01" id="0929c01">伏不起。是故彼土一切有情。唯一乐受相应</a><a name="0929c02" id="0929c02">现行。又彼佛土无种种难暴恶风雨祁寒酷</a><a name="0929c03" id="0929c03">热。随时所欲即降甘雨。又彼众生常乐闻法。</a><a name="0929c04" id="0929c04">各能了达尊重恭敬。设若经行若坐若立。思</a><a name="0929c05" id="0929c05">惟义趣深入法味。无有疲倦未尝睡眠。四威</a><a name="0929c06" id="0929c06">仪中精勤修习。由法乐故不生劳苦。唯修</a><a name="0929c07" id="0929c07">正断无颠倒见。设有错误寻即改悔。故无苦</a><a name="0929c08" id="0929c08">受。又彼如来昔修行时。身语意业未尝错谬。</a><a name="0929c09" id="0929c09">凡有所作智为先导。说菩萨法化诸众生。彼</a><a name="0929c10" id="0929c10">闻法已随智慧行。所作义利非痴爱俱。故无</a><a name="0929c11" id="0929c11">不苦不乐受。彼国众生其心平等。于一切处</a><a name="0929c12" id="0929c12">如理安住。故无冤憎会苦。又彼众生无彼无</a><a name="0929c13" id="0929c13">此。于一切法心无所著。故无爱别离苦。又彼</a><a name="0929c14" id="0929c14">众生于诸善法。不生轻慢。亦不毁訾。故无求</a><a name="0929c15" id="0929c15">不得苦。彼国众生有为所迁唯有行苦。何以</a><a name="0929c16" id="0929c16">故。其佛常说第一义谛微妙法故</a><a name="0929c17" id="0929c17"><p>复次迦摄彼。帝幢如来出现于世。寿命长远</a><a name="0929c18" id="0929c18">无量无边恒河沙劫。其中众生各各具足广</a><a name="0929c19" id="0929c19">大辩才。善说法要。皆为过去诸佛世尊教化</a><a name="0929c20" id="0929c20">成熟。来生其中。迦摄。于汝意云何。如是广大</a><a name="0929c21" id="0929c21">严净佛土。颇有无信。无戒无定无慧寡闻懈</a><a name="0929c22" id="0929c22">怠如是有情得生彼不。迦摄白言。不也世尊。</a><a name="0929c23" id="0929c23">迦摄。于汝意云何。如是广大严净佛土。颇有</a><a name="0929c24" id="0929c24">微细善根少劣善根怯弱善根业集烦恼为苦</a><a name="0929c25" id="0929c25">所摄。如是众生不净回向得生彼不。迦摄白</a><a name="0929c26" id="0929c26">言。不也世尊。如是佛刹其中生者。具足善根</a><a name="0929c27" id="0929c27">纯净无杂。住正思惟解脱诸苦。多闻精进清</a><a name="0929c28" id="0929c28">净回向。皆蒙先佛久已化度。如是众生得生</a><a name="0929c29" id="0929c29">其中。佛言迦摄。善哉善哉。如汝所说其事如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110929b.htm'><img src='up.gif' border=0></a>
<a href='T110930a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>