<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0326c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷56)</font> 佛说入胎藏会第十四之一 菩萨藏会第十二之二十大自在天授记品第十二 <font face='Arial'>T11, p0326c</h2></font><hr>
<span class='old'>
</a><a name="0326b28" id="0326b28">金钱五百。难陀曰。可尔。即至门首顶礼佛足。</a><a name="0326b29" id="0326b29">取如来钵却入宅中。盛满美食持至门首。世</span><a name="0326c01" id="0326c01">尊遂去即与阿难陀。世尊现相不令取钵。如</a><a name="0326c02" id="0326c02">来大师威严尊重不敢唤住。复更授与阿难</a><a name="0326c03" id="0326c03">陀。阿难陀问曰。汝向谁边取得此钵。答曰。于</a><a name="0326c04" id="0326c04">佛边取。阿难陀曰。宜授与佛。答曰。我今不敢</a><a name="0326c05" id="0326c05">轻触。大师默然随去。世尊至寺。洗手足已。就</a><a name="0326c06" id="0326c06">座而坐。难陀持钵以奉。世尊食已告曰。难陀。</a><a name="0326c07" id="0326c07">汝食我残不。答言。我食。佛即授与。难陀食</a><a name="0326c08" id="0326c08">已。世尊告曰。汝能出家不。答言出家。然佛世</a><a name="0326c09" id="0326c09">尊昔行菩萨道时。于父母师长及余尊者所有</a><a name="0326c10" id="0326c10">教令曾无违逆。故得今时言无违者。即告阿</a><a name="0326c11" id="0326c11">难陀曰。汝与难陀剃除须发。答曰。如世尊教。</a><a name="0326c12" id="0326c12">即觅剃发人。为其落发。难陀见已告彼人曰。</a><a name="0326c13" id="0326c13">汝今知不。我当不久作转轮王。汝若辄尔剃</a><a name="0326c14" id="0326c14">我发者。当截汝腕。彼便大怖裹收刀具。即欲</a><a name="0326c15" id="0326c15">辞出。时阿难陀便往白佛。佛便自去。诣难陀</a><a name="0326c16" id="0326c16">处问言。难陀汝不出家。答言。出家。是时世尊。</a><a name="0326c17" id="0326c17">自持瓶水灌其顶上。净人即剃。便作是念。我</a><a name="0326c18" id="0326c18">今敬奉世尊。旦为出家暮当归舍。既至日晚</a><a name="0326c19" id="0326c19">寻路有行。尔时世尊。于其行路化作大坑。</a><a name="0326c20" id="0326c20">见已便念孙陀罗斯成远矣。无缘得去。我今</a><a name="0326c21" id="0326c21">相忆或容致死。如其命在至晓方行。忆孙陀</a><a name="0326c22" id="0326c22">罗愁苦通夜。尔时世尊知彼意已。告阿难陀</a><a name="0326c23" id="0326c23">曰。汝今宜去告彼难陀。令作知事人即便往</a><a name="0326c24" id="0326c24">报。世尊令尔作知事人。问曰。云何名为知事</a><a name="0326c25" id="0326c25">人。欲作何事。答曰。可于寺中捡挍。众事。问</a><a name="0326c26" id="0326c26">曰。如何应作。答言。具寿凡知事者。若诸苾刍</a><a name="0326c27" id="0326c27">出乞食时。应可洒扫寺中田地。取新牛粪次</a><a name="0326c28" id="0326c28">第净涂。作意防守勿令失落。有平章事当为</a><a name="0326c29" id="0326c29">白僧。若有香花应行与众。夜闭门户至晓当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110326b.htm'><img src='up.gif' border=0></a>
<a href='T110327a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>