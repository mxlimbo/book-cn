<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0340b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷58)</font> 文殊师利授记会第十五之一 菩萨藏会第十二之二十大自在天授记品第十二 <font face='Arial'>T11, p0340b</h2></font><hr>
<span class='old'>
</a><a name="0340a28" id="0340a28">求。性离贪染。于蕴界处而能证入。所作随觉</a><a name="0340a29" id="0340a29">乐求佛慧。于无生性真实了知。证于诸法而</span><a name="0340b01" id="0340b01">无分别。具足正见断于妄念。是故名为佛种</a><a name="0340b02" id="0340b02">性印。时彼众中有一菩萨。名相庄严星宿聚</a><a name="0340b03" id="0340b03">王。本愿殊胜。若有众生见其身者。必定当得</a><a name="0340b04" id="0340b04">三十二相。时彼菩萨。遇佛光明及闻其声。便</a><a name="0340b05" id="0340b05">诣佛所。顶礼双足。右绕三匝。白佛言。世尊。</a><a name="0340b06" id="0340b06">以何因缘而有此瑞。佛言。善男子。于此南方</a><a name="0340b07" id="0340b07">过六万三千佛刹。有世界名娑婆。佛号释迦</a><a name="0340b08" id="0340b08">牟尼。为欲召集诸菩萨故而现此瑞。彼菩萨</a><a name="0340b09" id="0340b09">言。何故名为娑婆世界。佛言。彼界堪忍贪恚</a><a name="0340b10" id="0340b10">愚痴及诸苦恼。是故名为娑婆世界。彼菩萨</a><a name="0340b11" id="0340b11">言。娑婆世界诸众生等皆能忍受恶骂捶打。</a><a name="0340b12" id="0340b12">诸恼乱耶。佛言。善男子。彼界众生少能成就</a><a name="0340b13" id="0340b13">若斯功德。而多随顺贪恚愚痴怨恨缠缚。彼</a><a name="0340b14" id="0340b14">菩萨言。若如是者。彼界不应名娑婆也。佛言。</a><a name="0340b15" id="0340b15">相庄严星宿聚王。彼佛刹土。亦有行菩萨乘</a><a name="0340b16" id="0340b16">诸善男子及善女人。已曾供养无量诸佛。成</a><a name="0340b17" id="0340b17">就忍辱。将护众生。善自调伏。若有众生以诸</a><a name="0340b18" id="0340b18">苦恼。而来加害悉能含忍。终不放逸贪恚愚</a><a name="0340b19" id="0340b19">痴。善男子。由有如此诸善丈夫。是故彼界名</a><a name="0340b20" id="0340b20">曰娑婆。又彼界中。亦有众生。具足众恶。少能</a><a name="0340b21" id="0340b21">悔过。其心粗猛而无愧耻。不敬佛。不重法。不</a><a name="0340b22" id="0340b22">爱僧。当堕地狱畜生饿鬼。彼释迦如来。于此</a><a name="0340b23" id="0340b23">下劣众生之中。悉能忍受骂辱嫌恨诽谤恼</a><a name="0340b24" id="0340b24">乱恶言恐胁。心如大地不可动摇无所违逆。</a><a name="0340b25" id="0340b25">若得供养及以不得。心无高下亦无憎爱。是</a><a name="0340b26" id="0340b26">故彼界名曰娑婆。尔时相庄严星宿聚王菩</a><a name="0340b27" id="0340b27">萨白佛言。世尊。我等今者得大善利。不生于</a><a name="0340b28" id="0340b28">彼弊恶下劣众生之中。佛言。善男子莫作是</a><a name="0340b29" id="0340b29">说。何以故。东北方有世界。名妙庄严忍。彼现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110340a.htm'><img src='up.gif' border=0></a>
<a href='T110340c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>