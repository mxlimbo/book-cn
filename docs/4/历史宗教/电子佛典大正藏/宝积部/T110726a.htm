<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0726a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷9)</font> 菩萨苦行超胜以受食缘成熟众生品第十一 <font face='Arial'>T11, p0726a</h2></font><hr>
<span class='old'>
</a><a name="0725c28" id="0725c28">或卧椽上。或卧土上。或着蓑衣。或着草衣。或</a><a name="0725c29" id="0725c29">着鹿皮衣。或以衣覆身。或复裸形。或随日而</span><a name="0726a01" id="0726a01">转。或着冢间衣。或着树皮衣。或食莠稗。或食</a><a name="0726a02" id="0726a02">于根。或食于叶。或食于花。或食于果。或食</a><a name="0726a03" id="0726a03">于茎。或食于枝。或食藕根。或六日不食。或食</a><a name="0726a04" id="0726a04">秽豆。或食秽稻。或食荞麦。或食菉豆。或食青</a><a name="0726a05" id="0726a05">豆。或食于稻。或食脂麻。或食粳米。或但饮水</a><a name="0726a06" id="0726a06">而为资养。或食酥滴。或食蜜滴。或食乳滴。或</a><a name="0726a07" id="0726a07">常不食。或魔众中住。或单己坐。或一向立。寂</a><a name="0726a08" id="0726a08">慧。此如是等诸威仪事。及余无量难行苦行。</a><a name="0726a09" id="0726a09">菩萨为降伏外道故。悉能现同彼苦恶相。菩</a><a name="0726a10" id="0726a10">萨如是于六年中。未尝坏彼一威仪相。示现</a><a name="0726a11" id="0726a11">满足禁戒修行。精进冶炼菩萨所作。最胜最</a><a name="0726a12" id="0726a12">上坚固不退。如是六年现作诸相。亦非余信</a><a name="0726a13" id="0726a13">解者。更互得见所修禁戒。所有别外修禁戒</a><a name="0726a14" id="0726a14">者。见彼菩萨如是所修。皆悉降伏。寂慧。菩萨</a><a name="0726a15" id="0726a15">于一切处。所作所现。悉住舍心离诸过失</a><a name="0726a16" id="0726a16"><p>复次寂慧。菩萨如是修苦行时。有六十四那</a><a name="0726a17" id="0726a17">庾多天人。于三乘中善根成熟。寂慧当知。有</a><a name="0726a18" id="0726a18">诸天人。具大信解作善业者。彼见菩萨在宝</a><a name="0726a19" id="0726a19">楼阁中安庠而坐。入阿塞颇那迦定。受定中</a><a name="0726a20" id="0726a20">乐。菩萨终六年已从定而起。诸天人中有法</a><a name="0726a21" id="0726a21">欲者。志求法者。为彼成熟如应说法。彼诸天</a><a name="0726a22" id="0726a22">人见是菩萨。闻所说法。悉无别异所作事业。</a><a name="0726a23" id="0726a23">寂慧当知。此名菩萨大智积集大悲方便解</a><a name="0726a24" id="0726a24">入不思议甚深理法降伏一切邪魔外道入苦</a><a name="0726a25" id="0726a25">行智清净法门。又复寂慧菩萨于六年中。成</a><a name="0726a26" id="0726a26">办如是所应。示现极难行事。过六年已往泥</a><a name="0726a27" id="0726a27">连河。随顺世间澡沐作净。既沐身已住于岸</a><a name="0726a28" id="0726a28">侧。是时有一聚落中女。其名善生。构以百</a><a name="0726a29" id="0726a29">牛成乳糜粥净心捧持。诣菩萨所而以上之。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110725c.htm'><img src='up.gif' border=0></a>
<a href='T110726b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>