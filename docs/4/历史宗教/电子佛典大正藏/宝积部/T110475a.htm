<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0475a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷82)</font> 郁伽长者会第十九 富楼那品第八 <font face='Arial'>T11, p0475a</h2></font><hr>
<span class='old'>
</a><a name="0474c28" id="0474c28">布施已。不得诸法不望果报。是明慧者不</a><a name="0474c29" id="0474c29">住诸法。随无所住向无上道。是名修趣满般</span><a name="0475a01" id="0475a01">若波罗蜜。是名菩萨见乞求者修趣满于六</a><a name="0475a02" id="0475a02">波罗蜜。复次长者。在家菩萨于世八法应生</a><a name="0475a03" id="0475a03">放舍。彼人于家财贿妻子不生忧喜。假使忘</a><a name="0475a04" id="0475a04">失不生忧愁。应如是观。有为如幻是妄想相。</a><a name="0475a05" id="0475a05">父母妻子。奴婢使人。亲友眷属。悉非我有。</a><a name="0475a06" id="0475a06">我不为是造不善业。此非我宜。是现伴侣非</a><a name="0475a07" id="0475a07">他世侣。是乐伴侣非苦伴侣。我非护彼我之</a><a name="0475a08" id="0475a08">所护。施调人慧进不放逸。助菩提法诸善根</a><a name="0475a09" id="0475a09">等此是我有。随我所至彼亦随去。何以故。父</a><a name="0475a10" id="0475a10">母妻子。男女亲属。知识作使。不能救我。非</a><a name="0475a11" id="0475a11">我归依。非我舍宅。非我洲渚。非我荫覆。非</a><a name="0475a12" id="0475a12">我我所。是阴界入非我我所。况父母妻子当</a><a name="0475a13" id="0475a13">是我所。父母妻子是业所为。我善恶业亦随</a><a name="0475a14" id="0475a14">受报。彼亦随业受善恶报。长者。而是菩萨</a><a name="0475a15" id="0475a15">去来坐起常观是事。不为父母妻子眷属奴</a><a name="0475a16" id="0475a16">婢作使。造身口意恶不善业犹如毛分。是故</a><a name="0475a17" id="0475a17">长者。在家菩萨于已妻所应起三想。何等三。</a><a name="0475a18" id="0475a18">无常想。变易想。坏败想。长者。是名在家菩</a><a name="0475a19" id="0475a19">萨于己妻所生于三想。在家菩萨于己妻所</a><a name="0475a20" id="0475a20">复生三想。何等三。是娱乐伴非他世伴。是</a><a name="0475a21" id="0475a21">饮食伴非业报伴。是乐时伴非苦时伴。长者。</a><a name="0475a22" id="0475a22">是名在家菩萨于己妻所生于三想。复生三</a><a name="0475a23" id="0475a23">想。何等三。不好想。臭秽想。可恶想。是名</a><a name="0475a24" id="0475a24">三。复生三想。何等三。怨家想。魁脍想。诈</a><a name="0475a25" id="0475a25">亲想。是名三。复生三想。何等三。罗刹想。毗</a><a name="0475a26" id="0475a26">舍遮想。鬼魅想。是名三。复生三想。何等三。</a><a name="0475a27" id="0475a27">非我所想。非摄受想。乞求想。是名三。复生</a><a name="0475a28" id="0475a28">三想。何等三。持身恶行想。持口恶行想。持</a><a name="0475a29" id="0475a29">意恶行想。是名三。复生三想。何等三。欲觉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110474c.htm'><img src='up.gif' border=0></a>
<a href='T110475b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>