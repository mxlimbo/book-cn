<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0345 慧上菩萨问大善权经 0165a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 345 慧上菩萨问大善权经</font> <font face='Arial'>(卷2)</font> <font face='Arial'>T12, p0165a</h2></font><hr>
<span class='old'>
</a><a name="0164c28" id="0164c28"><p>何故如来三月食麦。如来素达。虽梵志请佛</a><a name="0164c29" id="0164c29">不得迷忘佛所兴化。所以者何。今五百马者。</span><a name="0165a01" id="0165a01">昔佛弟子也。所从食已。前世皆学菩萨大乘。</a><a name="0165a02" id="0165a02">供养过去诸世尊矣。从恶友教犯众罪殃坠</a><a name="0165a03" id="0165a03">为畜生。彼时又有五百马师。有菩萨名日藏。</a><a name="0165a04" id="0165a04">本立愿生其中。普化斯等令发道意。使弘大</a><a name="0165a05" id="0165a05">乘化诸马师。本非马师。如来护彼。令诸马</a><a name="0165a06" id="0165a06">畜皆得受决。为缘一切如来不食。无所志</a><a name="0165a07" id="0165a07">愿。威德能化瓦石刀杖为美饮食。三千大千</a><a name="0165a08" id="0165a08">世界所有。悉为甘膳奇特之味。所以者何。世</a><a name="0165a09" id="0165a09">尊自然有大人相上味之味。以故当知。如来</a><a name="0165a10" id="0165a10">所化饮食皆美。耆年阿难未得大哀。心自念</a><a name="0165a11" id="0165a11">言。云何世尊舍转轮膳今乃服麦。佛知其念。</a><a name="0165a12" id="0165a12">以五百马师之德。时五百马皆识宿命得近</a><a name="0165a13" id="0165a13">道心。五百菩萨发大慈哀往觐如来。五百马</a><a name="0165a14" id="0165a14">师自减半廪以用供佛。捐五百马谷供五</a><a name="0165a15" id="0165a15">百比丘。马师及马皆自悔过。见佛众僧竟三</a><a name="0165a16" id="0165a16">月已。五百马命终生兜术天。为天所敬。如</a><a name="0165a17" id="0165a17">应说法。得立不退转地。当成无上正真之道。</a><a name="0165a18" id="0165a18">阿难得知所施供养。时宫中人得未曾有。来</a><a name="0165a19" id="0165a19">白佛言。我等生长深宫之内。世尊。阿难未曾</a><a name="0165a20" id="0165a20">习此安隐欢喜。七日不食。族姓子。当知如来</a><a name="0165a21" id="0165a21">之身无有罪殃。后世或有持戒之人。请诸沙</a><a name="0165a22" id="0165a22">门而不设供。故为彼现。是为如来为人所请。</a><a name="0165a23" id="0165a23">虽不供办不令其人堕于罪地。又五百比丘</a><a name="0165a24" id="0165a24">与如来俱三月一夏。四百比丘悉有欲态无</a><a name="0165a25" id="0165a25">清净想。设得美食欲意遂盛。用粗食故欲</a><a name="0165a26" id="0165a26">心则薄。三月之中可得罗汉。如来以斯诸学</a><a name="0165a27" id="0165a27">比丘及化菩萨。随时示现非罪殃也。是亦如</a><a name="0165a28" id="0165a28">来善权方便</a><a name="0165a29" id="0165a29"><p>何故如来告大迦叶曰。汝当说经。吾腰背痛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120164c.htm'><img src='up.gif' border=0></a>
<a href='T120165b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>