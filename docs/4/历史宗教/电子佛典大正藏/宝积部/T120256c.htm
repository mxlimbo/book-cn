<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0359 佛说大乘入诸佛境界智光明庄严经 0256c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 359 佛说大乘入诸佛境界智光明庄严经</font> <font face='Arial'>(卷2)</font> <font face='Arial'>T12, p0256c</h2></font><hr>
<span class='old'>
</a><a name="0256b28" id="0256b28">重恭敬。瞻仰梵王目不暂舍。诸天子众各各</a><a name="0256b29" id="0256b29">愿求大梵王出现世间成熟善根。是时大梵</span><a name="0256c01" id="0256c01">天王。于须臾顷即为出现。若此大梵天王天</a><a name="0256c02" id="0256c02">报灭时。别有大梵天王安立宫殿。若十若</a><a name="0256c03" id="0256c03">百三千大千世界之中。以宿愿力故而得自</a><a name="0256c04" id="0256c04">在。彼诸天子亦以宿世善根成熟故。感彼大</a><a name="0256c05" id="0256c05">梵天王日日观察一切天众。乃至大梵天王</a><a name="0256c06" id="0256c06">于须臾顷即为出现。妙吉祥。彼大梵天王都</a><a name="0256c07" id="0256c07">无所有无处所。无动转悉空无实。无文字无</a><a name="0256c08" id="0256c08">音声。无说无性无思无相。离心意识无生无</a><a name="0256c09" id="0256c09">灭。为彼诸天子众随宜对现。以其大梵天王</a><a name="0256c10" id="0256c10">宿世善根愿力所建立故。诸天子众宿世善</a><a name="0256c11" id="0256c11">根亦成熟故。然彼诸天子众。亦不作是念。今</a><a name="0256c12" id="0256c12">此大梵天王诸所化现于空自在。无有实无</a><a name="0256c13" id="0256c13">文字。无音声无说。无性无相状。非思惟离心</a><a name="0256c14" id="0256c14">意识。无生无灭。妙吉祥。如来应供正等正</a><a name="0256c15" id="0256c15">觉亦复如是。于空自在。无有实无文字。无音</a><a name="0256c16" id="0256c16">声无说。无性无相状。非思惟离心意识。无生</a><a name="0256c17" id="0256c17">无灭。如来应供正等正觉。但以宿昔菩萨行</a><a name="0256c18" id="0256c18">愿力等所建立故。又以彼诸新发意菩萨。及</a><a name="0256c19" id="0256c19">一切声闻缘觉诸愚夫异生等。宿昔善根成</a><a name="0256c20" id="0256c20">熟建立故。如来乃以百千种相。而为庄严出</a><a name="0256c21" id="0256c21">现世间。皆如影像。无处所无动转。亦无新</a><a name="0256c22" id="0256c22">发意菩萨。无一切声闻缘觉愚夫异生。亦无</a><a name="0256c23" id="0256c23">如来于空自在。无有实无文字。无音声无说。</a><a name="0256c24" id="0256c24">无性无相状。非思惟离心意识。无生无灭。妙</a><a name="0256c25" id="0256c25">吉祥。以诸法空故。如来身相乃有百千种相</a><a name="0256c26" id="0256c26">而为庄严。现起如来诸威仪道设诸法用。随</a><a name="0256c27" id="0256c27">诸众生种种信解说广大法。其所说法令诸</a><a name="0256c28" id="0256c28">众生一切娆乱随烦恼等皆得寂止。如来平</a><a name="0256c29" id="0256c29">等于一切处住平等舍。离诸疑惑亦无差别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120256b.htm'><img src='up.gif' border=0></a>
<a href='T120257a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>