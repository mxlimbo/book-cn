<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0337 佛说阿阇贳王女阿术达菩萨经 0084b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 337 佛说阿阇贳王女阿术达菩萨经</font> <font face='Arial'>(卷1)</font> <font face='Arial'>T12, p0084b</h2></font><hr>
<span class='old'>
</a><a name="0084a28" id="0084a28">(汉言无愁忧)。年十二端正好洁。光色第一于前世。</a><a name="0084a29" id="0084a29">佛所作功德有神猛之行。供养无央数佛。于</span><a name="0084b01" id="0084b01">阿耨多罗三耶三菩心。不转于父王正殿金</a><a name="0084b02" id="0084b02">床上坐。安无愁忧见此尊比丘。不转于父</a><a name="0084b03" id="0084b03">王正殿。今来于坐不起不迎不为作礼。亦不</a><a name="0084b04" id="0084b04">请令坐。亦不与分卫具。诸尊比丘。亦默然观</a><a name="0084b05" id="0084b05">此女。是王阿阇贳见女无愁忧。不恭敬礼是</a><a name="0084b06" id="0084b06">尊比丘。王顾谓女。汝不知耶。是怛萨阿竭阿</a><a name="0084b07" id="0084b07">罗呵三耶三佛尊比丘。以得阿罗汉无所复</a><a name="0084b08" id="0084b08">畏。所作事胜。以弃重担。生死以断深入</a><a name="0084b09" id="0084b09">微妙。其供养是者福不可量。为师为父慈念</a><a name="0084b10" id="0084b10">兴福施于一切。汝见何故。于坐不起默而视</a><a name="0084b11" id="0084b11">之。汝有何异利不礼此上尊女无愁忧白言。</a><a name="0084b12" id="0084b12">王曾见师子。当为小小禽兽作礼迎逆坐</a><a name="0084b13" id="0084b13">不。王答女言。不见。女复白。王曾闻遮迦越王</a><a name="0084b14" id="0084b14">当为小国王。起迎逆作礼共坐不。释提桓因</a><a name="0084b15" id="0084b15">宁为诸天。起迎逆作礼不。梵三钵宁礼诸梵</a><a name="0084b16" id="0084b16">不。答言不见。女复白。王曾见大海神为小</a><a name="0084b17" id="0084b17">小陂池沟渠泉流作礼不。须弥山宁为众小</a><a name="0084b18" id="0084b18">山作礼不。日月之光明与萤火之明等不。女</a><a name="0084b19" id="0084b19">复言。如是大王发意。求阿耨多罗三耶三菩</a><a name="0084b20" id="0084b20">心。欲度一切。被僧那僧涅之大铠。持大悲大</a><a name="0084b21" id="0084b21">哀。如师子吼。云何当为恐畏。比丘而无大悲</a><a name="0084b22" id="0084b22">大慈大哀。离师子吼中。云何当礼信欢喜。</a><a name="0084b23" id="0084b23">王曾见大法王转经论教一切。令发阿耨多</a><a name="0084b24" id="0084b24">罗三耶三菩心。当为是比丘少智者恭敬作</a><a name="0084b25" id="0084b25">礼不。女白王。如大海水不可量不可度不可</a><a name="0084b26" id="0084b26">见边际。大智若此。犹复受泉流如牛迹中水。</a><a name="0084b27" id="0084b27">自谓以满足。宁可方之于大海。是畏生死比</a><a name="0084b28" id="0084b28">丘。志在灭度。发阿耨多罗三藐三菩心。宁当</a><a name="0084b29" id="0084b29">迎逆作礼不。王曾见大智。如须弥山最尊高。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120084a.htm'><img src='up.gif' border=0></a>
<a href='T120084c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>