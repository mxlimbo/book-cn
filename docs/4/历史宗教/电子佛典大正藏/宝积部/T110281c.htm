<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0281c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷48)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0281c</h2></font><hr>
<span class='old'>
</a><a name="0281b28" id="0281b28">城。有无量千村邑聚落市肆居止。复有无量</a><a name="0281b29" id="0281b29">百千拘胝那庾多一切众生。住如是处。人物</span><a name="0281c01" id="0281c01">繁拥极为兴盛。舍利子。当于尔时。有大疫病。</a><a name="0281c02" id="0281c02">中劫出现。多有众生遭遇重病。身体溃烂。痈</a><a name="0281c03" id="0281c03">肿痤疖。疥癣恶疮。风热痰[<a href='javascript:showpic("images/022480.gif")'>病-丙+阴</a>]。互相违返。以</a><a name="0281c04" id="0281c04">要言之。一切病苦。无不毕集。于时复有无量</a><a name="0281c05" id="0281c05">百千诸医药师。为欲救疗如是病苦。勤加功</a><a name="0281c06" id="0281c06">用。极致疲倦。而众生病无有愈者。舍利子。彼</a><a name="0281c07" id="0281c07">诸无量病苦众生。不遇良医。为病所弊。无有</a><a name="0281c08" id="0281c08">救护。无有归趣。皆共呼嗟。失声号哭。涕泣<span class='corr'>横</span></a><a name="0281c09" id="0281c09">流。作如是言。我今受此无量重病。何处当有</a><a name="0281c10" id="0281c10">天龙药叉健达缚。及诸罗刹人非人等。以大</a><a name="0281c11" id="0281c11">慈悲而能见为除我病者。若有能除我病苦</a><a name="0281c12" id="0281c12">者。我当不吝一切财宝。厚报其恩。随其教诲。</a><a name="0281c13" id="0281c13">舍利子。我于尔时。以净天眼超过于人。见诸</a><a name="0281c14" id="0281c14">众生种种疫病逼恼其身。烦冤缠绕无有救</a><a name="0281c15" id="0281c15">济。又以天耳清净过人。彻听众生号诉之声。</a><a name="0281c16" id="0281c16">极为悲怨。酸楚难闻。舍利子。我于彼时。见闻</a><a name="0281c17" id="0281c17">是已。于是众生。深起大悲。即作是念。一何苦</a><a name="0281c18" id="0281c18">哉。如是无量无边众生。遭是重病。无舍无宅。</a><a name="0281c19" id="0281c19">无救无护。无归依趣。无能疗者。我今决定为</a><a name="0281c20" id="0281c20">诸众生。为舍为宅。为救为护。为归依处。为医</a><a name="0281c21" id="0281c21">疗者。必令病恼普皆平复。舍利子。我于尔时。</a><a name="0281c22" id="0281c22">便隐帝释高广之形。于赡部洲俱卢大城不</a><a name="0281c23" id="0281c23">远。受化生大众生身。名曰苏摩。既受生已住</a><a name="0281c24" id="0281c24">虚空中。以伽他颂。遍告赡部洲内所有众</a><a name="0281c25" id="0281c25">生。说其颂曰</a><a name="0281c26" id="0281c26"><p class='lg'>　　俱卢大城为不远　　　有大身者名苏摩</a><br><a name="0281c27" id="0281c27">　　若有众生啖其肉　　　一切病恼皆除愈</a><br><a name="0281c28" id="0281c28">　　彼无嗔恚诸忿害　　　为作良药生赡部</a><br><a name="0281c29" id="0281c29">　　汝当欣踊勿惊疑　　　随意割肉除众恼　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110281b.htm'><img src='up.gif' border=0></a>
<a href='T110282a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>