<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0229c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷40)</font> 菩萨藏会第十二之一 菩萨藏会第十二之三如来不思议性品第四之一 <font face='Arial'>T11, p0229c</h2></font><hr>
<span class='old'>
</a><a name="0229b28" id="0229b28">失。何以故。舍利子。如来为迦罗时语者。如来</a><a name="0229b29" id="0229b29">为实语者。为谛语者。为三摩耶时语者。为如</span><a name="0229c01" id="0229c01">语而作者。为善训释词语者。为令众生欢悦</a><a name="0229c02" id="0229c02">语者。为无重述语者。为文义庄严语者。为随</a><a name="0229c03" id="0229c03">发一音皆令信解欢悦语者。舍利子。如是一</a><a name="0229c04" id="0229c04">切语无过相。故说如来语业无失。如自所证</a><a name="0229c05" id="0229c05">语无误失。亦为众生说如是法。令其永断语</a><a name="0229c06" id="0229c06">业误失。舍利子。如来之心无有误失。以无失</a><a name="0229c07" id="0229c07">故。一切世间若愚若智。不能如法伺候如来</a><a name="0229c08" id="0229c08">心业误失。何以故。舍利子。如来不舍甚深定</a><a name="0229c09" id="0229c09">法。而能发起作诸佛事不役神虑。于一切法</a><a name="0229c10" id="0229c10">无碍智见任运而转。故说如来心无误失。如</a><a name="0229c11" id="0229c11">自所证心无失故。亦为众生说如斯法。令其</a><a name="0229c12" id="0229c12">永断心业误失。舍利子。如是身语心业无有</a><a name="0229c13" id="0229c13">失故。是名如来第一诸业无有误失不共佛</a><a name="0229c14" id="0229c14">法</a><a name="0229c15" id="0229c15"><p>复次舍利子。云何如来所发言音无有卒暴。</a><a name="0229c16" id="0229c16">舍利子。如来以无卒暴发言音故。一切世间</a><a name="0229c17" id="0229c17">若魔若魔眷属。及余天子诸外道等。不能伺</a><a name="0229c18" id="0229c18">候如来便者。何以故。舍利子。如来言音本</a><a name="0229c19" id="0229c19">无卒暴。无随卒暴。何以故。久已永离诸爱恚</a><a name="0229c20" id="0229c20">故。一切众生虽加尊敬而心不高。虽加轻侮</a><a name="0229c21" id="0229c21">而心不戚。又舍利子。如来无有所作过时及</a><a name="0229c22" id="0229c22">不究竟。非由此事而起追悔。及随前事起卒</a><a name="0229c23" id="0229c23">暴音。又舍利子。如来无有与世诤讼。是故如</a><a name="0229c24" id="0229c24">来无卒暴音。如来常止无诤深定无我所执。</a><a name="0229c25" id="0229c25">亦无有取远离诸缚。是故如来无卒暴音。舍</a><a name="0229c26" id="0229c26">利子。如是无量音无卒暴。如来于中悉皆证</a><a name="0229c27" id="0229c27">入。如佛所证音无卒暴。亦为众生说如斯法。</a><a name="0229c28" id="0229c28">令其永断诸卒暴故。舍利子。是名如来第二</a><a name="0229c29" id="0229c29">言无卒暴不共佛法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110229b.htm'><img src='up.gif' border=0></a>
<a href='T110230a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>