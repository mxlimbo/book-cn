<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0326 佛说三十五佛名礼忏文 0043a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 326 佛说三十五佛名礼忏文</font> <font face='Arial'>(卷1)</font> <font face='Arial'>T12, p0043a</h2></font><hr>
<span class='old'>
</a><a name="0042c28" id="0042c28">德佛　娜谟栴檀吉祥佛　娜谟光吉祥佛</a><a name="0042c29" id="0042c29">　娜谟无忧吉祥佛　娜谟那罗延吉祥佛　娜</span><a name="0043a01" id="0043a01">谟花吉祥佛　娜谟莲花光游戏神通佛　娜</a><a name="0043a02" id="0043a02">谟财吉祥佛　娜谟念吉祥佛　娜谟善称</a><a name="0043a03" id="0043a03">名号吉祥佛　娜谟帝幢幡王佛　娜谟斗战</a><a name="0043a04" id="0043a04">胜佛　娜谟勇健吉祥佛　娜谟勇健进佛</a><a name="0043a05" id="0043a05">　娜谟普遍照曜庄严吉祥佛　娜谟宝莲花游</a><a name="0043a06" id="0043a06">步佛　娜谟宝莲花妙住山王佛</a><a name="0043a07" id="0043a07"><p>如是等十方一切世界中诸佛世尊。出现世</a><a name="0043a08" id="0043a08">间住持游行。愿皆观察哀愍于我。我或今生</a><a name="0043a09" id="0043a09">或于余生。无始时来广作众罪。或自作或随</a><a name="0043a10" id="0043a10">喜作或教他作。或偷盗佛物四方僧物。或自</a><a name="0043a11" id="0043a11">作或随喜作或教他作。或造五无间罪十不</a><a name="0043a12" id="0043a12">善业道。或自作或随喜作或教他作。由此</a><a name="0043a13" id="0043a13">业障覆蔽身心生于八难。或堕地狱傍生鬼</a><a name="0043a14" id="0043a14">趣。或生边地及弥戾车。或生长寿天。设得人</a><a name="0043a15" id="0043a15">身诸根不具。或起邪见拨无因果。或厌诸佛</a><a name="0043a16" id="0043a16">出兴于世。如是一切业障。我今对一切诸佛</a><a name="0043a17" id="0043a17">世尊。具一切智者具五眼者。证实际者称量</a><a name="0043a18" id="0043a18">者。知者见者前。我今诚心悉皆忏悔不敢覆</a><a name="0043a19" id="0043a19">藏。愿我尸罗律仪复得如故。复愿诸佛世尊</a><a name="0043a20" id="0043a20">摄受护念证明于我若我今生或复余生。无</a><a name="0043a21" id="0043a21">始时来于流转生死。或曾舍施傍生一团之</a><a name="0043a22" id="0043a22">食。或曾持一净戒。或曾修梵行善根。或曾</a><a name="0043a23" id="0043a23">修少分无上智善根。悉皆合集计校筹量。如</a><a name="0043a24" id="0043a24">三世一切诸佛于最胜无上回向愿中。愿皆</a><a name="0043a25" id="0043a25">回向无上正等菩提</a><a name="0043a26" id="0043a26"><p class='lg'>　　一切罪忏悔　　　诸福皆随喜</a><br><a name="0043a27" id="0043a27">　　及劝请诸佛　　　愿证无上智</a><br><a name="0043a28" id="0043a28">　　过去及未来　　　现在人中尊</a><br><a name="0043a29" id="0043a29">　　无量功德海　　　我今稽首礼　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120042c.htm'><img src='up.gif' border=0></a>
<a href='T120043b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>