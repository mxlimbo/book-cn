<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0323 郁迦罗越问菩萨行经 0023b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 323 郁迦罗越问菩萨行经</font> <font face='Arial'>(卷1)</font> 上士品第一 <font face='Arial'>T12, p0023b</h2></font><hr>
<span class='old'>
</a><a name="0023a28" id="0023a28">诸长者正士之会。承佛威神从坐起整衣服。</a><a name="0023a29" id="0023a29">叉手长跪白佛言。愿欲有所问。唯天中天。</span><a name="0023b01" id="0023b01">以善权方便哀为解说。佛告长者。所欲便问。</a><a name="0023b02" id="0023b02">吾当发遣令汝欢喜。郁迦白佛言。若有善</a><a name="0023b03" id="0023b03">男子善女人。发无上正真道意。问佛无数之</a><a name="0023b04" id="0023b04">慧。学于大乘。愿住大乘。劝助大乘。乘于</a><a name="0023b05" id="0023b05">大乘。解了大乘。请一切人等安一切。救护一</a><a name="0023b06" id="0023b06">切为大乘铠。其未度者我当度之。未脱者</a><a name="0023b07" id="0023b07">我当脱之。未安者我当安之。未般泥洹者我</a><a name="0023b08" id="0023b08">当令般泥洹。我当除一切人之重担。志愿无</a><a name="0023b09" id="0023b09">上之僧那见。无量生死诸恶瑕隙心不秽厌。</a><a name="0023b10" id="0023b10">无央数劫周旋尘劳其心不舍。若求菩萨道</a><a name="0023b11" id="0023b11">在家出家。欲具足佛法。善加哀于诸天人</a><a name="0023b12" id="0023b12">民。以此大乘将养一切。不断三宝之教。久</a><a name="0023b13" id="0023b13">住于一切之智。欲具足此慧。唯愿世尊。</a><a name="0023b14" id="0023b14">说居家菩萨戒德之法。谛行如来教。至不退</a><a name="0023b15" id="0023b15">转成无上正真道。今世后世所至之处与众</a><a name="0023b16" id="0023b16">卓异。及出家菩萨。弃捐爱欲笃信守道。</a><a name="0023b17" id="0023b17">剃除须发去为比丘乐受禁戒。行法行善行</a><a name="0023b18" id="0023b18">正。唯天中天。居家菩萨所住云何。其出</a><a name="0023b19" id="0023b19">家者所住云何。佛告郁迦。善哉善哉。长者</a><a name="0023b20" id="0023b20">乃能发意。广问如来如此之义。长者谛听善</a><a name="0023b21" id="0023b21">思念之。吾当为汝解说居家出家菩萨戒德</a><a name="0023b22" id="0023b22">精进所积之行。于是郁迦。受教而听。佛言</a><a name="0023b23" id="0023b23">长者。若有菩萨居家修道。当归命佛归命</a><a name="0023b24" id="0023b24">法归命僧。以自归之德。求于无上正真之</a><a name="0023b25" id="0023b25">道</a><a name="0023b26" id="0023b26"><p>长者居家菩萨。云何归命佛。我当具足佛三</a><a name="0023b27" id="0023b27">十二大人之相。诸所作为善本功德。积无央</a><a name="0023b28" id="0023b28">数愿常行精进。为三十二大人之相。如是名</a><a name="0023b29" id="0023b29">为归命于佛。云何为归命法。奉事法教。敬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120023a.htm'><img src='up.gif' border=0></a>
<a href='T120023c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>