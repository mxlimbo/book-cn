<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0861b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷30)</font> 精进波罗蜜多品第九之一 <font face='Arial'>T11, p0861b</h2></font><hr>
<span class='old'>
</a><a name="0861a28" id="0861a28">知。何等为三。贪大病者。以不净观为大良药。</a><a name="0861a29" id="0861a29">嗔大病者。以慈悲观为大良药。痴大病者。以</span><a name="0861b01" id="0861b01">缘起观为大良药。皆不了知。设有医王医余</a><a name="0861b02" id="0861b02">疾病。虽暂除愈而非究竟。于一切病不能除</a><a name="0861b03" id="0861b03">愈。诸有智者不应如是随顺修学。于佛世尊</a><a name="0861b04" id="0861b04">所对治法应当修学。为大医王通达一切无</a><a name="0861b05" id="0861b05">上善法。令诸疾病净尽除愈。是为究竟。于余</a><a name="0861b06" id="0861b06">世间所习医王。乃至少分不应随学。应当积</a><a name="0861b07" id="0861b07">集捣筛和合最上法药。若闻声已。彼贪大病</a><a name="0861b08" id="0861b08">彼嗔大病彼痴大病。皆悉除愈。舍利子。是名</a><a name="0861b09" id="0861b09">菩萨摩诃萨行不退转精进波罗蜜多行时。</a><a name="0861b10" id="0861b10">如是积集捣筛和合大法良药。彼诸声闻缘</a><a name="0861b11" id="0861b11">觉悉不能有。唯如来无上应供正等正觉。为</a><a name="0861b12" id="0861b12">大医王集诸善根。捣筛和合为大法药。吹大</a><a name="0861b13" id="0861b13">法螺出深妙声。普遍三千大千世界使得闻</a><a name="0861b14" id="0861b14">知。能令无量无边百千俱胝那庾多矜羯罗。</a><a name="0861b15" id="0861b15">以要言之。乃至不可说不可说诸有情类。此</a><a name="0861b16" id="0861b16">贪嗔痴三种大病。皆悉除愈。舍利子。譬如雪</a><a name="0861b17" id="0861b17">山林中有大药树王。名离诸毒。能令百庾缮</a><a name="0861b18" id="0861b18">那所住有情闻彼香者。悉除诸毒。舍利子。以</a><a name="0861b19" id="0861b19">离诸毒大药树王。涂之螺鼓吹击其声。若诸</a><a name="0861b20" id="0861b20">有情设有虫毒。药毒气毒及一切毒。闻是声</a><a name="0861b21" id="0861b21">已悉除诸毒。舍利子。此离诸毒大药树王。一</a><a name="0861b22" id="0861b22">切医师悉不能知。唯活命医王独能知解。舍</a><a name="0861b23" id="0861b23">利子。于菩萨摩诃萨大正法药。而能积集捣</a><a name="0861b24" id="0861b24">筛和合。声闻缘觉亦不能有。唯如来能有是</a><a name="0861b25" id="0861b25">故。通达一切善法。为大医王。能令一切有情</a><a name="0861b26" id="0861b26">诸病除愈。于此法药而能积集捣筛和合。吹</a><a name="0861b27" id="0861b27">大法螺出深妙声。普遍三千大千世界使得</a><a name="0861b28" id="0861b28">闻知。能令无量无边百千俱胝那庾多矜羯</a><a name="0861b29" id="0861b29">罗。以要言之。乃至不可说不可说诸有情类。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110861a.htm'><img src='up.gif' border=0></a>
<a href='T110861c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>