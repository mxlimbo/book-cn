<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0321 佛说护国尊者所问大乘经 0006b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 321 佛说护国尊者所问大乘经</font> <font face='Arial'>(卷2)</font> <font face='Arial'>T12, p0006b</h2></font><hr>
<span class='old'>
</a><br><a name="0006a28" id="0006a28">　　时彼溺人背其恩　　　指告国王令采捕</a><br><a name="0006a29" id="0006a29">　　指已两手俱堕地　　　我时无有少嗔恚</span><br><a name="0006b01" id="0006b01">　　昔有五百商人众　　　为求珍宝泛海中</a><br><a name="0006b02" id="0006b02">　　商主所有资粮竭　　　商众饥羸无饮食</a><br><a name="0006b03" id="0006b03">　　是时我作大龟王　　　舍身济彼商人命</a><br><a name="0006b04" id="0006b04">　　以我慈心利他故　　　俱得安然到海岸</a><br><a name="0006b05" id="0006b05">　　我昔变身为药虫　　　此虫名曰俱苏摩</a><br><a name="0006b06" id="0006b06">　　一切疾病食我身　　　俱获安隐无诸患</a><br><a name="0006b07" id="0006b07">　　我昔复为师子王　　　大力无畏行慈愍</a><br><a name="0006b08" id="0006b08">　　有大猎师射我身　　　亦无嗔恨无忿怒</a><br><a name="0006b09" id="0006b09">　　我昔亦作白马王　　　常行菩萨慈悲行</a><br><a name="0006b10" id="0006b10">　　救彼商人罗刹难　　　担负众人出海中</a><br><a name="0006b11" id="0006b11">　　昔作飞鸟军拏罗　　　远离色欲无散乱</a><br><a name="0006b12" id="0006b12">　　令彼同类众飞禽　　　亦复而行清净行</a><br><a name="0006b13" id="0006b13">　　又昔因中作兔王　　　与诸群兔宣法行</a><br><a name="0006b14" id="0006b14">　　见一仙人饥无食　　　即舍自身济彼命</a><br><a name="0006b15" id="0006b15">　　又昔曾作鹦鹉身　　　常居花果树林中</a><br><a name="0006b16" id="0006b16">　　时有恶人毁此林　　　以我力故复繁盛</a><br><a name="0006b17" id="0006b17">　　又昔复作猕猴王　　　与众猕猴而游行</a><br><a name="0006b18" id="0006b18">　　时有国王来采捕　　　我救彼难现王前</a><br><a name="0006b19" id="0006b19">　　又昔复为鹦鹉身　　　父母俱老无力飞</a><br><a name="0006b20" id="0006b20">　　我于田中衔稻谷　　　养育二亲行孝敬</a><br><a name="0006b21" id="0006b21">　　于是田主怀嗔怒　　　捉彼鹦鹉而诃责</a><br><a name="0006b22" id="0006b22">　　云何偷于我稻谷　　　此时须见汝舍命</a><br><a name="0006b23" id="0006b23">　　鹦鹉告彼田主言　　　汝所种田济一切</a><br><a name="0006b24" id="0006b24">　　我持少分供二亲　　　汝何言我为偷盗</a><br><a name="0006b25" id="0006b25">　　尔时田主闻是语　　　倍与稻谷生欢喜</a><br><a name="0006b26" id="0006b26">　　我作禽类汝为人　　　如是孝养未曾有</a><br><a name="0006b27" id="0006b27">　　往昔所行菩萨行　　　经历无数微尘劫</a><br><a name="0006b28" id="0006b28">　　求趣佛果大菩提　　　未有少时生疲倦</a><br><a name="0006b29" id="0006b29">　　如是舍施内外财　　　国城妻子及珠珍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120006a.htm'><img src='up.gif' border=0></a>
<a href='T120006c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>