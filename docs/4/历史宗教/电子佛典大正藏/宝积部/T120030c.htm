<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0323 郁迦罗越问菩萨行经 0030c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 323 郁迦罗越问菩萨行经</font> <font face='Arial'>(卷1)</font> 闲居品第八 <font face='Arial'>T12, p0030c</h2></font><hr>
<span class='old'>
</a><a name="0030b28" id="0030b28">佛道。于是阿难问郁迦长者。用是居家为</a><a name="0030b29" id="0030b29">乐。居家为垢。居家不如出家受圣贤教法。</span><a name="0030c01" id="0030c01">郁迦答曰。阿难且止。勿作是语云。诸贤圣亦</a><a name="0030c02" id="0030c02">无垢染。有大哀解脱。不念自安。诸菩萨忍</a><a name="0030c03" id="0030c03">诸苦。不舍一切人。佛言阿难。是郁迦长者。虽</a><a name="0030c04" id="0030c04">住居家地常有等心。于是贤劫所度人民甚</a><a name="0030c05" id="0030c05">多。胜余出家菩萨百千人教授。所以者何。</a><a name="0030c06" id="0030c06">阿难。虽有出家菩萨百千人。其德之智不及</a><a name="0030c07" id="0030c07">郁迦长者。阿难白佛言。是名为何等经。云</a><a name="0030c08" id="0030c08">何持名。佛言阿难。是经一名郁迦长者所问。</a><a name="0030c09" id="0030c09">汝当受持。二名居家出家品。三名持一心宴</a><a name="0030c10" id="0030c10">坐其德名闻。佛言阿难。若有菩萨闻是经。</a><a name="0030c11" id="0030c11">为具足诸法。胜于百劫修梵清净懈废之行。</a><a name="0030c12" id="0030c12">是故阿难。欲作大精进者。及欲教他人精</a><a name="0030c13" id="0030c13">进者。自欲住于一切法德者。及欲立一切于</a><a name="0030c14" id="0030c14">法德者。当闻是经。当受持讽诵。所以者何。</a><a name="0030c15" id="0030c15">欲具足一切法。当视是经法与如来等。阿难。</a><a name="0030c16" id="0030c16">其有菩萨远离是经者。则为远离一切诸佛。</a><a name="0030c17" id="0030c17">不得复见一切诸佛。所以者何。其有说是经</a><a name="0030c18" id="0030c18">者。则为面见一切诸佛。阿难。政使是三千</a><a name="0030c19" id="0030c19">大千世界满其中火。菩萨便当入过其中。求</a><a name="0030c20" id="0030c20">闻是法受持讽诵。当以诸宝满三千大千世</a><a name="0030c21" id="0030c21">界。用供养师。受是经法持讽诵读。阿难。若有</a><a name="0030c22" id="0030c22">菩萨。供养过去当来今现在诸佛世尊。尽其</a><a name="0030c23" id="0030c23">形寿。供养尔所佛已。不受是经法不能讽诵。</a><a name="0030c24" id="0030c24">亦不于中作诸功德。为不供养去来今佛。阿</a><a name="0030c25" id="0030c25">难。若复有人闻是经典。受持讽诵广为人</a><a name="0030c26" id="0030c26">说。于中作诸功德。为已供养去来今佛。所</a><a name="0030c27" id="0030c27">以者何。诸如来无所著等正觉。以法为上。</a><a name="0030c28" id="0030c28">为从法生。佛说如是。贤者阿难。及郁迦长者</a><a name="0030c29" id="0030c29">诸天阿须伦世间人民。闻经欢喜。皆前为佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120030b.htm'><img src='up.gif' border=0></a>
<a href='T120031a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>