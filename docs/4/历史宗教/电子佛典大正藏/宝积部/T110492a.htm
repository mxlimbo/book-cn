<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0492a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷85)</font> 授幻师跋陀罗记会第二十一 富楼那品第八 <font face='Arial'>T11, p0492a</h2></font><hr>
<span class='old'>
</a><a name="0491c28" id="0491c28">礼佛足。而作是言。我今归命如来应正等觉</a><a name="0491c29" id="0491c29">及法比丘。如是殷勤无量俱胝数百千遍。复</span><a name="0492a01" id="0492a01">作是言。如佛世尊。以于真如无有异故。说</a><a name="0492a02" id="0492a02">一切法不异真如。乃至无有差别。无有缺减。</a><a name="0492a03" id="0492a03">无有分别。无生无作。我今归依亦复如是。尔</a><a name="0492a04" id="0492a04">时尊者阿难。谓跋陀罗言。汝若如佛所说</a><a name="0492a05" id="0492a05">真如而归依者。汝今岂于佛法性中有所得</a><a name="0492a06" id="0492a06">耶。幻师答言。我身即是如来法性。所以者</a><a name="0492a07" id="0492a07">何。我及如来无二无别。一切诸法皆真如故。</a><a name="0492a08" id="0492a08">言真如者。则一切法无差别性。一切众生亦</a><a name="0492a09" id="0492a09">复如是。尊者当知。言无二者无所分别。是</a><a name="0492a10" id="0492a10">为无二。何以故。遍知诸法但有名字是佛智</a><a name="0492a11" id="0492a11">故。尊者阿难前白佛言。奇哉世尊。此跋陀</a><a name="0492a12" id="0492a12">罗。乃有如是智慧辩才。昔以幻化惑乱世间。</a><a name="0492a13" id="0492a13">今时复以智慧惑乱。佛告跋陀罗言。善男子。</a><a name="0492a14" id="0492a14">汝实尔耶。跋陀罗言。如佛所作惑乱之事。我</a><a name="0492a15" id="0492a15">亦如是惑乱世间。所以者何。谓佛世尊于无</a><a name="0492a16" id="0492a16">我中说有众生及寿命者。此于世间是大惑</a><a name="0492a17" id="0492a17">乱。如于如来证菩提已不见少法是生死往</a><a name="0492a18" id="0492a18">来而说生死往来。如我意者唯有如来是大</a><a name="0492a19" id="0492a19">惑乱。佛言善男子。善哉善哉。如汝所说。诸</a><a name="0492a20" id="0492a20">佛如来于无我中乃至无有生死往来。而随</a><a name="0492a21" id="0492a21">世俗说众生等。亦无少法名为涅槃。然为证</a><a name="0492a22" id="0492a22">得涅槃法故说于涅槃。时跋陀罗闻是说已。</a><a name="0492a23" id="0492a23">前白佛言。我愿出家作于比丘。尔时世尊告</a><a name="0492a24" id="0492a24">弥勒菩萨摩诃萨言。汝当与是善男子剃除</a><a name="0492a25" id="0492a25">须发授具足戒。弥勒菩萨承佛教旨即与出</a><a name="0492a26" id="0492a26">家。受于具戒既出家已。复白佛言。世尊。此</a><a name="0492a27" id="0492a27">出家者唯形相耳非真出家。若诸菩萨真出</a><a name="0492a28" id="0492a28">家者。谓离诸相处于三界成熟众生。方可名</a><a name="0492a29" id="0492a29">为真出家也。说是语时五千众生发阿耨多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110491c.htm'><img src='up.gif' border=0></a>
<a href='T110492b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>