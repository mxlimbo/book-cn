<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0486a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷84)</font> 无尽伏藏会第二十之一 富楼那品第八 <font face='Arial'>T11, p0486a</h2></font><hr>
<span class='old'>
</a><a name="0485c28" id="0485c28">藏。菩萨证得此伏藏已。为欲调伏于如是等</a><a name="0485c29" id="0485c29">诸境界中迷惑众生。随其意乐于一一处。若</span><a name="0486a01" id="0486a01">一劫若过一劫。以种种言词善巧宣说。亦不</a><a name="0486a02" id="0486a02">能得诸处边际。菩萨智慧亦无损减。不离法</a><a name="0486a03" id="0486a03">界随顺无二无差别故。是名菩萨善巧演说</a><a name="0486a04" id="0486a04">一切诸法无差别相。获得如是法伏藏已。能</a><a name="0486a05" id="0486a05">为众生如应说法。令得具足无尽法财。生死</a><a name="0486a06" id="0486a06">贫穷悉令永断。电得。是名菩萨摩诃萨五种</a><a name="0486a07" id="0486a07">伏藏。大伏藏。无尽伏藏。遍无尽伏藏。无边伏</a><a name="0486a08" id="0486a08">藏。菩萨成就如是伏藏。圆满殊胜诸功德故</a><a name="0486a09" id="0486a09">少用功力。速得阿耨多罗三藐三菩提。说此</a><a name="0486a10" id="0486a10">伏藏法门时。电得菩萨得陀罗尼。五百菩萨</a><a name="0486a11" id="0486a11">得电光明三昧。三万六千天子。发阿耨多罗</a><a name="0486a12" id="0486a12">三藐三菩提心。尔时月幢菩萨白佛言。世尊。</a><a name="0486a13" id="0486a13">如佛所说无功用智。是义云何。佛告月幢。若</a><a name="0486a14" id="0486a14">有菩萨于善法中身心相应攀缘造作。是名</a><a name="0486a15" id="0486a15">功用。若有菩萨身心调柔无念无依离修行</a><a name="0486a16" id="0486a16">相。以彼成就往昔愿智。亿千佛刹所可施为</a><a name="0486a17" id="0486a17">种种示现。而于法界亦无所动。常演说法无</a><a name="0486a18" id="0486a18">少法相。以四摄法成熟众生。亦无众生而可</a><a name="0486a19" id="0486a19">度者。严净一切诸佛刹土。而亦不见不净佛</a><a name="0486a20" id="0486a20">刹。常念诸佛不观色相。游诸佛刹不离法</a><a name="0486a21" id="0486a21">界。是名菩萨无功用智。菩萨成就如是智故。</a><a name="0486a22" id="0486a22">满足众生一切希望。而于所作亦无染着。尔</a><a name="0486a23" id="0486a23">时世尊说此无功用智时。三千大千世界六</a><a name="0486a24" id="0486a24">种震动。释提桓因与忉利天。于上空中雨曼</a><a name="0486a25" id="0486a25">陀罗花。优钵罗花。拘物头花。波头摩花。分</a><a name="0486a26" id="0486a26">陀利花。栴檀末香而散佛上。天鼓自鸣。大</a><a name="0486a27" id="0486a27">光遍照。昔未曾见。众生遇者身得清凉。尔</a><a name="0486a28" id="0486a28">时世尊告电得菩萨言。过去如来应正等觉。</a><a name="0486a29" id="0486a29">皆于此处开示演说如是法门。未来诸佛当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110485c.htm'><img src='up.gif' border=0></a>
<a href='T110486b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>