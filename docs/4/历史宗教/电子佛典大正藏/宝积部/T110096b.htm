<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0096b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷17)</font> 无量寿如来会第五之一 清净陀罗尼品第三之一 <font face='Arial'>T11, p0096b</h2></font><hr>
<span class='old'>
</a><a name="0096a28" id="0096a28">国多诸宝树。或纯黄金白银琉璃颇梨。赤珠</a><a name="0096a29" id="0096a29">马瑙玉树。唯一宝成不杂余宝。或以二宝乃</span><a name="0096b01" id="0096b01">至七宝庄严。阿难。彼金为树者。以金为根茎。</a><a name="0096b02" id="0096b02">白银为叶及以花果。白银之树银为根茎。黄</a><a name="0096b03" id="0096b03">金为叶及以花果。马瑙之树马瑙根茎。美玉</a><a name="0096b04" id="0096b04">为叶及以花果。美玉树者。玉为根茎七宝为</a><a name="0096b05" id="0096b05">叶及诸花果。或有金树。黄金为根。白银为茎。</a><a name="0096b06" id="0096b06">琉璃为枝。颇梨为条。赤珠为叶。马瑙为花。美</a><a name="0096b07" id="0096b07">玉为果。或有银树。以银为根黄金为茎。余枝</a><a name="0096b08" id="0096b08">果等饰同金树。琉璃树者。琉璃为根黄金为</a><a name="0096b09" id="0096b09">茎。白银为枝颇梨为条。赤珠为叶马瑙为花</a><a name="0096b10" id="0096b10">美玉为果。颇梨真珠马瑙等树。诸宝转饰皆</a><a name="0096b11" id="0096b11">若琉璃。复有玉树。玉为其根黄金为茎。白银</a><a name="0096b12" id="0096b12">为枝琉璃为条。颇梨为叶赤珠为花马瑙为</a><a name="0096b13" id="0096b13">果。复有无量摩尼珠等宝庄严树周遍其国。</a><a name="0096b14" id="0096b14">是诸宝树光辉赫奕世无能比。以七宝罗网</a><a name="0096b15" id="0096b15">而覆其上。其网柔软如兜罗绵。复次阿难。无</a><a name="0096b16" id="0096b16">量寿佛有菩提树。高十六亿由旬。枝叶垂布</a><a name="0096b17" id="0096b17">八亿由旬。树本隆起高五千由旬周圆亦尔。</a><a name="0096b18" id="0096b18">其条叶花果。常有无量百千种种妙色。及诸</a><a name="0096b19" id="0096b19">珍宝殊胜庄严。谓月光摩尼宝。释迦毗楞伽</a><a name="0096b20" id="0096b20">宝。心王摩尼宝。海乘流注摩尼宝。光辉遍照</a><a name="0096b21" id="0096b21">超过人天。于其树上有诸金锁垂宝璎珞周</a><a name="0096b22" id="0096b22">遍庄严。谓卢遮迦宝。末瑳宝。及赤白青色真</a><a name="0096b23" id="0096b23">珠等宝。以为璎珞。有师子云聚宝等。以为其</a><a name="0096b24" id="0096b24">锁饰诸宝柱。又以纯金真珠杂宝铃铎以为</a><a name="0096b25" id="0096b25">其网。庄严宝锁弥覆其上。以颇梨万字半月</a><a name="0096b26" id="0096b26">宝等互相映饰。微风吹动出种种声。令千世</a><a name="0096b27" id="0096b27">界诸众生等随乐差别。于甚深法证无生忍。</a><a name="0096b28" id="0096b28">阿难。彼千世界诸有情等。闻此音已住不退</a><a name="0096b29" id="0096b29">转无上菩提。及无量无数有情得无生法忍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110096a.htm'><img src='up.gif' border=0></a>
<a href='T110096c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>