<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0099a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷18)</font> 无量寿如来会第五之一 清净陀罗尼品第三之一 <font face='Arial'>T11, p0099a</h2></font><hr>
<span class='old'>
</a><a name="0098c28" id="0098c28">调伏寂静之心。忍心忍调伏心。有等引澄净</a><a name="0098c29" id="0098c29">无散乱心。无覆蔽心。净心。极净心。照曜心。</span><a name="0099a01" id="0099a01">无尘心。大威德心。善心。广大心。无比心。甚</a><a name="0099a02" id="0099a02">深心。爱法心。喜法心。善意心。舍离一切执</a><a name="0099a03" id="0099a03">着心。断一切众生烦恼心。闭一切恶趣心故。</a><a name="0099a04" id="0099a04">行智慧行已成就无量功德。于禅定觉分善</a><a name="0099a05" id="0099a05">能演说。而常游戏无上菩提勤修敷演。肉眼</a><a name="0099a06" id="0099a06">发生能有简择。天眼出现鉴诸佛土。法眼清</a><a name="0099a07" id="0099a07">净能离诸着。慧眼通达到于彼岸。佛眼成就</a><a name="0099a08" id="0099a08">觉悟开示。生无碍慧为他广说。于三界中平</a><a name="0099a09" id="0099a09">等勤修。既自调伏亦能调伏一切有情。能令</a><a name="0099a10" id="0099a10">获得胜奢摩他。于一切法证无所得。善能说</a><a name="0099a11" id="0099a11">法言辞巧妙。勤修供养一切诸佛。摧伏有情</a><a name="0099a12" id="0099a12">一切烦恼。为诸如来之所悦可而能如是。如</a><a name="0099a13" id="0099a13">是思惟。作是思惟时。能集能见一切诸法皆</a><a name="0099a14" id="0099a14">无所得。以方便智修行灭法。善知取舍理非</a><a name="0099a15" id="0099a15">理趣。于理趣非理趣中皆得善巧。于世语言</a><a name="0099a16" id="0099a16">心不爱乐。出世经典诚信勤修。善巧寻求一</a><a name="0099a17" id="0099a17">切诸法。求一切法增长了知。知法本无实不</a><a name="0099a18" id="0099a18">可得。于所行处亦无取舍。解脱老病住诸功</a><a name="0099a19" id="0099a19">德。从本已来安住神通勤修深法。于甚深法</a><a name="0099a20" id="0099a20">而无退转。于难解法悉能通达。得一乘道无</a><a name="0099a21" id="0099a21">有疑惑。于佛教法不由他悟。其智宏深譬之</a><a name="0099a22" id="0099a22">巨海。菩提高广喻若须弥。自身威光超于日</a><a name="0099a23" id="0099a23">月。凡所思择与慧相应。犹如雪山其心洁白。</a><a name="0099a24" id="0099a24">光明普照无边功德烧烦恼薪。方之于火不</a><a name="0099a25" id="0099a25">为善恶之所动摇。心静常安犹如大地。洗涤</a><a name="0099a26" id="0099a26">烦惑如清净水。心无所主犹如火。不着世间</a><a name="0099a27" id="0099a27">犹如风。养诸有情犹如地。观诸世界如虚空。</a><a name="0099a28" id="0099a28">荷载众生犹如良乘。不染世法譬之莲花。远</a><a name="0099a29" id="0099a29">畅法音犹如雷震。雨一切法方之大雨。光蔽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110098c.htm'><img src='up.gif' border=0></a>
<a href='T110099b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>