<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0727c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷10)</font> 菩萨诣菩提场品第十二 <font face='Arial'>T11, p0727c</h2></font><hr>
<span class='old'>
</a><br><a name="0727b28" id="0727b28">　　所有一切庄严事　　　语不能赞诸功德</a><br><a name="0727b29" id="0727b29">　　那庾多数彼诸天　　　彼彼庄严皆殊妙　</p></span><a name="0727c01" id="0727c01"><p>复次寂慧。菩萨既至菩提场已。始下双足。千</a><a name="0727c02" id="0727c02">辐轮相按彼地时。即有广大光明出现。是光</a><a name="0727c03" id="0727c03">普照一切地狱傍生饿鬼趣中。诸众生类蒙</a><a name="0727c04" id="0727c04">光照触。所受诸苦暂得停息。迦梨迦龙王</a><a name="0727c05" id="0727c05">宫中大光普照</a><a name="0727c06" id="0727c06"><p>尔时迦梨迦龙王。见是菩萨光明照已。心生</a><a name="0727c07" id="0727c07">欢喜踊跃庆快。即时为彼自宫眷属。及诸龙</a><a name="0727c08" id="0727c08">众。说伽陀曰</a><a name="0727c09" id="0727c09"><p class='lg'>　　如金色光极晃曜　　　大明照我龙王宫</a><br><a name="0727c10" id="0727c10">　　我蒙光照适其身　　　亦复心生大欢喜</a><br><a name="0727c11" id="0727c11">　　如我于彼先佛所　　　昔曾见此瑞光明</a><br><a name="0727c12" id="0727c12">　　而今所睹定无疑　　　佛大无畏当出世</a><br><a name="0727c13" id="0727c13">　　汝等各持妙香花　　　涂香末香花鬘等</a><br><a name="0727c14" id="0727c14">　　真金及彼摩尼珠　　　以为璎珞并上服</a><br><a name="0727c15" id="0727c15">　　复持种种妙乐具　　　珠宝所严众幡盖</a><br><a name="0727c16" id="0727c16">　　及宝所成妙高幢　　　为天人师伸供养</a><br><a name="0727c17" id="0727c17">　　所有龙王妙宫殿　　　广大庄严悉清净</a><br><a name="0727c18" id="0727c18">　　汝等应生欢喜心　　　皆同亲诣于佛所　</p></a><a name="0727c19" id="0727c19"><p>尔时迦梨迦龙王。与自宫人眷属并诸龙众。</a><a name="0727c20" id="0727c20">各持种种上妙香花衣服幢盖。及众乐具。鼓</a><a name="0727c21" id="0727c21">吹歌音上踊空中。香水如云遍洒一切。复雨</a><a name="0727c22" id="0727c22">龙华龙真珠等。如是广以龙王威神龙王通</a><a name="0727c23" id="0727c23">力。现诸化事诣菩萨所。到已即时与诸眷属</a><a name="0727c24" id="0727c24">礼菩萨足。鼓妙音乐虔伸供养。作供养已。是</a><a name="0727c25" id="0727c25">时龙王右绕而住。说妙伽陀。伸赞叹曰</a><a name="0727c26" id="0727c26"><p class='lg'>　　人中尊放大光明　　　普照一切佛刹土</a><br><a name="0727c27" id="0727c27">　　刹那恶趣苦皆停　　　我等龙宫俱照曜</a><br><a name="0727c28" id="0727c28">　　龙众蒙光照触已　　　咸生欢喜作是言</a><br><a name="0727c29" id="0727c29">　　菩萨成佛定无疑　　　金色光明乃如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110727b.htm'><img src='up.gif' border=0></a>
<a href='T110728a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>