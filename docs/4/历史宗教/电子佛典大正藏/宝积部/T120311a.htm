<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0362 佛说阿弥陀三耶三佛萨楼佛檀过度人道经 0311a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 362 佛说阿弥陀三耶三佛萨楼佛檀过度人道经</font> <font face='Arial'>(卷2)</font> <font face='Arial'>T12, p0311a</h2></font><hr>
<span class='old'>
</a><a name="0310c28" id="0310c28">比如第二忉利天上自然之物。其人亦复于</a><a name="0310c29" id="0310c29">城中。五百岁竟乃得出。至阿弥陀佛所。心</span><a name="0311a01" id="0311a01">中大喜。其人听闻经。心不开解。意不欢乐。</a><a name="0311a02" id="0311a02">智慧不明。知经复少。所居舍宅在地。不能</a><a name="0311a03" id="0311a03">令舍宅随意高大在虚空中。复去阿弥陀佛</a><a name="0311a04" id="0311a04">大远。不能得近附阿弥陀佛。亦复如是。第二</a><a name="0311a05" id="0311a05">中辈狐疑者也。其人久久。亦当智慧开解。</a><a name="0311a06" id="0311a06">知经勇猛。心当欢乐。次如上第一辈也。所</a><a name="0311a07" id="0311a07">以者何。皆坐前世宿命求道时。中悔狐疑。</a><a name="0311a08" id="0311a08">暂信暂不信。不信作善得其福德。皆自然得</a><a name="0311a09" id="0311a09">之尔。随其功德有所铉不铉。各自然趣向。</a><a name="0311a10" id="0311a10">说经行道。卓亿万超绝不相及。佛言。其欲</a><a name="0311a11" id="0311a11">求作菩萨道生阿弥陀佛国者。其人然后。皆</a><a name="0311a12" id="0311a12">当得阿惟越致菩萨。阿惟越致菩萨者。皆当</a><a name="0311a13" id="0311a13">有三十二相紫磨金色八十种好。皆当作佛。</a><a name="0311a14" id="0311a14">随所愿在所求欲。于他方佛国作佛。终不复</a><a name="0311a15" id="0311a15">更泥犁禽兽薜荔。随其精进求道。早晚之事</a><a name="0311a16" id="0311a16">同等尔。求道不休会当得之。不失其所欲</a><a name="0311a17" id="0311a17">愿也</a><a name="0311a18" id="0311a18"><p>佛告阿逸菩萨等。诸天帝王人民。我皆语汝</a><a name="0311a19" id="0311a19">曹。诸欲往生阿弥陀佛国者。虽不能大精进</a><a name="0311a20" id="0311a20">禅定持经戒者。大要当作善。一者不得杀生。</a><a name="0311a21" id="0311a21">二者不得盗窃。三者不得淫泆奸爱他人妇</a><a name="0311a22" id="0311a22">女。四者不得调欺。五者不得饮酒。六者不</a><a name="0311a23" id="0311a23">得两舌。七者不得恶口。八者不得妄言。九</a><a name="0311a24" id="0311a24">者不得嫉妒。十者不得贪餮。不得心中有所</a><a name="0311a25" id="0311a25">悭惜。不得嗔怒。不得愚痴。不得随心嗜欲。</a><a name="0311a26" id="0311a26">不得心中悔。不得狐疑。当作孝顺。当作至</a><a name="0311a27" id="0311a27">诚忠信。当信受佛经语。深当信作善后世得</a><a name="0311a28" id="0311a28">其福。奉持如是。其法不亏失者。在心所愿。</a><a name="0311a29" id="0311a29">可得往生阿弥陀佛国。至要当斋戒一心清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120310c.htm'><img src='up.gif' border=0></a>
<a href='T120311b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>