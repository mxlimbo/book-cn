<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0589c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷105)</font> 第三十六善住意天子会 破凡夫相品第八 <font face='Arial'>T11, p0589c</h2></font><hr>
<span class='old'>
</a><a name="0589b28" id="0589b28">住处。无有动转。亦无分别。天子当知。一切诸</a><a name="0589b29" id="0589b29">法悉无住处。而言住者。是谓如来为诸众生</span><a name="0589c01" id="0589c01">作如是说。所以者何。如佛所说。如来住彼如</a><a name="0589c02" id="0589c02">如法中。一切众生亦复如是。住于如如初不</a><a name="0589c03" id="0589c03">移动。如众生如即如来如。如来如即众生如。</a><a name="0589c04" id="0589c04">众生如来无二无别</a><a name="0589c05" id="0589c05"><p>尔时善住意天子。复白文殊师利言。大士。所</a><a name="0589c06" id="0589c06">言沙门那。沙门那者义何谓也。文殊师利言。</a><a name="0589c07" id="0589c07">天子。若非沙门。非婆罗门。是则名为真沙门</a><a name="0589c08" id="0589c08">也。所以者何。以彼不着欲界。不着色界。不着</a><a name="0589c09" id="0589c09">无色界。是故我言真沙门也。天子。若眼不漏。</a><a name="0589c10" id="0589c10">耳不漏。鼻不漏。舌不漏。身不漏。意不漏者。</a><a name="0589c11" id="0589c11">我复说为真沙门也。天子。若不依止说。不依</a><a name="0589c12" id="0589c12">止证。不依止处者。我复说为真沙门也。天子。</a><a name="0589c13" id="0589c13">若无去处无来处无伤无疮者。我复说为真</a><a name="0589c14" id="0589c14">沙门也。天子。是以彼句非沙门。非婆罗门。我</a><a name="0589c15" id="0589c15">乃说为真沙门也</a><a name="0589c16" id="0589c16"><p>尔时善住意天子。赞文殊师利言。善哉善哉。</a><a name="0589c17" id="0589c17">大士。实未曾有。仁者。志若金刚。其所宣说无</a><a name="0589c18" id="0589c18">有章句。亦无处所。心咸了达无所遗余。文殊</a><a name="0589c19" id="0589c19">师利言。天子。我心不刚。所以者何。吾自放意</a><a name="0589c20" id="0589c20">心安柔忍。是故不刚。善住意言。大士。是义云</a><a name="0589c21" id="0589c21">何。文殊师利言。天子。吾以恣心入声闻地处</a><a name="0589c22" id="0589c22">缘觉境。是谓放心。吾又恣心入诸尘劳生死</a><a name="0589c23" id="0589c23">之内。而亦不恶贪恚痴等烦恼过患。是谓放</a><a name="0589c24" id="0589c24">心。时善住意天子。复赞文殊师利言。善哉</a><a name="0589c25" id="0589c25">善哉。希有大士。仁由过去久供诸佛殖众德</a><a name="0589c26" id="0589c26">本。故能宣说妙若斯也。文殊师利言。天子。吾</a><a name="0589c27" id="0589c27">无供佛不殖善根。所以者何。吾初不见宿昔</a><a name="0589c28" id="0589c28">所更。又亦不知当来所作。虽有所作亦无有</a><a name="0589c29" id="0589c29">作。于诸佛法未曾建立。云何能有殖众德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110589b.htm'><img src='up.gif' border=0></a>
<a href='T110590a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>