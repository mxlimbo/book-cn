<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0162c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷29)</font> 文殊师利普门会第十 往生因缘品第六 <font face='Arial'>T11, p0162c</h2></font><hr>
<span class='old'>
</a><a name="0162b28" id="0162b28">毁坏。尔时世尊赞文殊师利菩萨言。善哉善</a><a name="0162b29" id="0162b29">哉。汝于斯义能善分别。如布施者获大财富。</span><a name="0162c01" id="0162c01">持禁戒者决定生天。若能受持此经典者。现</a><a name="0162c02" id="0162c02">得辩才必无虚妄。如日光出能除诸暝。亦如</a><a name="0162c03" id="0162c03">菩萨坐菩提座。成等正觉决定无疑。受持读</a><a name="0162c04" id="0162c04">诵是经典者。现得辩才亦复如是。文殊师利。</a><a name="0162c05" id="0162c05">若复有人。于现身中欲求辩才。当于此经心</a><a name="0162c06" id="0162c06">生信乐。受持读诵广为人说勿生疑惑</a><a name="0162c07" id="0162c07"><p>尔时无垢藏菩萨白佛言。世尊。若诸菩萨佛</a><a name="0162c08" id="0162c08">涅槃后。于此法门心无疑惑。受持读诵为他</a><a name="0162c09" id="0162c09">广说。我当摄受加其辩才</a><a name="0162c10" id="0162c10"><p>尔时天魔波旬愁忧苦恼悲涕流泪。来诣佛</a><a name="0162c11" id="0162c11">所。而白佛言。如来昔证无上菩提。我于尔时</a><a name="0162c12" id="0162c12">已怀忧恼。复于今者说此法门。倍生大苦如</a><a name="0162c13" id="0162c13">中毒箭。若诸众生闻是经典。决定当于阿耨</a><a name="0162c14" id="0162c14">多罗三藐三菩提。无有退转入般涅槃。令我</a><a name="0162c15" id="0162c15">境界皆悉空虚。如来应正等觉能令一切诸</a><a name="0162c16" id="0162c16">苦众生。咸得安乐。愿垂哀愍与大慈悲。不</a><a name="0162c17" id="0162c17">于此经加威护念。令我安隐忧苦皆除</a><a name="0162c18" id="0162c18"><p>尔时世尊告波旬言。勿怀忧恼。我于此法不</a><a name="0162c19" id="0162c19">作加护。诸众生等亦不涅槃。天魔波旬闻是</a><a name="0162c20" id="0162c20">语已。欢喜踊跃忧恼悉除。即于佛前忽然不</a><a name="0162c21" id="0162c21">现。尔时文殊师利菩萨前白佛言。如来今者</a><a name="0162c22" id="0162c22">有何密意。告波旬言我于此法不作加护。佛</a><a name="0162c23" id="0162c23">言。文殊师利。以无加护加护此法。是故为彼</a><a name="0162c24" id="0162c24">说如是言。以一切法平等实际。皆归真如同</a><a name="0162c25" id="0162c25">于法界。离诸言说不二相故。无有加护。以我</a><a name="0162c26" id="0162c26">如是诚实之言无有虚妄。能令此经于阎浮</a><a name="0162c27" id="0162c27">提广行流布</a><a name="0162c28" id="0162c28"><p>尔时世尊。说是语已。告阿难言。此经名为普</a><a name="0162c29" id="0162c29">入不思议法门。若能受持如是经典。则为受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110162b.htm'><img src='up.gif' border=0></a>
<a href='T110163a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>