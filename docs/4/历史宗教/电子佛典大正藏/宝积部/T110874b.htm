<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0874b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷35)</font> 胜慧波罗蜜多品第十一之一 <font face='Arial'>T11, p0874b</h2></font><hr>
<span class='old'>
</a><a name="0874a28" id="0874a28">此说为智。舍利子。复说于识。谓眼观色为表。</a><a name="0874a29" id="0874a29">耳闻声为表。鼻嗅香为表。舌了味为表。身觉</span><a name="0874b01" id="0874b01">触为表。意知法为表。此说为识。若复内身寂</a><a name="0874b02" id="0874b02">静外无遍行。智能随顺法无所取。此说为智。</a><a name="0874b03" id="0874b03">又若发起遍计执取。此说为识。无执无取及</a><a name="0874b04" id="0874b04">表无嗔。此说为智。又复了知识住生灭有为</a><a name="0874b05" id="0874b05">行法。此说为识。无为无有识遍行故。又智无</a><a name="0874b06" id="0874b06">为不住生灭。此说为智。云何了义不了义经。</a><a name="0874b07" id="0874b07">谓若所说引趣于道。是不了义。引趣于果。是</a><a name="0874b08" id="0874b08">为了义。说世俗行。是不了义。宣说胜义。是为</a><a name="0874b09" id="0874b09">了义。引趣业行。是不了义。尽业烦恼。是为了</a><a name="0874b10" id="0874b10">义。又复染分。是不了义。若说净分。是为了</a><a name="0874b11" id="0874b11">义。于彼轮回而作厌离。是不了义。于轮回涅</a><a name="0874b12" id="0874b12">盘悟不二法。是为了义。善巧文句。是不了义。</a><a name="0874b13" id="0874b13">甚深难解。是为了义。于诸文句心喜乐欲。是</a><a name="0874b14" id="0874b14">不了义。于少文句而生决定。是为了义。又复</a><a name="0874b15" id="0874b15">我人士夫命者。意生儒童作者受者。种种语</a><a name="0874b16" id="0874b16">言。或有主宰及无主宰。是不了义。于空无相</a><a name="0874b17" id="0874b17">无愿三解脱门。不起我人士夫乃至补特伽</a><a name="0874b18" id="0874b18">罗。是为了义。云何补特伽罗及法。谓若于所</a><a name="0874b19" id="0874b19">有法。安住补特伽罗见。由起彼见。而复安住</a><a name="0874b20" id="0874b20">法智法界。此说是为补特伽罗及法。又复补</a><a name="0874b21" id="0874b21">特伽罗者。谓异生补特伽罗。善异生补特伽</a><a name="0874b22" id="0874b22">罗。顺信补特伽罗。顺法补特伽罗。八辈补特</a><a name="0874b23" id="0874b23">伽罗。入流补特伽罗。一来补特伽罗。不还补</a><a name="0874b24" id="0874b24">特伽罗。应供补特伽罗。缘觉补特伽罗。菩萨</a><a name="0874b25" id="0874b25">补特伽罗。若一补特伽罗出现世间。犹能引</a><a name="0874b26" id="0874b26">生多种妙乐。于彼世间天人众会。极深怜愍</a><a name="0874b27" id="0874b27">作诸善利。何况如来应供正等。正觉安住世</a><a name="0874b28" id="0874b28">俗。为一切补特伽罗。令诸有情依如来所说</a><a name="0874b29" id="0874b29">音声。入解义利。佛言此说是。为于法各各随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110874a.htm'><img src='up.gif' border=0></a>
<a href='T110874c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>