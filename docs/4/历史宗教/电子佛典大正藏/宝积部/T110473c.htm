<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0473c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷82)</font> 郁伽长者会第十九 富楼那品第八 <font face='Arial'>T11, p0473c</h2></font><hr>
<span class='old'>
</a><a name="0473b29" id="0473b29">务使命。名不坚身生坚施想。不失本善</a><a name="0473b30" id="0473b30">增现善根。是不坚命生坚施想。降伏悭吝</span><a name="0473c01" id="0473c01">而行布施。是不坚财生坚施想。长者。是名</a><a name="0473c02" id="0473c02">在家菩萨。如是修集善丈夫行。于诸如来</a><a name="0473c03" id="0473c03">无一切过。名相应语。名为法语。无有异想</a><a name="0473c04" id="0473c04">向无上道。复次长者。在家菩萨应受善戒。所</a><a name="0473c05" id="0473c05">谓五戒。彼乐不杀。放舍刀杖。羞愧坚誓。不</a><a name="0473c06" id="0473c06">杀一切诸众生等。不恼一切。等心众生常</a><a name="0473c07" id="0473c07">行慈心。彼应不盗。自财知足。于他财物不</a><a name="0473c08" id="0473c08">生希望。除舍于贪不起愚痴。于他封禄不生</a><a name="0473c09" id="0473c09">贪着。乃至草叶不与不取。离彼邪淫自足妻</a><a name="0473c10" id="0473c10">色。不希他妻。不以染心视他女色。其心厌患</a><a name="0473c11" id="0473c11">一向苦恼心常背舍。若于自妻生欲觉想。应</a><a name="0473c12" id="0473c12">生不净惊怖之想。是结使力。是故为欲非</a><a name="0473c13" id="0473c13">我所为。常生无常想。苦无我想。不净之</a><a name="0473c14" id="0473c14">想。彼人应作如是思念。我当乃至不生欲念。</a><a name="0473c15" id="0473c15">况二和合体相摩触。应离妄语谛语实语。如</a><a name="0473c16" id="0473c16">说如作不诳于他。善心成就先思而行。随所</a><a name="0473c17" id="0473c17">见闻如实而说。守护于法。宁舍身命终不妄</a><a name="0473c18" id="0473c18">语。彼应离酒不醉不乱。不妄所说。不自轻躁。</a><a name="0473c19" id="0473c19">亦不嘲哗。不相牵掣。应住正念然后知之。若</a><a name="0473c20" id="0473c20">心欲舍一切财贿。须食与食。须饮施饮。若</a><a name="0473c21" id="0473c21">施他时应生是念。念是檀波罗蜜时。随彼所</a><a name="0473c22" id="0473c22">欲我当给施。又我当使求者满足。若施彼酒</a><a name="0473c23" id="0473c23">当摄是人。得于正念令无狂惑。何以故。悉</a><a name="0473c24" id="0473c24">满他欲。是檀波罗蜜。长者。是故菩萨以酒</a><a name="0473c25" id="0473c25">施人于佛无过。长者。若在家菩萨。以此受</a><a name="0473c26" id="0473c26">持五戒功德。回向阿耨多罗三藐三菩提。善</a><a name="0473c27" id="0473c27">护五戒。又复应当离于两舌。若有诤讼应当</a><a name="0473c28" id="0473c28">和合。离于恶言出爱软语。先语问讯不毁辱</a><a name="0473c29" id="0473c29">他。利益他语。法语。时语。实语。舍语。调伏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110473b.htm'><img src='up.gif' border=0></a>
<a href='T110474a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>