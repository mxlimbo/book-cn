<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0365 佛说观无量寿佛经 0341c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 365 佛说观无量寿佛经</font> <font face='Arial'>(卷1)</font> 御制无量寿佛赞 <font face='Arial'>T12, p0341c</h2></font><hr>
<span class='old'>
</a><a name="0341b28" id="0341b28">世尊。是诸佛土。虽复清净皆有光明。我今</a><a name="0341b29" id="0341b29">乐生极乐世界阿弥陀佛所。唯愿世尊。教</span><a name="0341c01" id="0341c01">我思惟教我正受。尔时世尊即便微笑。有</a><a name="0341c02" id="0341c02">五色光从佛口出。一一光照频婆娑罗王</a><a name="0341c03" id="0341c03">顶。尔时大王虽在幽闭。心眼无障遥见世</a><a name="0341c04" id="0341c04">尊。头面作礼。自然增进成阿那含。尔时世</a><a name="0341c05" id="0341c05">尊告韦提希。汝今知不。阿弥陀佛去此不</a><a name="0341c06" id="0341c06">远。汝当系念谛观彼国净业成者。我今为</a><a name="0341c07" id="0341c07">汝广说众譬。亦令未来世一切凡夫欲修</a><a name="0341c08" id="0341c08">净业者得生西方极乐国土。欲生彼国</a><a name="0341c09" id="0341c09">者。当修三福。一者孝养父母。奉事师长。</a><a name="0341c10" id="0341c10">慈心不杀。修十善业。二者受持三归。具足</a><a name="0341c11" id="0341c11">众戒。不犯威仪。三者发菩提心。深信因</a><a name="0341c12" id="0341c12">果。读诵大乘。劝进行者。如此三事名为净</a><a name="0341c13" id="0341c13">业。佛告韦提希。汝今知不。此三种业乃是</a><a name="0341c14" id="0341c14">过去未来现在。三世诸佛净业正因</a><a name="0341c15" id="0341c15"><p>佛告阿难及韦提希。谛听谛听善思念之。如</a><a name="0341c16" id="0341c16">来今者。为未来世一切众生为烦恼贼之所</a><a name="0341c17" id="0341c17">害者。说清净业。善哉韦提希快问此事。阿</a><a name="0341c18" id="0341c18">难。汝当受持广为多众宣说佛语。如来今</a><a name="0341c19" id="0341c19">者。教韦提希及未来世一切众生观于西方</a><a name="0341c20" id="0341c20">极乐世界。以佛力故。当得见彼清净国土。</a><a name="0341c21" id="0341c21">如执明镜自见面像。见彼国土极妙乐事。</a><a name="0341c22" id="0341c22">心欢喜故。应时即得无生法忍。佛告韦提</a><a name="0341c23" id="0341c23">希。汝是凡夫心想羸劣。未得天眼。不能远</a><a name="0341c24" id="0341c24">观。诸佛如来有异方便。令汝得见。时韦提</a><a name="0341c25" id="0341c25">希白佛言。世尊。如我今者以佛力故见彼</a><a name="0341c26" id="0341c26">国土。若佛灭后诸众生等。浊恶不善五苦</a><a name="0341c27" id="0341c27">所逼。云何当见阿弥陀佛极乐世界。佛告</a><a name="0341c28" id="0341c28">韦提希。汝及众生。应当专心。系念一处。</a><a name="0341c29" id="0341c29">想于西方。云何作想。凡作想者。一切众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120341b.htm'><img src='up.gif' border=0></a>
<a href='T120342a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>