<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0559b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷100)</font> 无垢施菩萨应辩会 菩萨品第三 <font face='Arial'>T11, p0559b</h2></font><hr>
<span class='old'>
</a><a name="0559a28" id="0559a28">即便默然。宝相菩萨谓无痴见菩萨言。善男</a><a name="0559a29" id="0559a29">子。何故不答无垢施女所问。无痴见菩萨言。</span><a name="0559b01" id="0559b01">无垢施女所问无性法。此无性法不可说。是</a><a name="0559b02" id="0559b02">故不答。无垢施女言。善男子。我不问无性</a><a name="0559b03" id="0559b03">法。无性法不可问。学已而答则无有碍。尔时</a><a name="0559b04" id="0559b04">无垢施女谓宝相菩萨言。善男子。汝言我当</a><a name="0559b05" id="0559b05">作是念。诣舍卫城。愿令城中一切种族居家。</a><a name="0559b06" id="0559b06">宝藏勇出具足七宝。汝施宝之心。为有染</a><a name="0559b07" id="0559b07">着耶。无染着耶。若有染着。则与凡愚同。所</a><a name="0559b08" id="0559b08">以者何。以凡夫有爱着故。若无爱着。无爱</a><a name="0559b09" id="0559b09">着中无有施宝。时宝相菩萨即便默然。时无</a><a name="0559b10" id="0559b10">垢施女谓离恶趣菩萨。善男子。汝言我作</a><a name="0559b11" id="0559b11">是念。诣舍卫城。愿令城中若有众生应堕恶</a><a name="0559b12" id="0559b12">趣者。尽使现世轻受速脱苦恼。如来说业不</a><a name="0559b13" id="0559b13">可思议。此不可思议业可速断耶。若可断者。</a><a name="0559b14" id="0559b14">则违如来所说。若不知云何而能轻受速断。</a><a name="0559b15" id="0559b15">若能断者。于无主法中汝则是主。若能断者</a><a name="0559b16" id="0559b16">亦当能不断。离恶趣菩萨答无垢施女言。我</a><a name="0559b17" id="0559b17">以愿力故能令轻受速断。无垢施女问离恶</a><a name="0559b18" id="0559b18">趣菩萨言。善男子。诸法如性。不可以愿力</a><a name="0559b19" id="0559b19">而受。时离恶趣菩萨即便默然。尔时无垢施</a><a name="0559b20" id="0559b20">女谓除诸盖菩萨。善男子。汝言我当作是念。</a><a name="0559b21" id="0559b21">愿令舍卫城中众生尽除五盖。汝作是念。入</a><a name="0559b22" id="0559b22">是定已能令众生不为五盖所覆。于此定中</a><a name="0559b23" id="0559b23">己自在耶。他自在耶。若己自在。无由及彼。</a><a name="0559b24" id="0559b24">一切诸法无至彼者。云何汝入禅定去他五</a><a name="0559b25" id="0559b25">盖。若他自在。则不能利益于他。除诸盖菩</a><a name="0559b26" id="0559b26">萨答无垢施女言。此行以慈为首。无垢施女</a><a name="0559b27" id="0559b27">问除诸盖菩萨言。诸佛皆行慈行。善男子。叵</a><a name="0559b28" id="0559b28">有佛因众生不以五盖为患者也。除诸盖菩</a><a name="0559b29" id="0559b29">萨即便默然。时无垢施女谓观世音菩萨。善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110559a.htm'><img src='up.gif' border=0></a>
<a href='T110559c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>