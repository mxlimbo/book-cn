<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0337 佛说阿阇贳王女阿术达菩萨经 0084c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 337 佛说阿阇贳王女阿术达菩萨经</font> <font face='Arial'>(卷1)</font> <font face='Arial'>T12, p0084c</h2></font><hr>
<span class='old'>
</a><a name="0084b28" id="0084b28">丘。志在灭度。发阿耨多罗三藐三菩心。宁当</a><a name="0084b29" id="0084b29">迎逆作礼不。王曾见大智。如须弥山最尊高。</span><a name="0084c01" id="0084c01">怛萨阿竭法为尊雄。岂况智如芥子比丘迎</a><a name="0084c02" id="0084c02">逆作礼不。王宁见日月光。其明所照不可计</a><a name="0084c03" id="0084c03">量。怛萨阿竭法光明智慧功德名闻。过是千</a><a name="0084c04" id="0084c04">亿万倍。宁比萤火之明自照其身。不及一切</a><a name="0084c05" id="0084c05">人。志小比丘自度其身。大智之法明于三界。</a><a name="0084c06" id="0084c06">宁迎逆作礼。女白王。佛般泥洹后。尚不为</a><a name="0084c07" id="0084c07">是辈比丘作礼。何况佛今现在而为法则。所</a><a name="0084c08" id="0084c08">以者何。礼彼比丘为习此法。其亲近三耶三</a><a name="0084c09" id="0084c09">佛法。得三耶三菩行。王告女无愁忧。汝有</a><a name="0084c10" id="0084c10">抵突之心。见是大比丘。不恭敬迎逆以坐</a><a name="0084c11" id="0084c11">席为宾主。而广引众喻不念设饭食。汝何</a><a name="0084c12" id="0084c12">志求。女白王。大王宁有抵突之心耶。女谓</a><a name="0084c13" id="0084c13">王言。王何故见国中羸劣下贱乞丐者不为</a><a name="0084c14" id="0084c14">作礼。王答女言不。尔此非吾类。女答王亦如</a><a name="0084c15" id="0084c15">是。王发意菩萨声闻辟支佛非其类。王告女。</a><a name="0084c16" id="0084c16">吾闻行菩萨法。悉弃强梁嗔恚之心。以调</a><a name="0084c17" id="0084c17">顺软弱为一切人下屈。汝岂无软弱之心。女</a><a name="0084c18" id="0084c18">白王言。世间人愚痴。常怀毒恶之心故。菩</a><a name="0084c19" id="0084c19">萨摩诃萨以慈悲。护彼人欲除众毒故。此大</a><a name="0084c20" id="0084c20">比丘诸垢以除。是辈比丘。见善无所增。</a><a name="0084c21" id="0084c21">见恶亦不减。女白王。当来十方佛。设为是</a><a name="0084c22" id="0084c22">比丘等。说深妙之法。不能复增精进。所以者</a><a name="0084c23" id="0084c23">何。用闭塞生死道故。譬以瓶盛满水置露地。</a><a name="0084c24" id="0084c24">天雨瓶中一渧不受。渧亦不得入。所以者何。</a><a name="0084c25" id="0084c25">其瓶以满故。女白王。是比丘等如是。若十</a><a name="0084c26" id="0084c26">方佛为现神足。变化说经法。不能逮及如</a><a name="0084c27" id="0084c27">来三昧。于功德无所增益。女白王。譬如大</a><a name="0084c28" id="0084c28">海万水四流皆归于海。所以者何。其海广长</a><a name="0084c29" id="0084c29">所受不可计量。如是大王。菩萨摩诃萨说经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120084b.htm'><img src='up.gif' border=0></a>
<a href='T120085a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>