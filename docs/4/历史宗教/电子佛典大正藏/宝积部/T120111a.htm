<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0340 文殊师利所说不思议佛境界经 0111a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 340 文殊师利所说不思议佛境界经</font> <font face='Arial'>(卷1)</font> <font face='Arial'>T12, p0111a</h2></font><hr>
<span class='old'>
</a><a name="0110c28" id="0110c28">或啸音节相和。妙妓成行。分庭共舞。如是等</a><a name="0110c29" id="0110c29">事宛然备瞩。时善胜天子。见自宫殿及其眷</span><a name="0111a01" id="0111a01">属欢娱事已。心生疑怪。白文殊师利菩萨言。</a><a name="0111a02" id="0111a02">奇哉大士。云何令我及以大众瞬息之间而</a><a name="0111a03" id="0111a03">来至此</a><a name="0111a04" id="0111a04"><p>尔时长老须菩提。语善胜天子言。天子。我初</a><a name="0111a05" id="0111a05">亦谓与诸大众皆共至于兜率陀天。而今乃知</a><a name="0111a06" id="0111a06">本来不动。曾不共往彼天之上。如是所见皆</a><a name="0111a07" id="0111a07">是文殊师利菩萨三昧神通之所现耳。时善</a><a name="0111a08" id="0111a08">胜天子即白佛言。世尊。文殊师利菩萨。甚为</a><a name="0111a09" id="0111a09">希有。乃能以三昧神通不思议力。令此众会</a><a name="0111a10" id="0111a10">不动本处而言至此兜率陀天。佛言天子。汝</a><a name="0111a11" id="0111a11">但知文殊师利童子神通变化少分之力。我</a><a name="0111a12" id="0111a12">之所知无有量也。天子。以文殊师利神通之</a><a name="0111a13" id="0111a13">力。假使如恒河沙等诸佛国土。种种严好各</a><a name="0111a14" id="0111a14">各不同。能于一佛土中普令明见。又以如恒</a><a name="0111a15" id="0111a15">河沙等诸佛国土。集在一处状如缯束。举掷</a><a name="0111a16" id="0111a16">上方不以为难。又以如恒河沙等诸佛国土。</a><a name="0111a17" id="0111a17">所有大海置一毛孔而令其中众生。不觉不</a><a name="0111a18" id="0111a18">知无所触娆。又以如恒河沙等诸佛国土。所</a><a name="0111a19" id="0111a19">有须弥山王以彼众山内于一山。复以此山</a><a name="0111a20" id="0111a20">内于芥子。而令住彼山上一切诸天。不觉不</a><a name="0111a21" id="0111a21">知亦无所娆。又以如恒河沙等诸佛国土。其</a><a name="0111a22" id="0111a22">中所有五道众生置右掌中。复取是诸国土</a><a name="0111a23" id="0111a23">一切乐具。一一众生尽以与之等无差别。又</a><a name="0111a24" id="0111a24">以如恒河沙等诸佛国土。劫尽烧时。所有大</a><a name="0111a25" id="0111a25">火集在一处。令其大小如一灯炷。所有火事</a><a name="0111a26" id="0111a26">如本无别。又如恒河沙等诸佛国土。所有日</a><a name="0111a27" id="0111a27">月若于一毛孔。舒光映之普令其明隐蔽不</a><a name="0111a28" id="0111a28">现。天子。我于一劫若一劫余。说文殊师利童</a><a name="0111a29" id="0111a29">子三昧神通变化之力。不可穷尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120110c.htm'><img src='up.gif' border=0></a>
<a href='T120111b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>