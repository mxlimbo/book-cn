<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0850a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷27)</font> 精进波罗蜜多品第九之一 <font face='Arial'>T11, p0850a</h2></font><hr>
<span class='old'>
</a><a name="0849c28" id="0849c28">光明名决定胜。其光复有无量种种色相。所</a><a name="0849c29" id="0849c29">谓青黄赤白红颇胝迦金色等。如是色相普</span><a name="0850a01" id="0850a01">遍无量世界。洞然照耀上彻梵世至色边际。</a><a name="0850a02" id="0850a02">日月光明。悉皆映蔽。其光复来至佛顶上。右</a><a name="0850a03" id="0850a03">旋宛转绕百千匝。忽然不现。舍利子。时毗婆</a><a name="0850a04" id="0850a04">尸如来有一亲侍苾刍。见佛神变光明事已。</a><a name="0850a05" id="0850a05">即从坐起整衣服。遍袒右肩右膝着地。合掌</a><a name="0850a06" id="0850a06">向佛瞻仰尊颜。以偈问曰</a><a name="0850a07" id="0850a07"><p class='lg'>　　毗婆尸佛大希有　　　于诸圣中量尊圣</a><br><a name="0850a08" id="0850a08">　　我今启问善逝尊　　　何因缘故现光明　</p></a><a name="0850a09" id="0850a09"><p>尔时苾刍复白佛言。世尊。以何因缘现大神</a><a name="0850a10" id="0850a10">变放是光明。唯愿如来。大慈哀愍。为我除</a><a name="0850a11" id="0850a11">疑敷演斯事。复有无量百千人众。现住佛前</a><a name="0850a12" id="0850a12">愿乐欲闻。我等志心殷勤谛听。为诸有情慈</a><a name="0850a13" id="0850a13">悲开示。如来大悲。为世间眼救护一切。如诸</a><a name="0850a14" id="0850a14">舍宅覆荫一切。唯愿如来。大慈怜愍。断除疑</a><a name="0850a15" id="0850a15">满摔去未来现在。所行想念一切行</a><a name="0850a16" id="0850a16">业及诸疑惑。如来于彼无不了知。又诸佛刹</a><a name="0850a17" id="0850a17">所有有情。于三世中一切智慧言语差别。如</a><a name="0850a18" id="0850a18">来于彼无不通达。如来为诸法王。具足八种</a><a name="0850a19" id="0850a19">言音。于说法中皆得自在。以何因缘现大神</a><a name="0850a20" id="0850a20">通放是光明。唯愿如来。断除我等一切疑网</a><a name="0850a21" id="0850a21">及一切忧悲苦恼悉皆断灭。我等今者如是</a><a name="0850a22" id="0850a22">三请。一心专注合掌恭敬。愿乐欲闻。舍利子。</a><a name="0850a23" id="0850a23">时毗婆尸如来。语彼亲侍苾刍言。汝见此童</a><a name="0850a24" id="0850a24">子于我前住合掌立不。唯然善逝。我今已见。</a><a name="0850a25" id="0850a25">佛言苾刍。今此童子。于往昔时已曾亲近称</a><a name="0850a26" id="0850a26">赞恭敬礼拜。复以衣服卧具种种汤药。供养</a><a name="0850a27" id="0850a27">八万四千俱胝那由他佛。种诸善根。为求成</a><a name="0850a28" id="0850a28">就正等菩提。常修梵行。佛言苾刍。汝又见是</a><a name="0850a29" id="0850a29">八万四千俱胝人众于我前住合掌立不。唯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110849c.htm'><img src='up.gif' border=0></a>
<a href='T110850b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>