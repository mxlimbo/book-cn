<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0311 大方广三戒经 0694b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 311 大方广三戒经</font> <font face='Arial'>(卷2)</font> <font face='Arial'>T11, p0694b</h2></font><hr>
<span class='old'>
</a><br><a name="0694a28" id="0694a28">　　不作谄曲心　　　修习行慈心</a><br><a name="0694a29" id="0694a29">　　常住闲静处　　　此名菩提行</span><br><a name="0694b01" id="0694b01">　　舍弃如是处　　　但说菩提处</a><br><a name="0694b02" id="0694b02">　　此是大贪贼　　　一切诸远离</a><br><a name="0694b03" id="0694b03">　　若为于饮食　　　及诸利养事</a><br><a name="0694b04" id="0694b04">　　诈现执正法　　　更互共演说</a><br><a name="0694b05" id="0694b05">　　斯不净活命　　　以痴用自活</a><br><a name="0694b06" id="0694b06">　　为众恶所害　　　恶道所侵逼</a><br><a name="0694b07" id="0694b07">　　是一味法门　　　但假比丘名</a><br><a name="0694b08" id="0694b08">　　毁谤如此法　　　及与解脱戒</a><br><a name="0694b09" id="0694b09">　　若有持戒者　　　我说禁戒法</a><br><a name="0694b10" id="0694b10">　　像比丘当谤　　　彼不至贤处</a><br><a name="0694b11" id="0694b11">　　一切天世间　　　悉皆弃舍离</a><br><a name="0694b12" id="0694b12">　　一切智世尊　　　亦倍离是人</a><br><a name="0694b13" id="0694b13">　　若身无恶业　　　口业亦无恶</a><br><a name="0694b14" id="0694b14">　　意业悉清净　　　速疾至涅槃　</p></a><a name="0694b15" id="0694b15"><p>迦叶。如来灭后后末世时有诸比丘。于先佛</a><a name="0694b16" id="0694b16">所种善根者悉般涅槃。纯善众生命终去尽。</a><a name="0694b17" id="0694b17">有后五百岁时当有比丘。贪求无厌嗔恚别</a><a name="0694b18" id="0694b18">离。粗涩毒恶嗔面颦蹙。住于三法。何等三。</a><a name="0694b19" id="0694b19">专修医道。住于贩卖。亲近女人。住是三法当</a><a name="0694b20" id="0694b20">失四法。何等四。失于戒聚。失于善道。失得果</a><a name="0694b21" id="0694b21">证。失如实见法。是人有于此四法已复增炽</a><a name="0694b22" id="0694b22">四法。何等四法。嫉妒炽盛。嗔恚炽盛。贪他</a><a name="0694b23" id="0694b23">家炽盛。贪着利养贮聚炽盛。贪爱衣服造作</a><a name="0694b24" id="0694b24">箱箧。以此为业空无所有。无沙门法。闻是法</a><a name="0694b25" id="0694b25">已当堕四法。何等四。堕在谤法。不知时言。独</a><a name="0694b26" id="0694b26">为女人而演说法。渐毁犯戒。闻是等法已堕</a><a name="0694b27" id="0694b27">在灾祸。迦叶。犹如恶狗打触其鼻。迦叶。于意</a><a name="0694b28" id="0694b28">云何。是狗为当倍恶不。白言如是。当倍增</a><a name="0694b29" id="0694b29">恶。佛言迦叶。是等恶人如彼恶狗。如毗舍遮。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110694a.htm'><img src='up.gif' border=0></a>
<a href='T110694c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>