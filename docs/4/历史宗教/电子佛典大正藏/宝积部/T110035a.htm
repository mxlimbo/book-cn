<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0035a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷6)</font> 第二无边庄严会 清净陀罗尼品第三之一 <font face='Arial'>T11, p0035a</h2></font><hr>
<span class='old'>
</a><a name="0034c28" id="0034c28">一切有为及世间法。不观待故。此是无上不</a><a name="0034c29" id="0034c29">放逸地。离攀缘地。于诸法中无有所住。不来</span><a name="0035a01" id="0035a01">不去无所建立。此则说名慧眼清净究竟远</a><a name="0035a02" id="0035a02">离。无所取故。善能观察舍离一切。自性本性</a><a name="0035a03" id="0035a03">此名慧眼。言慧眼者。所谓尽灭厌离智性。如</a><a name="0035a04" id="0035a04">是智性。无生无作本性寂静。亦复不与寂静</a><a name="0035a05" id="0035a05">相应。断相应故。亦复非断亦非无断。无缺无</a><a name="0035a06" id="0035a06">减。此则名为清净慧眼无戏论道。由是慧眼</a><a name="0035a07" id="0035a07">得成就故。以大慈悲摄诸众生。令其发心住</a><a name="0035a08" id="0035a08">缘众生无尽妙行。及能觉了一切诸法。无有</a><a name="0035a09" id="0035a09">我人众生寿者。彼若证得大菩提时。决定当</a><a name="0035a10" id="0035a10">能开示演说无上法藏。及能清净陀罗尼门。</a><a name="0035a11" id="0035a11">为诸众生种性教法不断尽故。应置法印</a><a name="0035a12" id="0035a12"><p>佛复告无边庄严菩萨摩诃萨言。此陀罗尼</a><a name="0035a13" id="0035a13">清净法门。一切诸佛常所护念摄受开演。住</a><a name="0035a14" id="0035a14">于十方三世诸佛。亦皆宣说如是法门。为诸</a><a name="0035a15" id="0035a15">菩萨。开示三世平等法性。由是能于三世诸</a><a name="0035a16" id="0035a16">法如实悟入此之法门。成就菩萨清净三世</a><a name="0035a17" id="0035a17">总持慧故。彼诸菩萨无有世想。于善不善了</a><a name="0035a18" id="0035a18">知无二。而能生长种种善根。身语意业悉皆</a><a name="0035a19" id="0035a19">清净。能遍清净无量法门。为得清净总持慧</a><a name="0035a20" id="0035a20">故。亦能开演无起作性清净法教。复能开示</a><a name="0035a21" id="0035a21">一切诸法毕竟空寂。犹如虚空。又能示现广</a><a name="0035a22" id="0035a22">大慧光。而为开示清净智故。亦能开示一切</a><a name="0035a23" id="0035a23">诸法及与菩提如虚空性。而为示现一切智</a><a name="0035a24" id="0035a24">智道清净故。又能开示清净道法。即是菩提</a><a name="0035a25" id="0035a25">随其所愿得圆满故。能正了知演出实谛方</a><a name="0035a26" id="0035a26">便善巧。而能宣说无分别谛故。能善开示诸</a><a name="0035a27" id="0035a27">佛智慧。随顺觉了一切义故。无边庄严。若诸</a><a name="0035a28" id="0035a28">菩萨。于此法中善修学者。能速清净菩提资</a><a name="0035a29" id="0035a29">粮得住菩提无有远近。不与少法共相违背。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110034c.htm'><img src='up.gif' border=0></a>
<a href='T110035b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>