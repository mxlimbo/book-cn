<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0268c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷46)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0268c</h2></font><hr>
<span class='old'>
</a><br><a name="0268b28" id="0268b28">　　虽复暂遇不亲奉　　　当随恶魔自在转　</p></a><a name="0268b29" id="0268b29"><p>复次舍利子。乃往过去九十一劫当于尔时。</span><a name="0268c01" id="0268c01">有佛出世。名曰胜观如来应正等觉明行圆</a><a name="0268c02" id="0268c02">满善逝世间解无上丈夫善调御士天人师佛</a><a name="0268c03" id="0268c03">薄伽梵。舍利子。彼佛法中有六苾刍。行诸恶</a><a name="0268c04" id="0268c04">行恒相随逐。一名善见。二名善乐。三名欢喜。</a><a name="0268c05" id="0268c05">四名调善。五名苏逾遮。六名火天授。舍利子。</a><a name="0268c06" id="0268c06">是六苾刍恒说非法。有我有人有常有断。结</a><a name="0268c07" id="0268c07">固周旋更相信任。趣深隐所同共谋议。我等</a><a name="0268c08" id="0268c08">应当各各诱化人别百家用为徒党。又令百</a><a name="0268c09" id="0268c09">家传告眷属。如是展转亲姻传告。或当至于</a><a name="0268c10" id="0268c10">五十百等。作是议已便往教化。若村若城郊</a><a name="0268c11" id="0268c11">野店肆。或至王都及余邦国。一一诸家悉皆</a><a name="0268c12" id="0268c12">往趣。既到彼已不说正法。于佛世尊先行毁</a><a name="0268c13" id="0268c13">谤。舍利子。彼恶苾刍云何毁谤。舍利子。诸恶</a><a name="0268c14" id="0268c14">苾刍告众人言。世间决定有我有众生有寿</a><a name="0268c15" id="0268c15">命者。有数取者。若诸世间定无有我及诸法</a><a name="0268c16" id="0268c16">者。谁去谁来谁坐谁卧谁语谁默。谁能行施。</a><a name="0268c17" id="0268c17">谁是所受。谁能受用。谁受苦乐。谁有能受不</a><a name="0268c18" id="0268c18">苦不乐。若有人来语汝等言。世间决定无我</a><a name="0268c19" id="0268c19">无众生无寿命者。无数取者。当知是人为汝</a><a name="0268c20" id="0268c20">等怨。非汝善友。舍利子。尔时诸恶苾刍重更</a><a name="0268c21" id="0268c21">诱化妇人丈夫及以男女。作如是言。若有人</a><a name="0268c22" id="0268c22">说无我等法。当知其人为不善者。为暴恶者。</a><a name="0268c23" id="0268c23">是汝恶友非汝善友。复更化言。汝等诸人是</a><a name="0268c24" id="0268c24">聪慧者。深能领解我所说义。自今已往。若诸</a><a name="0268c25" id="0268c25">恶友非善友来。当为汝说。世间决定无我等</a><a name="0268c26" id="0268c26">法。汝等不应辄相亲昵交顾往还承事供养。</a><a name="0268c27" id="0268c27">舍利子。诸恶苾刍行如是化。于半月间人各</a><a name="0268c28" id="0268c28">诱得。满五百家归从其见。舍利子。尔时有诸</a><a name="0268c29" id="0268c29">苾刍。是阿罗汉。永离一切烦恼垢秽。而是胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110268b.htm'><img src='up.gif' border=0></a>
<a href='T110269a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>