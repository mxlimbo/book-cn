<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0468b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷81)</font> 护国菩萨会第一十八之一 富楼那品第八 <font face='Arial'>T11, p0468b</h2></font><hr>
<span class='old'>
</a><br><a name="0468a28" id="0468a28">　　于上变成盖　　　去住恒随逐</a><br><a name="0468a29" id="0468a29">　　法王希有事　　　若得利无利</span><br><a name="0468b01" id="0468b01">　　若得乐及苦　　　若得名不名</a><br><a name="0468b02" id="0468b02">　　若赞若毁呰　　　一切无染着</a><br><a name="0468b03" id="0468b03">　　犹如花在水　　　亦如师子王</a><br><a name="0468b04" id="0468b04">　　众生中无比　</p></a><a name="0468b05" id="0468b05"><p>尔时世尊告护国菩萨言。护国。尔时福焰王</a><a name="0468b06" id="0468b06">子。从彼诸天闻说叹佛功德乃至法僧功德</a><a name="0468b07" id="0468b07">已。欢喜踊跃不能自胜。护国。尔时福焰王</a><a name="0468b08" id="0468b08">子。复作是念。如是诸佛世尊。有如是大众。成</a><a name="0468b09" id="0468b09">就如是觉证最胜妙法。如是圣众弟子成就</a><a name="0468b10" id="0468b10">我不得见。我今值遇生死诸恶苦恼。如是生</a><a name="0468b11" id="0468b11">死无有义利。诸凡夫辈执着我见。在家多诸</a><a name="0468b12" id="0468b12">过患贪欲无厌。智者呵毁放逸无明黑暗之</a><a name="0468b13" id="0468b13">所覆蔽。如是诸行难可穿彻。如是识心甚难</a><a name="0468b14" id="0468b14">降伏。如是名色甚深难觉。如是六入而不自</a><a name="0468b15" id="0468b15">在。如是恶触果报受持。如是愚痴多诸过患。</a><a name="0468b16" id="0468b16">如是渴爱坚缚不舍。如是诸取甚难舍离。如</a><a name="0468b17" id="0468b17">是诸有无有圣道。如是生者甚难解脱。如是</a><a name="0468b18" id="0468b18">老者能坏少年。如是病者损减壮色。如是死</a><a name="0468b19" id="0468b19">者无有润泽。如是生者多诸衰恼。如是往来</a><a name="0468b20" id="0468b20">无有利益。如是微妙如来正教甚可爱乐。何</a><a name="0468b21" id="0468b21">可以爱好故。为诸烦恼迷惑其心。为诸恶</a><a name="0468b22" id="0468b22">觉浊乱不净。心常放逸。常与愚痴等辈而为</a><a name="0468b23" id="0468b23">朋友。不善思惟心常染着。烦恼生死乐恶知</a><a name="0468b24" id="0468b24">识。常与如是诸恶俱者。尚不能办世间净</a><a name="0468b25" id="0468b25">善。何况能得阿耨多罗三藐三菩提也。如我</a><a name="0468b26" id="0468b26">今者即于此楼东面投身而去。若从门出恐</a><a name="0468b27" id="0468b27">诸眷属为作障碍。佛告护国。尔时福焰王子。</a><a name="0468b28" id="0468b28">欲向吉利意如来边。即向彼如来方面绝身。</a><a name="0468b29" id="0468b29">复作是言。若彼如来是一切知见者亦应念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110468a.htm'><img src='up.gif' border=0></a>
<a href='T110468c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>