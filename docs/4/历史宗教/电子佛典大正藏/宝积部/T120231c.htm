<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0354 毗耶娑问经 0231c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 354 毗耶娑问经</font> <font face='Arial'>(卷2)</font> <font face='Arial'>T12, p0231c</h2></font><hr>
<span class='old'>
</a><a name="0231b28" id="0231b28">椽。并比在上铃鬘妙声。金沙覆地。大仙当知。</a><a name="0231b29" id="0231b29">彼善法堂垂天缯幡。竖立宝幢悬幡在上。复</span><a name="0231c01" id="0231c01">有乐声琵琶筝笛大鼓小鼓拍手吹贝箫啸美</a><a name="0231c02" id="0231c02">音。天子天女手如妙花。柔软之状如树枝心。</a><a name="0231c03" id="0231c03">迭相执手心生爱喜口常含笑。彼天童子彼</a><a name="0231c04" id="0231c04">天妇女。如是受乐。大仙当知。彼善法堂多天</a><a name="0231c05" id="0231c05">集处。种种珠宝间错其地。彼地青腻如毗琉</a><a name="0231c06" id="0231c06">璃。滑而无垢犹如净镜。多饶天花种种香末。</a><a name="0231c07" id="0231c07">远离风日青虫蚊虻如是等过。无有眠睡</a><a name="0231c08" id="0231c08">懈怠频申。彼善法堂乐触风窗。重楼屋壁种</a><a name="0231c09" id="0231c09">种庄严间错之文。形如半月。状似牛眼。天网</a><a name="0231c10" id="0231c10">缦覆。鸱尾妙门宽大广博。有乐触风宝鬘</a><a name="0231c11" id="0231c11">庄严。遍散妙花善香馨馥。多饶无量百千天</a><a name="0231c12" id="0231c12">女欲心戏笑。无有嫉心斗诤等过。迭相染欲</a><a name="0231c13" id="0231c13">爱心坚固。颊净无垢如月镜轮。天女之法以</a><a name="0231c14" id="0231c14">香彩色。用点颊额以庄严面。天女咏声共</a><a name="0231c15" id="0231c15">相娱乐。大仙当知。彼善法堂四方四角。四</a><a name="0231c16" id="0231c16">厢宽博多有树林。邃密云闇。有种种花戏</a><a name="0231c17" id="0231c17">乐之处。如是树林广百由旬。分分处处种种</a><a name="0231c18" id="0231c18">端严。有金莲花。复有散花遍布其地。复有种</a><a name="0231c19" id="0231c19">种微妙歌声。有种种树。其树名为居迦那陀</a><a name="0231c20" id="0231c20">波利耶多拘毗陀罗。如是等树处处多有以</a><a name="0231c21" id="0231c21">为庄严</a><a name="0231c22" id="0231c22"><p>复次大仙。彼善法堂一切所须金宝金刚。若</a><a name="0231c23" id="0231c23">牟娑罗及迦罗婆。复有白珠毗琉璃等。各有</a><a name="0231c24" id="0231c24">大聚。无主无护。多饶财物金宝之藏。彼一切</a><a name="0231c25" id="0231c25">物一切宝聚。皆悉庄严善法堂处。彼诸宝聚</a><a name="0231c26" id="0231c26">有种种色。以为庄严。彼善法堂周围复有百</a><a name="0231c27" id="0231c27">千戏处。以为庄严。无热无恼。种种衣服严饰</a><a name="0231c28" id="0231c28">其处。复次大仙。三十三天於戏乐处喜戏</a><a name="0231c29" id="0231c29">乐行。一切皆来集善法堂。娱乐喜乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120231b.htm'><img src='up.gif' border=0></a>
<a href='T120232a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>