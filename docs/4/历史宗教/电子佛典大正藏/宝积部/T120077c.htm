<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0334 佛说须摩提菩萨经 0077c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 334 佛说须摩提菩萨经</font> <font face='Arial'>(卷1)</font> <font face='Arial'>T12, p0077c</h2></font><hr>
<span class='old'>
</a><a name="0077b28" id="0077b28">大士所行菩萨所为甚亦难。当如汝小女何</a><a name="0077b29" id="0077b29">能办之。时须摩提答目连言。假令我今审</span><a name="0077c01" id="0077c01">实能行此四十事者。三千大千国土。皆当为</a><a name="0077c02" id="0077c02">我六反震动。雨于天华诸音乐器不鼓自鸣。</a><a name="0077c03" id="0077c03">须摩提。适发是言。应时三千大千国土。六</a><a name="0077c04" id="0077c04">反震动。即雨天华。乐器皆鸣。女语目连。是则</a><a name="0077c05" id="0077c05">证明我之至诚。若有未来起菩萨意者亦当</a><a name="0077c06" id="0077c06">如是。我后不久亦当如如来无所著等正觉。</a><a name="0077c07" id="0077c07">信如我言无有虚者。其在众会皆当一等悉</a><a name="0077c08" id="0077c08">作金色。寻如所语辄作金色。于是目连即从</a><a name="0077c09" id="0077c09">坐起。整衣服下右膝。叉手为佛稽首作礼。</a><a name="0077c10" id="0077c10">前白佛言。今诸一切初发大意为菩萨者。我</a><a name="0077c11" id="0077c11">当自归为之作礼。所以者何。八岁女子。感</a><a name="0077c12" id="0077c12">应如此。岂况高士摩诃萨乎。是时座中有大</a><a name="0077c13" id="0077c13">菩萨。名文殊师利。谓须摩提言。于何法住</a><a name="0077c14" id="0077c14">所现感应乃如是乎。须摩提答言。诸法不可</a><a name="0077c15" id="0077c15">计数亦无所住。而仁问我住于何法。仁作是</a><a name="0077c16" id="0077c16">问不如不问。文殊师利问须摩提言。此语言</a><a name="0077c17" id="0077c17">何乃致斯乎。须摩提报文殊师利言。不于诸</a><a name="0077c18" id="0077c18">法有所住。亦无所疑。亦不言是非。文殊师</a><a name="0077c19" id="0077c19">利问须摩提言。如来本不作行乎。须摩提报</a><a name="0077c20" id="0077c20">言。譬如月影现于水中。若梦野马深山之</a><a name="0077c21" id="0077c21">响。如来本行亦如是也。文殊师利问须摩提。</a><a name="0077c22" id="0077c22">如仁所说合会是事为能得佛不。须摩提报</a><a name="0077c23" id="0077c23">言。云何仁者谓痴黠行三事异乎。不为异也。</a><a name="0077c24" id="0077c24">一切诸法皆合。所以者何。若正法若不正法。</a><a name="0077c25" id="0077c25">适无所住亦无所取。亦无所放空无有色。文</a><a name="0077c26" id="0077c26">殊师利复问须摩提。解是义者为有几人。须</a><a name="0077c27" id="0077c27">摩提报言。夫作幻者恣意所化宁有限无。幻</a><a name="0077c28" id="0077c28">师所化犹尚无限。信解此法亦如是也。文殊</a><a name="0077c29" id="0077c29">师利问须摩提言。如我无化无幻起行何法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120077b.htm'><img src='up.gif' border=0></a>
<a href='T120078a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>