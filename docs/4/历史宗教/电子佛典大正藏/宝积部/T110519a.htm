<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0519a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷90)</font> 优波离会第二十四 富楼那品第八 <font face='Arial'>T11, p0519a</h2></font><hr>
<span class='old'>
</a><br><a name="0518c28" id="0518c28">　　譬如世间大幻师　　　化作无边千亿众</a><br><a name="0518c29" id="0518c29">　　还复害此诸化人　　　于此幻化无增损</span><br><a name="0519a01" id="0519a01">　　一切众生如幻化　　　求其边际不可得</a><br><a name="0519a02" id="0519a02">　　若知如是无边性　　　斯人处世无疲厌</a><br><a name="0519a03" id="0519a03">　　了知诸法如实相　　　常行生死即涅槃</a><br><a name="0519a04" id="0519a04">　　于诸欲中实无染　　　调伏众生言离欲</a><br><a name="0519a05" id="0519a05">　　大悲利益诸众生　　　而实无人无寿者</a><br><a name="0519a06" id="0519a06">　　不见众生而利益　　　当知此事甚为难</a><br><a name="0519a07" id="0519a07">　　如以空拳诱小儿　　　示言有物令欢喜</a><br><a name="0519a08" id="0519a08">　　开手拳空无所见　　　小儿于此复号啼</a><br><a name="0519a09" id="0519a09">　　如是诸佛难思议　　　善巧调伏众生类</a><br><a name="0519a10" id="0519a10">　　了知法性无所有　　　假名安立示世间</a><br><a name="0519a11" id="0519a11">　　以大慈悲劝说言　　　于我法中最安乐</a><br><a name="0519a12" id="0519a12">　　汝应出家舍恩爱　　　当得沙门殊胜果</a><br><a name="0519a13" id="0519a13">　　既已出家勤修习　　　如所修行得涅槃</a><br><a name="0519a14" id="0519a14">　　复观诸法如实相　　　实无诸果而可得</a><br><a name="0519a15" id="0519a15">　　果无所有而得证　　　于此方生希有心</a><br><a name="0519a16" id="0519a16">　　快哉大悲人师子　　　善说相应如实法</a><br><a name="0519a17" id="0519a17">　　一切诸法如<span class='corr'>虚</span>空　　　安立百千名句义</a><br><a name="0519a18" id="0519a18">　　或说名为禅解脱　　　或名根力或菩提</a><br><a name="0519a19" id="0519a19">　　而此根力本无生　　　禅定菩提亦非有</a><br><a name="0519a20" id="0519a20">　　无色无形不可取　　　但以方便示众生</a><br><a name="0519a21" id="0519a21">　　我说修行有所证　　　当知远离一切相</a><br><a name="0519a22" id="0519a22">　　若谓于中有所得　　　是则非证沙门果</a><br><a name="0519a23" id="0519a23">　　诸法自性无所有　　　当于何处言得证</a><br><a name="0519a24" id="0519a24">　　所说得证为无得　　　如是了知乃名得</a><br><a name="0519a25" id="0519a25">　　众生得果名殊胜　　　我说众生本不生</a><br><a name="0519a26" id="0519a26">　　尚无众生而可得　　　云何当有得果者</a><br><a name="0519a27" id="0519a27">　　譬如良田无种子　　　于中终不有牙生</a><br><a name="0519a28" id="0519a28">　　如是众生不可得　　　当于何所而言证</a><br><a name="0519a29" id="0519a29">　　一切众生性寂灭　　　无有得其根本者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110518c.htm'><img src='up.gif' border=0></a>
<a href='T110519b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>