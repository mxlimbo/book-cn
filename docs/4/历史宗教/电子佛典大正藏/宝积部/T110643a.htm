<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0643a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷113)</font> 宝梁聚会第四十四 旃陀罗品第三 <font face='Arial'>T11, p0643a</h2></font><hr>
<span class='old'>
</a><a name="0642c28" id="0642c28">故。生极下处以憍慢故。于此命终不生余处。</a><a name="0642c29" id="0642c29">必当堕在大地狱中。如人失于血气必定至</span><a name="0643a01" id="0643a01">死。如是沙门于此命终必堕地狱。迦叶。是名</a><a name="0643a02" id="0643a02">失血气沙门。如是说已。五百比丘舍戒还俗。</a><a name="0643a03" id="0643a03">尔时有诸比丘。呵彼比丘言。若大德于佛法</a><a name="0643a04" id="0643a04">中退还家者。如是非善。如是非法。佛告诸比</a><a name="0643a05" id="0643a05">丘。莫作是语。何以故。若如是者名为顺法。若</a><a name="0643a06" id="0643a06">比丘不欲受人信施退还家者。是名顺法。彼</a><a name="0643a07" id="0643a07">诸比丘信解心多故生悔心。说此语时。彼得</a><a name="0643a08" id="0643a08">闻已作如是念。我等或能行不净行受他信</a><a name="0643a09" id="0643a09">施。应生悔心退而还家。迦叶。我今说此诸比</a><a name="0643a10" id="0643a10">丘等。于此命终生兜率天弥勒菩萨所。弥勒</a><a name="0643a11" id="0643a11">如来出于世时。彼诸比丘在初会数中</a><a name="0643a12" id="0643a12"><p><b>　　<A NAME="n286"></A>营事比丘品第四</b></a><a name="0643a13" id="0643a13"><p>尔时摩诃迦叶白佛言。世尊。云何比丘能营</a><a name="0643a14" id="0643a14">众事。佛告迦叶。我听二种比丘得营众事。何</a><a name="0643a15" id="0643a15">等二。一者能净持戒。二者畏于后世喻如金</a><a name="0643a16" id="0643a16">刚。复有二种。何等二。一者识知业报。二者</a><a name="0643a17" id="0643a17">有诸惭愧及以悔心。复有二种。何等二。一者</a><a name="0643a18" id="0643a18">阿罗汉。二者能修八背舍者。迦叶。如是二种</a><a name="0643a19" id="0643a19">比丘。我听营事自无疮疣。何以故。迦叶。护</a><a name="0643a20" id="0643a20">他人意此事难故。迦叶。于佛法中种种出家。</a><a name="0643a21" id="0643a21">种种性。种种心。种种解脱。种种断结。或有阿</a><a name="0643a22" id="0643a22">兰若。或有乞食。或有乐住山林。或有乐近聚</a><a name="0643a23" id="0643a23">落清净持戒。或有能离四扼。或有勤修多</a><a name="0643a24" id="0643a24">闻。或有辩说诸法。或有善持戒律。或有善持</a><a name="0643a25" id="0643a25">毗尼仪式或有游诸城邑聚落为人说法。有</a><a name="0643a26" id="0643a26">如是等诸比丘僧。营事比丘善取如是诸人</a><a name="0643a27" id="0643a27">心相迦叶。若阿兰若比丘乐空闲处。营事比</a><a name="0643a28" id="0643a28">丘一切役使不应令作。有时阿兰若比丘。在</a><a name="0643a29" id="0643a29">比丘僧次役使。而营事比丘应当代作。若自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110642c.htm'><img src='up.gif' border=0></a>
<a href='T110643b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>