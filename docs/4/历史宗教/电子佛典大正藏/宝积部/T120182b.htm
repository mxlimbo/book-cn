<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0347 大乘显识经 0182b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 347 大乘显识经</font> <font face='Arial'>(卷2)</font> <font face='Arial'>T12, p0182b</h2></font><hr>
<span class='old'>
</a><a name="0182a28" id="0182a28">尽以业力散。形骸与识及诸入界。各各分散</a><a name="0182a29" id="0182a29">识为所依。以取法界及法界念并善恶业迁</span><a name="0182b01" id="0182b01">受他报。月实。譬如大吉善苏。以众良药味力。</a><a name="0182b02" id="0182b02">熟功和合。为之大吉善苏。弃凡苏性持良药</a><a name="0182b03" id="0182b03">力。辛苦酸碱涩甘六味。以资人身。便与人身</a><a name="0182b04" id="0182b04">作色香味。识弃此身持善恶业及法界等迁</a><a name="0182b05" id="0182b05">受余报亦复如是。月实。苏质如身。诸药和合</a><a name="0182b06" id="0182b06">为大吉善。如诸法诸根和合为业。众药味触</a><a name="0182b07" id="0182b07">资成于苏。如业资识。服大吉善悦泽充盛。光</a><a name="0182b08" id="0182b08">色美好安隐无患。如善资识获诸乐报。服苏</a><a name="0182b09" id="0182b09">违法颜容变恶。惨无血气色死士白。如恶资</a><a name="0182b10" id="0182b10">识获诸苦报。月实。吉善宝苏无手足眼。能取</a><a name="0182b11" id="0182b11">良药色香味力。识亦如是。取法界受及诸善</a><a name="0182b12" id="0182b12">业。弃此身界受于中阴得天妙念。见六欲天</a><a name="0182b13" id="0182b13">十六地狱。见己之身。手足端严诸根丽美。见</a><a name="0182b14" id="0182b14">所弃尸云此是我前生之身。复见高胜妙相天</a><a name="0182b15" id="0182b15">宫种种庄严。花果卉木藤蔓蒙覆。光明赫丽</a><a name="0182b16" id="0182b16">如新炼金众宝钿饰。彼见此已心大欢喜。因</a><a name="0182b17" id="0182b17">大喜爱识便托之。此善业人舍身受身安乐</a><a name="0182b18" id="0182b18">无苦。如乘马者弃一乘一。譬如壮士武略备</a><a name="0182b19" id="0182b19">具。见敌兵至着坚甲胄。乘策骥骏所去无畏。</a><a name="0182b20" id="0182b20">识资善根弃出入息。舍界入身迁受胜乐。亦</a><a name="0182b21" id="0182b21">复如是。自梵身天爰至有顶生于其中。尔时</a><a name="0182b22" id="0182b22">会中大药王子。从座而起合掌。白佛言世尊。</a><a name="0182b23" id="0182b23">识舍于身作何色像。佛言善哉善哉。大药。汝</a><a name="0182b24" id="0182b24">今所问是大甚深佛之境界。唯除如来更无能</a><a name="0182b25" id="0182b25">了。于是贤护胜上童真白佛言。大药王子。所</a><a name="0182b26" id="0182b26">问甚深其智微妙敏利明决。佛告贤护。此大</a><a name="0182b27" id="0182b27">药王子。已于毗婆尸佛所。植诸善根。曾于五</a><a name="0182b28" id="0182b28">百生中生外道家。为外道时常思识义。识者</a><a name="0182b29" id="0182b29">云何。云何为识。于五百生不能决了。识之去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120182a.htm'><img src='up.gif' border=0></a>
<a href='T120182c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>