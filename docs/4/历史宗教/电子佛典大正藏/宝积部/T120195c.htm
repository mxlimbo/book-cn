<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0351 佛说摩诃衍宝严经 0195c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 351 佛说摩诃衍宝严经</font> <font face='Arial'>(卷1)</font> <font face='Arial'>T12, p0195c</h2></font><hr>
<span class='old'>
</a><a name="0195b28" id="0195b28">进求一切善根。二十者修习禅定出过无色。</a><a name="0195b29" id="0195b29">二十一者以权摄慧。二十二者四恩摄权。二</span><a name="0195c01" id="0195c01">十三者有戒无戒等以慈心。二十四者至心</a><a name="0195c02" id="0195c02">闻法二十五者专止山泽。二十六者不乐世</a><a name="0195c03" id="0195c03">荣。二十七者不乐小乘乐大乘功德。二十八</a><a name="0195c04" id="0195c04">者远恶知识亲善知识。二十九者成就四梵</a><a name="0195c05" id="0195c05">居止。三十者依猗智慧。三十一者众生有</a><a name="0195c06" id="0195c06">行无行终不舍离。三十二者所说无二敬重</a><a name="0195c07" id="0195c07">真言。菩萨之心最为在前。是谓迦叶。菩萨摩</a><a name="0195c08" id="0195c08">诃萨成就三十二法得称菩萨。复次迦叶。我</a><a name="0195c09" id="0195c09">当为汝说喻。智者以喻得知。菩萨功德。譬如</a><a name="0195c10" id="0195c10">地界为一切众生而无有二。如是迦叶。菩萨</a><a name="0195c11" id="0195c11">从初发意以来至于道场。为一切众生亦无有</a><a name="0195c12" id="0195c12">二。譬如水界生于百谷诸药草木。如是迦叶。</a><a name="0195c13" id="0195c13">菩萨至诚清净慈心覆育一切。为诸众生起</a><a name="0195c14" id="0195c14">青白之德。譬如火界成熟百谷诸药草木如</a><a name="0195c15" id="0195c15">是迦叶。菩萨以般若波罗蜜。成就一切众生。</a><a name="0195c16" id="0195c16">譬如风界庄严一切诸佛国土。如是迦叶。菩</a><a name="0195c17" id="0195c17">萨善权庄严一切诸佛国土。譬如月初日日</a><a name="0195c18" id="0195c18">增长。如是迦叶。菩萨至诚清净增长一切白</a><a name="0195c19" id="0195c19">净之法。譬如日出照诸众生。如是迦叶。菩萨</a><a name="0195c20" id="0195c20">以一般若波罗蜜。照一切众生。譬如师子鹿</a><a name="0195c21" id="0195c21">王随其所行。一切无有恐怖。如是迦叶。菩萨</a><a name="0195c22" id="0195c22">住戒功德随其所行。一切无有恐怖。譬如象</a><a name="0195c23" id="0195c23">王堪诸重担终无疲厌。如是迦叶。菩萨善调</a><a name="0195c24" id="0195c24">御心为一切众生。堪任重担而无厌惓。譬如莲</a><a name="0195c25" id="0195c25">花生在淤泥而不着水。如是菩萨生在世间</a><a name="0195c26" id="0195c26">不着世法。譬如伐树虽截其枝。而不伐根复</a><a name="0195c27" id="0195c27">生如故。如是迦叶。菩萨以善权心。虽断结缚</a><a name="0195c28" id="0195c28">犹生三界。譬如诸方江河之水。入于大海悉</a><a name="0195c29" id="0195c29">为一味。如是迦叶。菩萨作若干种善愿功德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120195b.htm'><img src='up.gif' border=0></a>
<a href='T120196a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>