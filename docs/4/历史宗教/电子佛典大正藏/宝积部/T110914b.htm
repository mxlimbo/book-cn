<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0319 大圣文殊师利菩萨佛刹功德庄严经 0914b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 319 大圣文殊师利菩萨佛刹功德庄严经</font> <font face='Arial'>(卷3)</font> <font face='Arial'>T11, p0914b</h2></font><hr>
<span class='old'>
</a><a name="0914a28" id="0914a28">无阿赖耶。亦无所行。故不能言说</a><a name="0914a29" id="0914a29"><p>复次善男子。无声言说亦无法可得。以无所</span><a name="0914b01" id="0914b01">得是故名得</a><a name="0914b02" id="0914b02"><p>尔时师子勇猛雷音菩萨。白佛言世尊。善哉</a><a name="0914b03" id="0914b03">愿说文殊师利童真菩萨所得佛刹。佛言善</a><a name="0914b04" id="0914b04">男子。汝当自问文殊师利童真菩萨。时师子</a><a name="0914b05" id="0914b05">勇猛雷音菩萨摩诃萨。白文殊师利言。云何</a><a name="0914b06" id="0914b06">是仁者佛刹庄严。答言善男子。若乐菩提者</a><a name="0914b07" id="0914b07">汝可当问。师子勇猛言。汝岂不乐菩提耶。文</a><a name="0914b08" id="0914b08">殊师利言。不也。善男子。若有乐求则有厌离。</a><a name="0914b09" id="0914b09">若有厌离则有贪爱。若有贪爱则无出离。善</a><a name="0914b10" id="0914b10">男子我为是故。而不忻乐亦无厌离</a><a name="0914b11" id="0914b11"><p>复次善男子。汝言云何成就佛刹庄严。我不</a><a name="0914b12" id="0914b12">能自赞。何以故。对于如来一切智前。说自佛</a><a name="0914b13" id="0914b13">刹功德庄严。即为菩萨自赞已德</a><a name="0914b14" id="0914b14"><p>佛告文殊师利。汝可当说自愿佛刹功德庄</a><a name="0914b15" id="0914b15">严。何以故。令诸菩萨从汝闻已。决定成满此</a><a name="0914b16" id="0914b16">之愿故。文殊师利言。我不敢违于如来教命。</a><a name="0914b17" id="0914b17">承佛威力我今说之</a><a name="0914b18" id="0914b18"><p>尔时文殊师利童真菩萨。从座而起偏袒右</a><a name="0914b19" id="0914b19">肩。右膝着地向佛作礼。而白佛言世尊。我今</a><a name="0914b20" id="0914b20">当说若有求菩提善男子善女人。应当谛听</a><a name="0914b21" id="0914b21">若得闻已。令其满足真实之行由。文殊师利</a><a name="0914b22" id="0914b22">右膝着地之时。于刹那间十方大地殑伽沙</a><a name="0914b23" id="0914b23">数诸佛世界六种震动。文殊师利白佛言。我</a><a name="0914b24" id="0914b24">愿若不于无量俱胝那庾多百千劫积集菩</a><a name="0914b25" id="0914b25">提。我终不证无上正觉。世尊。我以无碍天眼。</a><a name="0914b26" id="0914b26">见于十方乃至无量无边世界所有诸佛。世</a><a name="0914b27" id="0914b27">尊若非是我劝发无上菩提之心。修菩提行</a><a name="0914b28" id="0914b28">劝学施戒忍进禅慧。令彼成就六波罗蜜。我</a><a name="0914b29" id="0914b29">既劝已教授教诫。悉令满足无上正觉。世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110914a.htm'><img src='up.gif' border=0></a>
<a href='T110914c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>