<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0078c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷14)</font> 密迹金刚力士会第三之一 清净陀罗尼品第三之一 <font face='Arial'>T11, p0078c</h2></font><hr>
<span class='old'>
</a><a name="0078b28" id="0078b28">其行如是。犹如世尊。旷野飞鸟游广泽地。不</a><a name="0078b29" id="0078b29">见空野有所增损。一切菩萨精进所行如是。</span><a name="0078c01" id="0078c01">不见佛道有所增损。一切菩萨入道品法。犹</a><a name="0078c02" id="0078c02">如世尊。其彼雪山雨雪生长树木。不为诸风</a><a name="0078c03" id="0078c03">所见灾害。菩萨如是随时应行。生慧光明照</a><a name="0078c04" id="0078c04">于一切。不于众生有所计数。所游居处无所</a><a name="0078c05" id="0078c05">忘失也。犹如世尊。转轮圣王生种姓家七宝</a><a name="0078c06" id="0078c06">则现。何谓为七。一曰紫金轮有千辐。二曰白</a><a name="0078c07" id="0078c07">象有六牙。三曰绀色神马乌头朱髦。四曰明</a><a name="0078c08" id="0078c08">月化珠八角。五曰玉女后口优钵香身栴檀</a><a name="0078c09" id="0078c09">香。六曰主藏圣臣。七曰主兵大将军御四域</a><a name="0078c10" id="0078c10">兵。如是大圣。菩萨大士以七宝现于世时。自</a><a name="0078c11" id="0078c11">然道宝现于世间。何谓为七。一曰施度无极。</a><a name="0078c12" id="0078c12">宝。戒忍精进一心智慧。善权方便度无极宝。</a><a name="0078c13" id="0078c13">出现于世度济一切。犹如转轮圣王游四方</a><a name="0078c14" id="0078c14">域。不可计人民有若干念。菩萨如是。以四</a><a name="0078c15" id="0078c15">恩法救摄众生。不想众生有若干品。解之本</a><a name="0078c16" id="0078c16">无。犹如转轮圣王所举事业。坐于正座无斗</a><a name="0078c17" id="0078c17">诤者无理曲直。众民自然而顺其命。菩萨如</a><a name="0078c18" id="0078c18">是处佛法座。无斗诤者何所从来。魔诸官</a><a name="0078c19" id="0078c19">属。虽抱恶意自然为降。犹如于此三千大千</a><a name="0078c20" id="0078c20">世界前第一立铁围。大铁围山须弥山王。如</a><a name="0078c21" id="0078c21">是大圣。学者菩萨如是。先建大乘。次立大哀。</a><a name="0078c22" id="0078c22">志性仁和最住无极。譬如日初出时。其大光</a><a name="0078c23" id="0078c23">明先照铁围大铁围山须弥山王。乃照其余。</a><a name="0078c24" id="0078c24">菩萨如是。演慧日明普曜三界以仁和心先</a><a name="0078c25" id="0078c25">照众生。大乘光明去三毒之冥皆得神通。犹</a><a name="0078c26" id="0078c26">如世尊。一切诸树郡国县邑乐依于地。一切</a><a name="0078c27" id="0078c27">所生百谷草木皆悉仰地。所生万物而得自</a><a name="0078c28" id="0078c28">在。菩萨如是。一切德本悉因道心。长育圣慧</a><a name="0078c29" id="0078c29">而成正觉也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110078b.htm'><img src='up.gif' border=0></a>
<a href='T110079a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>