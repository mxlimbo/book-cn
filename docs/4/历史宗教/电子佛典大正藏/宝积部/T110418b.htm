<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0418b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷73)</font> 菩萨见实会第十六 菩萨见实会第十六之十三六界差别品第二十五之一 <font face='Arial'>T11, p0418b</h2></font><hr>
<span class='old'>
</a><a name="0418a28" id="0418a28">从来。灭时亦无所至。其生亦无所从来。灭时</a><a name="0418a29" id="0418a29">亦无所至。何以故。自性离故。彼后识后识体</span><a name="0418b01" id="0418b01">性空。缘缘体性空。业业体性空。死死体性空。</a><a name="0418b02" id="0418b02">初识初识体性空。受受体性空。世间世间体</a><a name="0418b03" id="0418b03">性空。涅槃涅槃体性空。起起体性空。坏坏体</a><a name="0418b04" id="0418b04">性空。大王如是。作业果报皆不失坏。无有作</a><a name="0418b05" id="0418b05">业者。无有受报者。但随世俗故有。非第一义。</a><a name="0418b06" id="0418b06">大王当知。一切诸法皆悉空寂。一切诸法空</a><a name="0418b07" id="0418b07">者。是空解脱门。空无空相。名无相解脱门。若</a><a name="0418b08" id="0418b08">无相者则无愿求。名无愿解脱门。如是大王。</a><a name="0418b09" id="0418b09">一切法皆具三解脱门。与空共行涅槃先道。</a><a name="0418b10" id="0418b10">远离诸相。远离愿求。究竟涅槃界。决定如法</a><a name="0418b11" id="0418b11">界。周遍虚空际。大王当知。诸根如幻。境界</a><a name="0418b12" id="0418b12">如梦。一切譬喻当如是知</a><a name="0418b13" id="0418b13"><p>大王。犹如有人于其梦中为鬼所娆心生恐</a><a name="0418b14" id="0418b14">怖。是人觉已。忆念梦中所梦之鬼。于意云何。</a><a name="0418b15" id="0418b15">梦中所见是实有不。王言不也。大王。于意云</a><a name="0418b16" id="0418b16">何。是人所梦执谓为实。是为智不。王言。不也</a><a name="0418b17" id="0418b17">世尊。何以故。梦中所见毕竟无鬼。何况怖也。</a><a name="0418b18" id="0418b18">是人但自疲劳都无有实。佛言。大王。如是愚</a><a name="0418b19" id="0418b19">痴无闻凡夫。眼睹色已。于舍处色妄生执着。</a><a name="0418b20" id="0418b20">生执着已作执着业。所谓身三口四意三种</a><a name="0418b21" id="0418b21">业。造彼业已即便谢灭。是业灭已。不依东方</a><a name="0418b22" id="0418b22">而住。亦复不依南西北方四维上下而住。如</a><a name="0418b23" id="0418b23">是之业乃至命根欲尽。临死之时最后识灭。</a><a name="0418b24" id="0418b24">见先所作心想中现。大王。是人见已心生怖</a><a name="0418b25" id="0418b25">惧。自分业尽异业现前。大王。如似梦觉念梦</a><a name="0418b26" id="0418b26">中事。如是大王。最后识为主。彼业因缘故。以</a><a name="0418b27" id="0418b27">此二缘。生分之中识心初起。或生地狱。或生</a><a name="0418b28" id="0418b28">畜生。或生阎魔罗界。或生阿修罗处。或生天</a><a name="0418b29" id="0418b29">人中。前识既灭生分识生。生分相续心种类<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110418a.htm'><img src='up.gif' border=0></a>
<a href='T110418c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>