<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0364 佛说大阿弥陀经 0338c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 364 佛说大阿弥陀经</font> <font face='Arial'>(卷2)</font> 八端检束分第五十一 <font face='Arial'>T12, p0338c</h2></font><hr>
<span class='old'>
</a><a name="0338b28" id="0338b28">恶极多。为善极少。不自修治物无自有。或</a><a name="0338b29" id="0338b29">转相欺诒劳心苦形。如是匆务未尝宁息。吾</span><a name="0338c01" id="0338c01">哀世人教诲切至。令超彼岸。永脱苦趣</a><a name="0338c02" id="0338c02"><p><b>　　<A NAME="n201"></A>众见佛相分第五十二</b></a><a name="0338c03" id="0338c03"><p>佛告阿难。汝起整衣合掌恭敬。面西为阿弥</a><a name="0338c04" id="0338c04">陀佛作礼。阿难如教作礼。白佛言。愿见阿弥</a><a name="0338c05" id="0338c05">陀佛。及极乐世界。与诸菩萨声闻大众。说</a><a name="0338c06" id="0338c06">是语已。阿弥陀佛。即放大光明。普照一切</a><a name="0338c07" id="0338c07">世界。其中所有悉皆不现惟见佛光。犹如劫</a><a name="0338c08" id="0338c08">水弥满世界。尔时阿难。见阿弥陀佛。容体</a><a name="0338c09" id="0338c09">巍巍如黄金山。高出一切诸世界上。相好光</a><a name="0338c10" id="0338c10">明无不照耀。会中四众悉皆睹见。佛言。我</a><a name="0338c11" id="0338c11">说阿弥陀佛及诸菩萨声闻。及彼刹中自然</a><a name="0338c12" id="0338c12">七宝。及一切所有。与此相见有无异否。对</a><a name="0338c13" id="0338c13">言。今此所见。与佛所言一无有异。尔时诸</a><a name="0338c14" id="0338c14">天人民。以至蜎飞蠕动之类。皆睹见阿弥陀</a><a name="0338c15" id="0338c15">佛光明。莫不慈心喜悦诸地狱畜生饿鬼。有</a><a name="0338c16" id="0338c16">拷治痛苦者。即皆解脱。诸盲者悉皆能视。</a><a name="0338c17" id="0338c17">聋者即皆能听。喑者即皆能言。偻者即皆能</a><a name="0338c18" id="0338c18">伸。跛蹇者即皆能趋。凡病者即皆痊愈。诸</a><a name="0338c19" id="0338c19">狂愚者即皆黠慧。淫泆者皆修梵行。嗔恨者</a><a name="0338c20" id="0338c20">皆慈和为善。有被毒者毒皆不行。钟鼓琴瑟。</a><a name="0338c21" id="0338c21">箜篌乐器诸伎不鼓自成五音之声。妇女珠</a><a name="0338c22" id="0338c22">璎。亦皆自然震响。百鸟畜兽皆自然欢鸣。</a><a name="0338c23" id="0338c23">当此之时莫不喜悦。咸得过度</a><a name="0338c24" id="0338c24"><p><b>　　<A NAME="n202"></A>疑城胎生分第五十三</b></a><a name="0338c25" id="0338c25"><p>佛告弥勒。汝见彼刹有胎生否。对云见。胎</a><a name="0338c26" id="0338c26">生者所处宫殿。或百由旬。或五百由旬。各</a><a name="0338c27" id="0338c27">于其中受诸快乐。如忉利天人。何因缘故彼</a><a name="0338c28" id="0338c28">刹而有胎生。佛言。若有众生。修诸功德愿</a><a name="0338c29" id="0338c29">生彼刹。后有悔心亦复疑惑。不信有彼佛刹。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120338b.htm'><img src='up.gif' border=0></a>
<a href='T120339a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>