<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0417a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷73)</font> 菩萨见实会第十六 菩萨见实会第十六之十三六界差别品第二十五之一 <font face='Arial'>T11, p0417a</h2></font><hr>
<span class='old'>
</a><a name="0416c28" id="0416c28">王言世尊。无所从来。佛言大王。若使彼人还</a><a name="0416c29" id="0416c29">以土填。大王。于意云何。彼虚空界去何所至。</span><a name="0417a01" id="0417a01">王言无所去也。何以故。世尊。彼虚空界无来</a><a name="0417a02" id="0417a02">无去。何以故。彼虚空界非男女故。佛言大王。</a><a name="0417a03" id="0417a03">外虚空界亦复不动。性无变易。虚空界空非</a><a name="0417a04" id="0417a04">是有法。何以故。虚空界非男非女故。大王。</a><a name="0417a05" id="0417a05">何者是识界。如眼为主攀缘于色。对色知故</a><a name="0417a06" id="0417a06">眼识生。或能知青黄赤白杂色。亦知长短粗</a><a name="0417a07" id="0417a07">细。如是一切所有色等物眼识所能睹者。名</a><a name="0417a08" id="0417a08">为眼识界。如是若知声若知香若知味若知</a><a name="0417a09" id="0417a09">触若知法。或知六根所缘所知。是名意识界。</a><a name="0417a10" id="0417a10">大王。又此识界不依诸根。亦不依界。何以</a><a name="0417a11" id="0417a11">故。大王。非地净色为眼入。非水火风净为眼</a><a name="0417a12" id="0417a12">入。何以故。非地界清净。及诸余法。以为眼</a><a name="0417a13" id="0417a13">入及具眼入者。如是乃至非水火风界清净</a><a name="0417a14" id="0417a14">色及诸余法。以为眼入具眼入者。何以故。诸</a><a name="0417a15" id="0417a15">法无知故。无了别故。无堪能故。非初非中非</a><a name="0417a16" id="0417a16">后故。非内非外亦非中间。大王。如此识界了</a><a name="0417a17" id="0417a17">前事已。即便谢灭不复更生。彼识生时无所</a><a name="0417a18" id="0417a18">从来。及其灭时亦无所至。大王。何谓为眼入。</a><a name="0417a19" id="0417a19">谓四大所成清净色。若使诸法体性自空。何</a><a name="0417a20" id="0417a20">者是清。何者是浊。于诸法中无有净秽。云何</a><a name="0417a21" id="0417a21">于中而见净秽。如是大王。是故当知。眼入</a><a name="0417a22" id="0417a22">之体性毕竟空寂。前际后际皆不可得。何</a><a name="0417a23" id="0417a23">以故。未来未至故不可得。过去已灭故不可</a><a name="0417a24" id="0417a24">得。未来未来事不可得。彼眼处亦不可得自</a><a name="0417a25" id="0417a25">性离故。若体性不可得者。亦无男女性可得。</a><a name="0417a26" id="0417a26">既无男女性。何有我我所。大王。若有我我所</a><a name="0417a27" id="0417a27">者。是魔境界。无我我所者。是名诸佛如来境</a><a name="0417a28" id="0417a28">界。何以故。一切诸法离我我所故。大王。如</a><a name="0417a29" id="0417a29">实了知眼入空眼入自性空。何以故。此眼入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110416c.htm'><img src='up.gif' border=0></a>
<a href='T110417b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>