<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0284c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷48)</font> 菩萨藏会第十二之一 毗利耶波罗蜜多品第九之一 <font face='Arial'>T11, p0284c</h2></font><hr>
<span class='old'>
</a><a name="0284b28" id="0284b28">寻究义理。为他开示</a><a name="0284b29" id="0284b29"><p>舍利子。乃往古世。过阿僧企耶劫。广大无量。</span><a name="0284c01" id="0284c01">不可思议。难可度量。乃至过是等数。又复过</a><a name="0284c02" id="0284c02">是等量。当于尔时。于此世界。有佛出现。名赤</a><a name="0284c03" id="0284c03">莲花胜如来应正等觉明行圆满善逝世间解</a><a name="0284c04" id="0284c04">无上丈夫调御士天人师佛薄伽梵。舍利子。</a><a name="0284c05" id="0284c05">彼佛声闻弟子一大集会。其数具满八十拘</a><a name="0284c06" id="0284c06">胝。皆是大阿罗汉。诸漏已尽。乃至获得诸心</a><a name="0284c07" id="0284c07">自在最胜波罗蜜。舍利子。彼佛寿量满八十</a><a name="0284c08" id="0284c08"><span class='corr'>岁</span>。便般涅槃。正法住世经五百岁。像法住世</a><a name="0284c09" id="0284c09">亦五百岁。舍利流布。如我今者。般涅槃后供</a><a name="0284c10" id="0284c10">养舍利当流布相</a><a name="0284c11" id="0284c11"><p>舍利子。彼佛去世入涅槃后。将满百年有一</a><a name="0284c12" id="0284c12">菩萨。他方界终。生此世界大王之家。适初生</a><a name="0284c13" id="0284c13">已便唱是言。奇哉今者生非法处。又作是言。</a><a name="0284c14" id="0284c14">奇哉今者生非法处。如是唱已复作是言。我</a><a name="0284c15" id="0284c15">于今者当行法行。我于今者当行法行。尔时</a><a name="0284c16" id="0284c16">众人皆生疑怪。以其所述同共号之。名为法</a><a name="0284c17" id="0284c17">行。舍利子。时法行王子。渐渐长大。诸根成满</a><a name="0284c18" id="0284c18">状年二十。净信舍家趣无上道。既出家已。独</a><a name="0284c19" id="0284c19">止幽闲空寂林中。宴处静室。时虚空中有大</a><a name="0284c20" id="0284c20">天神。来告之曰。苾刍当知。汝今若求如来佛</a><a name="0284c21" id="0284c21">果。声称高远尊上法者。但当勤学大菩萨藏</a><a name="0284c22" id="0284c22">微妙法门。若未获者勿舍精进。专志寻求无</a><a name="0284c23" id="0284c23">令不果。舍利子。时法行苾刍。从彼天神闻斯</a><a name="0284c24" id="0284c24">语已。心大欢喜。踊跃无量。身意悦豫。即行寻</a><a name="0284c25" id="0284c25">访菩萨藏法。躬诣村城王都国邑乃至亭馆。</a><a name="0284c26" id="0284c26">展转寻求了无所得。尔时法行苾刍。复更经</a><a name="0284c27" id="0284c27">历往诸僧坊。或见苾刍或苾刍尼。便至其所。</a><a name="0284c28" id="0284c28">作如是言。善哉仁者。何处当有大菩萨藏微</a><a name="0284c29" id="0284c29">妙法门。菩萨摩诃萨依之修学。出生无量诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110284b.htm'><img src='up.gif' border=0></a>
<a href='T110285a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>