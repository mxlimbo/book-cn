<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0387c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷68)</font> 菩萨见实会第十六 遍净天授记品第二十一 <font face='Arial'>T11, p0387c</h2></font><hr>
<span class='old'>
</a><a name="0387b28" id="0387b28">菩萨成就如是心。具足如是业。亦复具足如</a><a name="0387b29" id="0387b29">是愿。于一切众生皆起乐想。常能修集无间</span><a name="0387c01" id="0387c01">不断。以是业报故。得一切法乐善取三昧。</a><a name="0387c02" id="0387c02">彼菩萨得此三昧时不为众魔之所动坏。亦</a><a name="0387c03" id="0387c03">不为魔事之所系缚。当知是菩萨得五种自</a><a name="0387c04" id="0387c04">在。何等为五。一者寿命自在。二者生自在。</a><a name="0387c05" id="0387c05">三者业自在。四者觉观自在。五者众具果报</a><a name="0387c06" id="0387c06">自在。彼菩萨摩诃萨。若欲过一生证阿耨多</a><a name="0387c07" id="0387c07">罗三藐三菩提者。以彼三昧力故即便能得。</a><a name="0387c08" id="0387c08">若不乐速证无上菩提。能住无量阿僧祇劫</a><a name="0387c09" id="0387c09">度脱众生。何以故。当知彼菩萨住于大乘。与</a><a name="0387c10" id="0387c10">诸菩萨常为导师。摄受一切诸余菩萨。是大</a><a name="0387c11" id="0387c11">菩萨厌离诸趣为众生故。亦复生于一切趣</a><a name="0387c12" id="0387c12">中。究竟一切菩萨所学。为般若波罗蜜之所</a><a name="0387c13" id="0387c13">摄受。具足一切巧方便力。知诸魔业得法究</a><a name="0387c14" id="0387c14">竟。彼诸菩萨承佛威神。于一切法皆得尽知。</a><a name="0387c15" id="0387c15">尔时遍净诸天。即以偈颂。赞世尊曰</a><a name="0387c16" id="0387c16"><p class='lg'>　　我等一切遍净天　　　于诸佛法皆尽知</a><br><a name="0387c17" id="0387c17">　　头面归敬天人师　　　诸根寂静知寂灭</a><br><a name="0387c18" id="0387c18">　　解了诸义智所供　　　已度生死牟尼尊</a><br><a name="0387c19" id="0387c19">　　我今赞叹大导师　　　能善导他非他导</a><br><a name="0387c20" id="0387c20">　　诸法性相非究竟　　　亦复无有依住处</a><br><a name="0387c21" id="0387c21">　　如来善知妄想事　　　犹如幻师知幻术</a><br><a name="0387c22" id="0387c22">　　智人解了语言音　　　喻若深谷诸响声</a><br><a name="0387c23" id="0387c23">　　世尊如是善知见　　　一切世间天人等</a><br><a name="0387c24" id="0387c24">　　无有众生及以命　　　亦复无人无寿者</a><br><a name="0387c25" id="0387c25">　　大智观察一切想　　　了达众想悉归空</a><br><a name="0387c26" id="0387c26">　　二足世尊慈无等　　　恒常行慈不暂舍</a><br><a name="0387c27" id="0387c27">　　一切世间诸天人　　　不能测知如来智</a><br><a name="0387c28" id="0387c28">　　导师演说缘众生　　　所谓慈心是善修</a><br><a name="0387c29" id="0387c29">　　了知一切诸众生　　　无有众生及命者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110387b.htm'><img src='up.gif' border=0></a>
<a href='T110388a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>