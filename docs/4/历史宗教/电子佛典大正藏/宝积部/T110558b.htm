<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0558b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷100)</font> 无垢施菩萨应辩会 声闻品第二 <font face='Arial'>T11, p0558b</h2></font><hr>
<span class='old'>
</a><a name="0558a28" id="0558a28">菩提无作无分别。此则不可言说。时无垢施</a><a name="0558a29" id="0558a29">女谓摩诃迦叶言。世尊记大德。头陀人中最</span><a name="0558b01" id="0558b01">为第一。又复大德。怜愍众生故。入八解脱</a><a name="0558b02" id="0558b02">已而受施。乃至一念而受他施。以身报耶。以</a><a name="0558b03" id="0558b03">心报耶。若以身报。身性无记。喻如草木墙壁</a><a name="0558b04" id="0558b04">瓦砾等无异。是故不能必报施恩。若以心报。</a><a name="0558b05" id="0558b05">心念念不停。亦不能报。若除身心则无为法。</a><a name="0558b06" id="0558b06">若无为法谁能报者。摩诃迦叶即便默然。大</a><a name="0558b07" id="0558b07">德须菩提谓摩诃迦叶言。何为不答无垢施</a><a name="0558b08" id="0558b08">女所问。摩诃迦叶。答须菩提言。此女所问。问</a><a name="0558b09" id="0558b09">法真际。此理不可以言宣答。时无垢施女谓</a><a name="0558b10" id="0558b10">须菩提言。世尊记大德。于无诤人中最为第</a><a name="0558b11" id="0558b11">一。此无诤行。入有性耶。入如性耶。若入如</a><a name="0558b12" id="0558b12">性。如非生相如非灭相。若不生相若非灭相。</a><a name="0558b13" id="0558b13">则是平等。若是平等则是如尔。若是如尔则</a><a name="0558b14" id="0558b14">是无作。若是无作则无言说。若无言说则不</a><a name="0558b15" id="0558b15">可思议。若不可思议则不可宣表。若在有性。</a><a name="0558b16" id="0558b16">有性虚诳。若见虚诳。非圣所行。大德须菩提。</a><a name="0558b17" id="0558b17">即便默然。富楼那弥多罗尼子谓须菩提言。</a><a name="0558b18" id="0558b18">何不答无垢施女所问。须菩提答富楼那言。</a><a name="0558b19" id="0558b19">我于理不应有答。唯有默然是我乐处。此女</a><a name="0558b20" id="0558b20">所问问无戏论法。若有言说则生过患。法性</a><a name="0558b21" id="0558b21">无说是无诤行。时无垢施女谓富楼那言。世</a><a name="0558b22" id="0558b22">尊记大德。于说法人中最为第一。若说法时。</a><a name="0558b23" id="0558b23">说有境界法耶。无境界法耶。若说有境界法。</a><a name="0558b24" id="0558b24">则与凡夫等。所以者何。以凡夫说有境界法</a><a name="0558b25" id="0558b25">故。是以大德。不离凡夫法。若无境界则无</a><a name="0558b26" id="0558b26">所有。若无所有。何名说法人中最为第一。富</a><a name="0558b27" id="0558b27">楼那即便默然。大德离越谓富楼那言。大德。</a><a name="0558b28" id="0558b28">何为不答无垢施女所问。富楼那答离越言。</a><a name="0558b29" id="0558b29">此女不问有为。问第一义。第一义中则无言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110558a.htm'><img src='up.gif' border=0></a>
<a href='T110558c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>