<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0330 佛说菩萨修行经 0065c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 330 佛说菩萨修行经</font> <font face='Arial'>(卷1)</font> <font face='Arial'>T12, p0065c</h2></font><hr>
<span class='old'>
</a><a name="0065b28" id="0065b28"><p>当佛世尊说是法时。威施之等五百长者。应</a><a name="0065b29" id="0065b29">时逮得柔顺法忍。从得忍已神通备具达知</span><a name="0065c01" id="0065c01">去来。圣智弘妙慧无挂碍。明晓众生意志所</a><a name="0065c02" id="0065c02">趣欲。发起众一切会者观心之故。即说偈</a><a name="0065c03" id="0065c03">曰</a><a name="0065c04" id="0065c04"><p class='lg'>　　快哉为大利　　　众利之最上</a><br><a name="0065c05" id="0065c05">　　其有发心行　　　求佛菩萨者</a><br><a name="0065c06" id="0065c06">　　大乘心可乐　　　但欲安众生</a><br><a name="0065c07" id="0065c07">　　为人修桥梁　　　志乐大乘者</a><br><a name="0065c08" id="0065c08">　　众生爱乐彼　　　颜像众欣睹</a><br><a name="0065c09" id="0065c09">　　其有兴发心　　　志求菩萨道</a><br><a name="0065c10" id="0065c10">　　诸发菩提心　　　种德于福田</a><br><a name="0065c11" id="0065c11">　　深乐菩萨者　　　得为三界明</a><br><a name="0065c12" id="0065c12">　　隆圣菩萨心　　　踰越诸众意</a><br><a name="0065c13" id="0065c13">　　一切悉备足　　　能度诸众生</a><br><a name="0065c14" id="0065c14">　　吾等快得利　　　爱乐兴斯心</a><br><a name="0065c15" id="0065c15">　　值佛能仁世　　　师子最正觉</a><br><a name="0065c16" id="0065c16">　　得逮闻是法　　　菩萨观身法</a><br><a name="0065c17" id="0065c17">　　志即乐大乘　　　获致于柔顺　</p></a><a name="0065c18" id="0065c18"><p>时佛便笑。世尊笑时。五色光出从口中。奋辉</a><a name="0065c19" id="0065c19">晖晃昱色色各异。遂至无数光明普遍十方</a><a name="0065c20" id="0065c20">诸土。威景覆蔽一切释梵日月天魔宫殿之</a><a name="0065c21" id="0065c21">明。当其佛笑及覆光时。诸天龙神并世人</a><a name="0065c22" id="0065c22">民七万二千。见佛神耀暐晔之变。亦皆自觉</a><a name="0065c23" id="0065c23">被如来明安育其体。各于座上忽然悉得无</a><a name="0065c24" id="0065c24">所从生法乐之忍。其余无数皆发无上正真</a><a name="0065c25" id="0065c25">道意。然其焰还绕身三匝。而其威光忽从</a><a name="0065c26" id="0065c26">顶入。尔时贤者阿难。白佛。诸佛如来出现</a><a name="0065c27" id="0065c27">于世。安度众生道教洋洋终不妄笑。今者何</a><a name="0065c28" id="0065c28">因兴发威颜而欣笑耶。善哉世尊如来降德。</a><a name="0065c29" id="0065c29">愍念一切无量诸天及世人民。皆使得安畜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120065b.htm'><img src='up.gif' border=0></a>
<a href='T120066a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>