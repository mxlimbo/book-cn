<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0323 郁迦罗越问菩萨行经 0025b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 323 郁迦罗越问菩萨行经</font> <font face='Arial'>(卷1)</font> 秽居品第四 <font face='Arial'>T12, p0025b</h2></font><hr>
<span class='old'>
</a><a name="0025a28" id="0025a28">中令人归淫怒痴之恐惧。是名居家。不得护</a><a name="0025a29" id="0025a29">戒品为舍定品。不得行慧品。不怀来解品。不</span><a name="0025b01" id="0025b01">起度知见品。是名居家。住此中者。着父母兄</a><a name="0025b02" id="0025b02">弟妻子亲里知识交友眷属朋党。恩爱之忧</a><a name="0025b03" id="0025b03">不知厌足。如众流归海。是故名居家。从是污</a><a name="0025b04" id="0025b04">染贪餮。起思想无志。居家多有贪想。诸恶</a><a name="0025b05" id="0025b05">愁忧无有绝极。居家恩爱会如美食杂毒。居</a><a name="0025b06" id="0025b06">家从本苦怨像如知识。居家多妨废贤圣之</a><a name="0025b07" id="0025b07">正教。居家常有斗讼。用众事因缘故。居家多</a><a name="0025b08" id="0025b08">贪求豪慕贵常为善恶事。居家为无常。不可</a><a name="0025b09" id="0025b09">久为败坏法。居家为勤苦。常有所求贪诸所</a><a name="0025b10" id="0025b10">有。居家为常有恶心。现刀仗如怨家。居家</a><a name="0025b11" id="0025b11">为无我所受。故令展转。居家为不净洁。自现</a><a name="0025b12" id="0025b12">清白。居家如画彩色。为但现好疾就磨灭。</a><a name="0025b13" id="0025b13">居家如幻所化。无有我而好往来聚会。居家</a><a name="0025b14" id="0025b14">譬如须曼华。适起随坏多所求故。居家为如</a><a name="0025b15" id="0025b15">朝露。日出则堕但有死忧。居家为如父母。</a><a name="0025b16" id="0025b16">乐少忧多。居家为如罗网。常忧色声香味细</a><a name="0025b17" id="0025b17">滑法。居家如铁觜鸟。但忧不善之想。居家为</a><a name="0025b18" id="0025b18">如毒蛇。忧说诸事。居家如火烧身。用意乱故。</a><a name="0025b19" id="0025b19">居家常畏怨敌。谓五贼冤家恶子故。居家为</a><a name="0025b20" id="0025b20">少安隐。不得度脱用无等故。如是长者。居家</a><a name="0025b21" id="0025b21">菩萨当别知在家为秽</a><a name="0025b22" id="0025b22"><p><b>　　<A NAME="n16"></A>施品第五</b></a><a name="0025b23" id="0025b23"><p>复次长者。居家菩萨当布施持戒忍辱精进</a><a name="0025b24" id="0025b24">多为诸善。当作是念言。所施者为是我所。</a><a name="0025b25" id="0025b25">在家者为非我所。施与者为要。在家者为无</a><a name="0025b26" id="0025b26">要。施与者为后世安。在家者为后世苦。施与</a><a name="0025b27" id="0025b27">者为无畏备。在家者为忧守备。施与者无复</a><a name="0025b28" id="0025b28">护。在家者为警护。施与者为爱欲尽。在家者</a><a name="0025b29" id="0025b29">为爱欲增。施与者为无所受。在家者为有所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120025a.htm'><img src='up.gif' border=0></a>
<a href='T120025c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>