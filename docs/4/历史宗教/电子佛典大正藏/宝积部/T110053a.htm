<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0053a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷9)</font> 密迹金刚力士会第三之一 清净陀罗尼品第三之一 <font face='Arial'>T11, p0053a</h2></font><hr>
<span class='old'>
</a><a name="0052c28" id="0052c28">此贤劫中千佛兴者是也。从拘留孙为始作</a><a name="0052c29" id="0052c29">佛。至楼由竟千佛也。其法意太子。则今金</span><a name="0053a01" id="0053a01">刚力士名密迹是也。其法念太子者。今识其</a><a name="0053a02" id="0053a02">梵天是也。彼时圣王中宫夫人婇女。今诸来</a><a name="0053a03" id="0053a03">会者是也。彼世之时。王诸太子所劝。出家作</a><a name="0053a04" id="0053a04">沙门者。及所教化。皆此贤劫稍渐受决当次</a><a name="0053a05" id="0053a05">第成最正觉。寂意。且观十二缘起。不乱德本</a><a name="0053a06" id="0053a06">获报应果。诸所发意不失其功。斯等正士十</a><a name="0053a07" id="0053a07">力普备悉获所愿。是故寂意。若有菩萨疾欲</a><a name="0053a08" id="0053a08">逮成无上正真道为最正觉。当学斯等诸正</a><a name="0053a09" id="0053a09">士业。勤修奉行悉存佛道。彼何谓佛道。不以</a><a name="0053a10" id="0053a10">害心于众生。兴乎慈心奉度无极习行四恩</a><a name="0053a11" id="0053a11">常修梵行。遵道品法具进神通。行权方便成</a><a name="0053a12" id="0053a12">就德本。是为佛道。佛复告寂意。其道心净斯</a><a name="0053a13" id="0053a13">性通达。其道和雅志性安隐。其道质朴而无</a><a name="0053a14" id="0053a14">谀谄。其道广普无所挂碍。其道平等心无偏</a><a name="0053a15" id="0053a15">党。其道无畏不犯众恶其道财富施度无极。</a><a name="0053a16" id="0053a16">其道丰饶戒度无极。其道不咨忍度无极。其</a><a name="0053a17" id="0053a17">道离处进度无极。其道不乱寂度无极。其道</a><a name="0053a18" id="0053a18">善择智度无极。道归己慧奉于大慈。道不曲</a><a name="0053a19" id="0053a19">意至于大哀。道受喜悦行以大喜。道归妙御</a><a name="0053a20" id="0053a20">至于大护。其道以除众苦之恼。消去贪害嗔</a><a name="0053a21" id="0053a21">恚之想。其道趣安心不怀色。道化难调刈色</a><a name="0053a22" id="0053a22">声香味细滑之法。道降魔官属令化去心自</a><a name="0053a23" id="0053a23">大及众怨贼。道消除阴种诸入悉无所著。道</a><a name="0053a24" id="0053a24">舍魔事。在众尘劳而得自在。道归上心离于</a><a name="0053a25" id="0053a25">声闻缘觉之念。道习诸去来所行致平等觉。</a><a name="0053a26" id="0053a26">道御大宝顺一切智。道常分别无碍慧明。道</a><a name="0053a27" id="0053a27">宣善行摄善亲友。道废坑堑消众结着。道弃</a><a name="0053a28" id="0053a28">尘劳越嗔诤地。道归安隐捐众非恶。道归吉</a><a name="0053a29" id="0053a29">祥趣泥洹业。是为菩萨行佛道业三十二事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110052c.htm'><img src='up.gif' border=0></a>
<a href='T110053b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>