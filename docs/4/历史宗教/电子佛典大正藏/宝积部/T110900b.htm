<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0318 文殊师利佛土严净经 0900b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 318 文殊师利佛土严净经</font> <font face='Arial'>(卷2)</font> <font face='Arial'>T11, p0900b</h2></font><hr>
<span class='old'>
</a><a name="0900a28" id="0900a28">萨八万四千十六正士发仁慈心。性弱和雅</a><a name="0900a29" id="0900a29">所愿具足。斯等如是当逮文殊师利。其余菩</span><a name="0900b01" id="0900b01">萨不能若斯。虽尔缘是功德福。疾成无上正</a><a name="0900b02" id="0900b02">真之道为最正觉。国土成就不及文殊师利</a><a name="0900b03" id="0900b03">严净之德。佛言弥勒。若有菩萨心性至真。口</a><a name="0900b04" id="0900b04">宣誓愿不犯本心。亦当具足如文殊师利身。</a><a name="0900b05" id="0900b05">其心怯弱而有信乐。缘是口勇宣辞誓愿。转</a><a name="0900b06" id="0900b06">得超越六十万亿垓劫终始之难。六度无极</a><a name="0900b07" id="0900b07">则以具足。时四菩萨各从其方化作重阁众</a><a name="0900b08" id="0900b08">宝挍络。各从诸天无数百千。雨众天华鼓众</a><a name="0900b09" id="0900b09">音乐。神足威变地为动震。四面俱进来趣世</a><a name="0900b10" id="0900b10">尊。光照众会见莫不欣。弥勒长跪而白佛言。</a><a name="0900b11" id="0900b11">今地大动天华纷纷。重阁晃曜四方来臻。鼓</a><a name="0900b12" id="0900b12">乐弦歌天香苾芬。此何瑞应谁之威神。佛言</a><a name="0900b13" id="0900b13">弥勒。是四菩萨即来见佛。用自神力感动众</a><a name="0900b14" id="0900b14">会。故现此瑞劝化于法。时四菩萨即进诣佛</a><a name="0900b15" id="0900b15">稽首礼足绕佛三匝。佛命使坐退而就榻。时</a><a name="0900b16" id="0900b16">佛宣告诸会菩萨。此四正士多所劝发。兴建</a><a name="0900b17" id="0900b17">誓愿不可称计。设族姓子。谦敬渴仰于此</a><a name="0900b18" id="0900b18">正士。因问法义疑网永止。行菩萨业灭除终</a><a name="0900b19" id="0900b19">始。必逮无上正真之道。超二十亿劫周旋之</a><a name="0900b20" id="0900b20">恼。普具诸法六度无极。若有女人闻是正士</a><a name="0900b21" id="0900b21">名号之称。速转女身疾解正觉。尔时世尊敛</a><a name="0900b22" id="0900b22">复威神。一切众会还自如故。彼佛国土忽然</a><a name="0900b23" id="0900b23">不现。于是文殊师利前白佛言。唯然世尊。一</a><a name="0900b24" id="0900b24">切诸法犹若如幻。幻师所作适起寻灭。诸法</a><a name="0900b25" id="0900b25">展转亦复如是。其不起灭乃曰平等。平等学</a><a name="0900b26" id="0900b26">者必逮正觉。逮正觉已度脱一切。慧上菩萨</a><a name="0900b27" id="0900b27">问文殊师利曰。菩萨何行而成正觉。文殊师</a><a name="0900b28" id="0900b28">利答曰。无逮无失是曰正觉。慧上又问。宁可</a><a name="0900b29" id="0900b29">复得不可逮乎。亦复无乎。若不逮有。则无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110900a.htm'><img src='up.gif' border=0></a>
<a href='T110900c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>