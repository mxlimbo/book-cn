<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0745a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷18)</font> 阿阇世王问答品第二十二之一 <font face='Arial'>T11, p0745a</h2></font><hr>
<span class='old'>
</a><a name="0744c28" id="0744c28">振动。即告阿阇世王言。大王。汝今宜应以此</a><a name="0744c29" id="0744c29">地中大金刚杵而自举之。时阿阇世王。即时</span><a name="0745a01" id="0745a01">以自坚固勇力。欲举其杵竭其力势。不能动</a><a name="0745a02" id="0745a02">摇一毛端量。即生希有尊重之心。前诣佛所。</a><a name="0745a03" id="0745a03">合掌白佛言。世尊。我昔曾于战阵之所。取被</a><a name="0745a04" id="0745a04">甲大象。一手执持举掷于远。此金刚杵其量</a><a name="0745a05" id="0745a05">微小。我今竭自力势不能动摇。况复举邪。以</a><a name="0745a06" id="0745a06">何缘故其事如是。佛言大王。无自恼心。此金</a><a name="0745a07" id="0745a07">刚杵至极重故</a><a name="0745a08" id="0745a08"><p>时阿阇世王。即白帝释天主言。憍尸迦。今宜</a><a name="0745a09" id="0745a09">举此地中所置大金刚杵。时帝释天主。即时</a><a name="0745a10" id="0745a10">以自勇猛神力欲举其杵。尽竭其力不能动</a><a name="0745a11" id="0745a11">摇。即生希有尊重之心。前诣佛所而白佛言。</a><a name="0745a12" id="0745a12">世尊。我若与彼阿修罗王。斗战之时我力坚</a><a name="0745a13" id="0745a13">胜勇锐无敌。右手取彼毗摩质多罗阿修罗</a><a name="0745a14" id="0745a14">王所有大车。量广七百由旬。我时执持如迅</a><a name="0745a15" id="0745a15">风行。此金刚杵竭自势力不能动摇。岂非世</a><a name="0745a16" id="0745a16">尊广大威神所制止邪。佛言。憍尸迦。此亦非</a><a name="0745a17" id="0745a17">我神力所制。但为彼金刚杵至极重故。憍尸</a><a name="0745a18" id="0745a18">迦。于汝意云何。须弥山王至极重邪。天主白</a><a name="0745a19" id="0745a19">佛言。须弥山王至极重大喻所不及。佛言天</a><a name="0745a20" id="0745a20">主。此金刚杵金刚所成。重复过彼须弥山</a><a name="0745a21" id="0745a21">王。而金刚手菩萨。能以此杵掷碎轮围诸山。</a><a name="0745a22" id="0745a22">犹如糠秕。以其金刚大力势故</a><a name="0745a23" id="0745a23"><p>尔时帝释天主。即白尊者大目干连言。佛说</a><a name="0745a24" id="0745a24">尊者于声闻众中神通第一。愿今尊者。举此</a><a name="0745a25" id="0745a25">地中大金刚杵。尊者大目干连即自思念。我</a><a name="0745a26" id="0745a26">若于此人天大众之前。不能举动此金刚杵。</a><a name="0745a27" id="0745a27">岂非于我生慢心邪。作是念已运自神力。方</a><a name="0745a28" id="0745a28">欲前举彼金刚杵。即时三千大千世界六种</a><a name="0745a29" id="0745a29">振动。海水腾涌大地普皆怖畏振击。唯金刚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110744c.htm'><img src='up.gif' border=0></a>
<a href='T110745b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>