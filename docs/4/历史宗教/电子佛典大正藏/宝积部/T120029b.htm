<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0323 郁迦罗越问菩萨行经 0029b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 323 郁迦罗越问菩萨行经</font> <font face='Arial'>(卷1)</font> 闲居品第八 <font face='Arial'>T12, p0029b</h2></font><hr>
<span class='old'>
</a><a name="0029a28" id="0029a28">诸法品为等。在闲居者不作疆界。在闲居者</a><a name="0029a29" id="0029a29">已脱诸入。在闲居者心不畏佛道。在闲居者。</span><a name="0029b01" id="0029b01">于空无所观取。在闲居者于法无所怀。在</a><a name="0029b02" id="0029b02">闲居者本有善德名闻。在闲居者佛所称誉。</a><a name="0029b03" id="0029b03">诸贤圣亦习闲居。在闲居者脱于爱欲。为有</a><a name="0029b04" id="0029b04">差特。入于一切智</a><a name="0029b05" id="0029b05"><p>复次长者。在闲居菩萨。以少少事故。具足六</a><a name="0029b06" id="0029b06">度无极。所以者何。在闲居行不惜身命。是为</a><a name="0029b07" id="0029b07">布施度无极。知止足寂定住起于三专。是为</a><a name="0029b08" id="0029b08">戒度无极。无害心慈遍于一切。忍于一切智。</a><a name="0029b09" id="0029b09">不堕余道。是为忍辱度无极。念言终不舍此</a><a name="0029b10" id="0029b10">空闲。得忍已乃舍。是为精进度无极。得于</a><a name="0029b11" id="0029b11">禅不着我。起诸德本。是为一心度无极。如</a><a name="0029b12" id="0029b12">心所念身行如是。于道亦然无所念。是为</a><a name="0029b13" id="0029b13">智慧度无极</a><a name="0029b14" id="0029b14"><p>长者。在闲居菩萨有四事法。何等为四。一者</a><a name="0029b15" id="0029b15">菩萨于是得多智。二者巧能分别决诸法律。</a><a name="0029b16" id="0029b16">三者了诸德本。四者以是博智知。一心精</a><a name="0029b17" id="0029b17">进住于空闲。是为四。复次长者。菩萨若多淫</a><a name="0029b18" id="0029b18">尘。不习于尘。尔乃住闲居。不着于尘不受于</a><a name="0029b19" id="0029b19">欲。如所闻法则能奉行</a><a name="0029b20" id="0029b20"><p>复次长者。菩萨得五神通。为诸天龙鬼神揵</a><a name="0029b21" id="0029b21">沓和说法。在闲居当如是</a><a name="0029b22" id="0029b22"><p>复次长者。菩萨当学佛法智。然后乃在空闲。</a><a name="0029b23" id="0029b23">用是故。得具足一切诸善本。然后持是德本。</a><a name="0029b24" id="0029b24">入诸郡国县邑。以义度人民。菩萨若欲讽诵</a><a name="0029b25" id="0029b25">经道故来下。审恭敬奉事师和上。长幼</a><a name="0029b26" id="0029b26">中年。稽首为礼。不当懈怠。于事当精进。不当</a><a name="0029b27" id="0029b27">不恭敬奉事。当作是念言。如来无所著等正</a><a name="0029b28" id="0029b28">觉。为诸天龙鬼神揵沓和所奉事。阿须伦</a><a name="0029b29" id="0029b29">迦留罗真陀罗摩[<a href='javascript:showpic("images/023523.gif")'>目*侯</a>]勒所奉事。为诸释梵四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120029a.htm'><img src='up.gif' border=0></a>
<a href='T120029c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>