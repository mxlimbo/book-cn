<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0341 圣善住意天子所问经 0130a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 341 圣善住意天子所问经</font> <font face='Arial'>(卷3)</font> 翻译之记 <font face='Arial'>T12, p0130a</h2></font><hr>
<span class='old'>
</a><a name="0129c28" id="0129c28">师利。仁者若非得陀罗尼。何故懞钝。文殊</a><a name="0129c29" id="0129c29">师利言。如是天子。我实懞钝。何以故。彼懞</span><a name="0130a01" id="0130a01">钝行无人能知。如来声闻缘觉菩萨。天子。若</a><a name="0130a02" id="0130a02">非懞钝彼人则是愚痴凡夫。何以故。以障碍</a><a name="0130a03" id="0130a03">故。愚痴凡夫。贪着心行懞钝黠慧。须陀洹</a><a name="0130a04" id="0130a04">人障碍行说尚贪心行。何况愚痴凡夫之人。</a><a name="0130a05" id="0130a05">如是天子。如是得言我是懞钝非得陀罗尼。</a><a name="0130a06" id="0130a06">何以故。乃至少物我不得故</a><a name="0130a07" id="0130a07"><p>尔时会中五百比丘。闻此法门不能信受。生</a><a name="0130a08" id="0130a08">大怖畏弃舍而去。自身将堕大地狱中。尔时</a><a name="0130a09" id="0130a09">尊者舍利弗。语文殊师利童子言。文殊师利。</a><a name="0130a10" id="0130a10">应当观察此会大众然后说法。仁说如是甚</a><a name="0130a11" id="0130a11">深法门。此众会中五百比丘。闻说如是甚深</a><a name="0130a12" id="0130a12">法门。不能信受。生大怖畏弃舍而去。自身将</a><a name="0130a13" id="0130a13">堕大地狱中。文殊师利言。大德舍利弗。汝</a><a name="0130a14" id="0130a14">莫分别乃至无有少物可得堕于地狱。何以</a><a name="0130a15" id="0130a15">故。以一切法悉不生故。大德舍利弗。汝语我</a><a name="0130a16" id="0130a16">言应当观察此会大众然后说法。大德舍利</a><a name="0130a17" id="0130a17">弗。若善男子善女人。依止我见依众生见。依</a><a name="0130a18" id="0130a18">寿命见依丈夫见。虽复供养恒河沙等诸佛</a><a name="0130a19" id="0130a19">如来应正遍知。及比丘僧。一切乐具。尽其形</a><a name="0130a20" id="0130a20">命如是供养。若闻我说如是难解甚深法门。</a><a name="0130a21" id="0130a21">一切世间闻不能信。谓空无相无愿寂静。不</a><a name="0130a22" id="0130a22">灭不生。无有众生寿命丈夫。无我无常苦法</a><a name="0130a23" id="0130a23">无我。舍而不受速堕地狱。大德舍利弗。若</a><a name="0130a24" id="0130a24">善男子。若善女人。闻此甚深难解之法。舍而</a><a name="0130a25" id="0130a25">不受生地狱中。从地狱出依止我见。虽复供</a><a name="0130a26" id="0130a26">养恒河沙等诸佛如来应正遍知。而不得闻</a><a name="0130a27" id="0130a27">此甚深法</a><a name="0130a28" id="0130a28"><p>尔时世尊赞叹文殊师利童子作如是言。善</a><a name="0130a29" id="0130a29">哉善哉。文殊师利。如是如是如汝所说。文殊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120129c.htm'><img src='up.gif' border=0></a>
<a href='T120130b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>