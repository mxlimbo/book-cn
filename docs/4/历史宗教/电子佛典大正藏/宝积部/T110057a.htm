<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0057a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷10)</font> 密迹金刚力士会第三之一 清净陀罗尼品第三之一 <font face='Arial'>T11, p0057a</h2></font><hr>
<span class='old'>
</a><a name="0056c28" id="0056c28">所以者何。今斯耆年名大目连。是释迦文佛</a><a name="0056c29" id="0056c29">诸声闻中大弟子。神足第一。时光明王佛告</span><a name="0057a01" id="0057a01">大目连。吾土菩萨及诸声闻。见卿身小咸发</a><a name="0057a02" id="0057a02">轻慢。仁当自显现神足力。承释迦文佛威德</a><a name="0057a03" id="0057a03">圣势。时大目连往诣光明王佛所。稽首足下。</a><a name="0057a04" id="0057a04">右绕七匝却在前住。白其佛言。又今是身我</a><a name="0057a05" id="0057a05">欲加趺坐此地容不。佛告之曰。如意所乐。</a><a name="0057a06" id="0057a06">时大目连踊在虚空亿百诸仞。在彼宝域便</a><a name="0057a07" id="0057a07">作一床。加趺而坐。从其床座。垂众名宝珠</a><a name="0057a08" id="0057a08">璎亿百千垓。一一珠璎一一珠中。演百千</a><a name="0057a09" id="0057a09">光。一一光明各有莲华一切莲华现释迦文</a><a name="0057a10" id="0057a10">身坐莲华上。其所说音如释迦文音响。清净</a><a name="0057a11" id="0057a11">颁宣经典。等无有异。时大目连。显神足力已</a><a name="0057a12" id="0057a12">复往佛前。时诸菩萨得未曾有。怪之所以前</a><a name="0057a13" id="0057a13">白佛言。是大目连以何等故诣此世界。世尊</a><a name="0057a14" id="0057a14">告曰。欲试释迦文佛音响所彻远近故到此</a><a name="0057a15" id="0057a15">土。时光明王佛告贤者大目连。仁者不宜试</a><a name="0057a16" id="0057a16">如来至真音响。无限无有远近。岂欲知限卿</a><a name="0057a17" id="0057a17">甚大误假使目连仁以神足过江河沙劫西</a><a name="0057a18" id="0057a18">行不休。不能得知如来音响所闻。诸佛世尊</a><a name="0057a19" id="0057a19">音响旷远超绝无限。巍巍无量不可为喻。时</a><a name="0057a20" id="0057a20">大目连在彼世尊。自投足下自忏悔过。唯然</a><a name="0057a21" id="0057a21">世尊。我身不敏。佛音无量而横生心。欲知其</a><a name="0057a22" id="0057a22">限所闻远近。其光明王告目连曰。汝虽远来</a><a name="0057a23" id="0057a23">过九十九江河沙诸佛世界到此佛土。复白</a><a name="0057a24" id="0057a24">佛言。甚远甚远天中之天。身甚劳极不能复</a><a name="0057a25" id="0057a25">还至其本土。世尊告曰。于目连意所在云何。</a><a name="0057a26" id="0057a26">以己神力到此世界。莫作是观。故是世尊释</a><a name="0057a27" id="0057a27">迦文佛威德所立到此世界。当遥自归稽首</a><a name="0057a28" id="0057a28">作礼于释迦文佛。其佛圣旨将仁本土。假使</a><a name="0057a29" id="0057a29">卿身以己神足欲还本国。一劫不至。卿既未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110056c.htm'><img src='up.gif' border=0></a>
<a href='T110057b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>