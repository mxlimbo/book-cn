<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0230b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷40)</font> 菩萨藏会第十二之一 菩萨藏会第十二之三如来不思议性品第四之一 <font face='Arial'>T11, p0230b</h2></font><hr>
<span class='old'>
</a><a name="0230a28" id="0230a28">无爱。于犯戒者其心无恚。于有恩所无不酬</a><a name="0230a29" id="0230a29">报。于有怨所情无加害。于所调伏无不平等。</span><a name="0230b01" id="0230b01">于住邪定心不轻慢。于诸法中平等安住。故</a><a name="0230b02" id="0230b02">名如来无种种想。如自所证无异想故。亦为</a><a name="0230b03" id="0230b03">众生说如斯法。令其永断种种异想。舍利子。</a><a name="0230b04" id="0230b04">是名如来第五无诸异想不共佛法</a><a name="0230b05" id="0230b05"><p>复次舍利子。云何如来无简择舍。何以故。舍</a><a name="0230b06" id="0230b06">利子。如来已修圣道而证此舍。非未修道而</a><a name="0230b07" id="0230b07">有证故。如来已修于心。已修于戒。已修于慧</a><a name="0230b08" id="0230b08">而证此舍。非所未修而有证故。舍利子。如来</a><a name="0230b09" id="0230b09">舍者随智慧行不随痴行。如来舍者是出世</a><a name="0230b10" id="0230b10">间不堕世间。如来舍者是圣是出离。非为不</a><a name="0230b11" id="0230b11">圣非不出离。如来舍者能转梵轮。悲愍众生</a><a name="0230b12" id="0230b12">常不舍离。如来舍者任运成就不随对治故。</a><a name="0230b13" id="0230b13">舍利子。如来舍者无高不高。亦无下劣。得住</a><a name="0230b14" id="0230b14">不动远离二边。超过一切思量简择。观待于</a><a name="0230b15" id="0230b15">时。亦不过时。无动无思。无有分别。无异分</a><a name="0230b16" id="0230b16">别。无修无损。无有憍逸。无有示现。真性如</a><a name="0230b17" id="0230b17">性。不虚妄性。非不如性。如是无量。舍利子。</a><a name="0230b18" id="0230b18">如来如是大舍成就。为诸众生舍圆满故说</a><a name="0230b19" id="0230b19">如斯法。舍利子。是名如来第六无简择舍不</a><a name="0230b20" id="0230b20">共佛法</a><a name="0230b21" id="0230b21"><p>复次舍利子。云何如来志欲无有退减。舍利</a><a name="0230b22" id="0230b22">子。何等志欲而无退减。所谓如来善法志欲</a><a name="0230b23" id="0230b23">复有何义名为志欲。舍利子。如来大慈志欲</a><a name="0230b24" id="0230b24">无减。如来大悲志欲无减。如来说法志欲无</a><a name="0230b25" id="0230b25">减。调伏众生志欲无减。成熟众生志欲无减。</a><a name="0230b26" id="0230b26">兴于远离志欲无减。教导菩萨志欲无减。绍</a><a name="0230b27" id="0230b27">三宝种令不断绝志欲无减。一切如来不随</a><a name="0230b28" id="0230b28">欲行。如来志欲智为前导。如自所证志欲无</a><a name="0230b29" id="0230b29">减。亦为众生说如斯法。令彼证得圆满无上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110230a.htm'><img src='up.gif' border=0></a>
<a href='T110230c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>