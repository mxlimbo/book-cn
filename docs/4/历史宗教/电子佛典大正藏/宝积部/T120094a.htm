<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0338 佛说离垢施女经 0094a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 338 佛说离垢施女经</font> <font face='Arial'>(卷1)</font> <font face='Arial'>T12, p0094a</h2></font><hr>
<span class='old'>
</a><a name="0093c28" id="0093c28">佛之土。何谓菩萨演光普照无量佛国。何</a><a name="0093c29" id="0093c29">谓菩萨而从诸佛逮总持法。何谓菩萨寂然</span><a name="0094a01" id="0094a01">定意而成三昧。何谓菩萨究竟众行而获神</a><a name="0094a02" id="0094a02">足。何谓菩萨而常端正。何谓菩萨而得化生。</a><a name="0094a03" id="0094a03">何谓菩萨大富饶财。何谓菩萨得大智慧。何</a><a name="0094a04" id="0094a04">谓菩萨常识宿命。何谓菩萨与诸佛会。何谓</a><a name="0094a05" id="0094a05">菩萨而致逮得三十二相。何谓菩萨而能成</a><a name="0094a06" id="0094a06">就八十种好。何谓菩萨而得辩才。何谓菩萨</a><a name="0094a07" id="0094a07">得致福田。何谓菩萨眷属常和。何谓菩萨所</a><a name="0094a08" id="0094a08">愿佛土寻如意生。佛告离垢施女。善哉善</a><a name="0094a09" id="0094a09">哉。乃能发问如此之义。为诸菩萨摩诃萨施</a><a name="0094a10" id="0094a10">多所安隐。多所哀念愍伤。诸天及十方人谛</a><a name="0094a11" id="0094a11">听谛听善思念之。吾当解说。唯然世尊愿乐</a><a name="0094a12" id="0094a12">欲闻。离垢施及与众会受教而听。佛告离垢</a><a name="0094a13" id="0094a13">施。菩萨有四事法。在于树下降魔官属。何</a><a name="0094a14" id="0094a14">谓为四。未曾贪着他人利养。志常不乐绮饰</a><a name="0094a15" id="0094a15">之言。劝无数人令顺本德。以无盖慈向于众</a><a name="0094a16" id="0094a16">生。是为四。佛时颂曰</a><a name="0094a17" id="0094a17"><p class='lg'>　　未曾怀嫉妒　　　离于绮饰丽</a><br><a name="0094a18" id="0094a18">　　劝化无数人　　　使行众德本</a><br><a name="0094a19" id="0094a19">　　常遵修慈心　　　向于十方人</a><br><a name="0094a20" id="0094a20">　　而降魔怨敌　　　自在所游居　</p></a><a name="0094a21" id="0094a21"><p>佛告离垢施。菩萨有四事法。震动一切诸佛</a><a name="0094a22" id="0094a22">之土。何谓为四。言行相覆入深法忍。志愿坚</a><a name="0094a23" id="0094a23">固于善正法。劝化无量一切人民。令志无上</a><a name="0094a24" id="0094a24">正真之道。使善爱乐微妙之慧。是为四。佛时</a><a name="0094a25" id="0094a25">颂曰</a><a name="0094a26" id="0094a26"><p class='lg'>　　言行常相应　　　晓了深妙义</a><br><a name="0094a27" id="0094a27">　　所愿常坚固　　　逮得清白法</a><br><a name="0094a28" id="0094a28">　　劝化无数人　　　使志无上道</a><br><a name="0094a29" id="0094a29">　　以是四法故　　　能动亿佛土　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120093c.htm'><img src='up.gif' border=0></a>
<a href='T120094b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>