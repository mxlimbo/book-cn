<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0677b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷119)</font> 胜鬘夫人会第四十八 粪扫衣比丘品第七 <font face='Arial'>T11, p0677b</h2></font><hr>
<span class='old'>
</a><a name="0677a28" id="0677a28">未曾证。一切苦灭唯佛现证。坏诸烦恼修苦</a><a name="0677a29" id="0677a29">灭道。世尊。此四谛中。三谛无常。一谛是常。</span><a name="0677b01" id="0677b01">何以故。如是三谛入有为相。有为相者。则是</a><a name="0677b02" id="0677b02">无常。言无常者是破坏法。破坏法者非谛非</a><a name="0677b03" id="0677b03">常非归依处。是故三谛以第一义。非谛非常</a><a name="0677b04" id="0677b04">非归依处。世尊。一苦灭谛离有为相。离有为</a><a name="0677b05" id="0677b05">相则性常住。性常住者非破坏法。非破坏者</a><a name="0677b06" id="0677b06">是谛是常。是归依处。世尊。是故苦灭圣谛以</a><a name="0677b07" id="0677b07">胜义故。是谛是常是归依处。世尊。此苦灭谛</a><a name="0677b08" id="0677b08">是不思议。过诸有情心识境界。亦非一切声</a><a name="0677b09" id="0677b09">闻独觉智所能及。譬如生盲不见众色。七日</a><a name="0677b10" id="0677b10">婴儿不见日轮。苦灭谛者亦复如是。非诸凡</a><a name="0677b11" id="0677b11">夫心识所缘。亦非一切声闻独觉智之境界。</a><a name="0677b12" id="0677b12">凡夫识者。谓二边见。一切声闻独觉智者。名</a><a name="0677b13" id="0677b13">为净智。言边见者。于五取蕴执着为我。生</a><a name="0677b14" id="0677b14">异分别。边见有二。何者为二。所谓常见及以</a><a name="0677b15" id="0677b15">断见。世尊。若复有见生死无常涅槃是常。非</a><a name="0677b16" id="0677b16">断常见。是名正见。何以故。诸计度者见身</a><a name="0677b17" id="0677b17">诸根。受者思者。现法灭坏。于有相续不能了</a><a name="0677b18" id="0677b18">知。盲无慧目起于断见。于心相续刹那灭坏。</a><a name="0677b19" id="0677b19">愚闇不了意识境界。起于常见。世尊。然彼彼</a><a name="0677b20" id="0677b20">义。过诸分别及下劣见。由诸愚夫妄生异想</a><a name="0677b21" id="0677b21">颠倒执着。谓断谓常。世尊。颠倒有情。于五取</a><a name="0677b22" id="0677b22">蕴。无常常想。苦为乐想。无我我想。不净净</a><a name="0677b23" id="0677b23">想。声闻独觉所有净智。于如来境及佛法身。</a><a name="0677b24" id="0677b24">所未曾见。或有众生信如来故。于如来所。起</a><a name="0677b25" id="0677b25">于常想乐想我想及于净想。非颠倒见即是</a><a name="0677b26" id="0677b26">正见。何以故。如来法身是常波罗蜜。乐波</a><a name="0677b27" id="0677b27">罗蜜。我波罗蜜。净波罗蜜。若诸有情作如是</a><a name="0677b28" id="0677b28">见。是名正见。若正见者名真佛子。从佛口</a><a name="0677b29" id="0677b29">生。从正法生。从法化生。得佛法分。世尊。言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110677a.htm'><img src='up.gif' border=0></a>
<a href='T110677c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>