<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0538c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷95)</font> 善顺菩萨会第二十七 富楼那品第八 <font face='Arial'>T11, p0538c</h2></font><hr>
<span class='old'>
</a><br><a name="0538b28" id="0538b28">　　水不厌于云　　　海不厌于水</a><br><a name="0538b29" id="0538b29">　　王今亦如是　　　何有厌足时</span><br><a name="0538c01" id="0538c01">　　日月常巡历　　　不厌于四方</a><br><a name="0538c02" id="0538c02">　　王今亦如是　　　终命无休息</a><br><a name="0538c03" id="0538c03">　　如火焚烧时　　　不厌于草木</a><br><a name="0538c04" id="0538c04">　　智人亦如是　　　未尝不行善</a><br><a name="0538c05" id="0538c05">　　如水不厌云　　　如海不厌水</a><br><a name="0538c06" id="0538c06">　　智人亦如是　　　不厌善增长</a><br><a name="0538c07" id="0538c07">　　王位虽自在　　　毕竟归无常</a><br><a name="0538c08" id="0538c08">　　一切皆不净　　　智者应舍离　</p></a><a name="0538c09" id="0538c09"><p>尔时波斯匿王闻斯语已。内怀惭愧。谓菩萨</a><a name="0538c10" id="0538c10">曰。善哉仁者。汝虽善劝我犹未信。今汝斯</a><a name="0538c11" id="0538c11">言。为汝自说为有证乎。菩萨答言。汝不闻耶。</a><a name="0538c12" id="0538c12">如来应正等觉。具一切智今者现与无量</a><a name="0538c13" id="0538c13">大人乾闼婆阿修罗等。在于舍卫大城祇树</a><a name="0538c14" id="0538c14">给孤独园。当证大王是贫穷人。王言。仁者。若</a><a name="0538c15" id="0538c15">如汝说。我愿相与往见如来。听闻教诲归依</a><a name="0538c16" id="0538c16">供养。菩萨答言。大王当知。如来境界非诸凡</a><a name="0538c17" id="0538c17">愚之所能测。破烦恼慢哀愍众生。已于圣智</a><a name="0538c18" id="0538c18">能知此世及于来世。若有善根胜意乐者。虽</a><a name="0538c19" id="0538c19">在极远佛常加护。若知我心。欲令大王于我</a><a name="0538c20" id="0538c20">生信。必当来此为我作证。尔时菩萨。即于</a><a name="0538c21" id="0538c21">王前偏袒一肩。右膝着地合掌恭敬。即以偈</a><a name="0538c22" id="0538c22">颂。请如来曰</a><a name="0538c23" id="0538c23"><p class='lg'>　　如来真实智　　　悲愍诸群生</a><br><a name="0538c24" id="0538c24">　　愿知我深心　　　垂哀为作证　</p></a><a name="0538c25" id="0538c25"><p>尔时菩萨说偈请已。于彼大地忽然震裂。五</a><a name="0538c26" id="0538c26">百声闻十千菩萨。梵释诸天及于龙鬼。无量</a><a name="0538c27" id="0538c27">众生围绕如来。从地踊出。善顺菩萨。合掌</a><a name="0538c28" id="0538c28">恭敬。前白佛言。世尊。我先于此舍卫城中。游</a><a name="0538c29" id="0538c29">化往来。得劫初时阎浮金铃。其铃价直过阎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110538b.htm'><img src='up.gif' border=0></a>
<a href='T110539a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>