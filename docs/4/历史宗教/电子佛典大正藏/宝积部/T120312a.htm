<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0362 佛说阿弥陀三耶三佛萨楼佛檀过度人道经 0312a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 362 佛说阿弥陀三耶三佛萨楼佛檀过度人道经</font> <font face='Arial'>(卷2)</font> <font face='Arial'>T12, p0312a</h2></font><hr>
<span class='old'>
</a><a name="0311c28" id="0311c28">截于五恶道。自然闭塞。升道之无极。易往</a><a name="0311c29" id="0311c29">无有人。其国土不逆违。自然之随牵。何不</span><a name="0312a01" id="0312a01">弃世事。行求道德。可得极长生。寿无有</a><a name="0312a02" id="0312a02">极。何为着世事。譊譊共忧思无常。世人薄俗。</a><a name="0312a03" id="0312a03">共诤不急之事。共于是处剧恶极苦之中。勤</a><a name="0312a04" id="0312a04">身治生。用相给活。无尊无卑。无富无贫。无</a><a name="0312a05" id="0312a05">老无少。无男无女。皆当共忧钱财。有无同</a><a name="0312a06" id="0312a06">然。忧思适等。屏营愁苦。累念思虑。为心使</a><a name="0312a07" id="0312a07">走。无有安时。有田忧田。有宅忧宅。有牛忧</a><a name="0312a08" id="0312a08">牛。有马忧马。有六畜忧六畜。有奴婢忧奴</a><a name="0312a09" id="0312a09">婢。有衣被钱财金银宝物。复共忧之。重思</a><a name="0312a10" id="0312a10">累息。忧念愁恐。横为非常。水火盗贼。怨</a><a name="0312a11" id="0312a11">主债家。所漂烧系唐突没溺。忧毒忪忪无</a><a name="0312a12" id="0312a12">有解时。结愤胸中蓄气恚怒。病在胸腹忧苦</a><a name="0312a13" id="0312a13">不离。心坚意固适无纵舍。或坐摧藏终身</a><a name="0312a14" id="0312a14">亡命。弃捐之去莫谁随者。尊卑豪贵贫富。有</a><a name="0312a15" id="0312a15">是忧惧。勤苦此。结众寒热与痛共居。小家</a><a name="0312a16" id="0312a16">贫者穷困苦乏。无田亦忧欲有田。无宅亦忧</a><a name="0312a17" id="0312a17">欲有宅。无牛亦忧欲有牛。无马亦忧欲有马。</a><a name="0312a18" id="0312a18">无六畜亦忧欲有六畜。无奴婢亦忧欲有奴</a><a name="0312a19" id="0312a19">婢。无衣被钱财什物饮食之属。亦忧欲有之。</a><a name="0312a20" id="0312a20">适有一复少一。有是少是思有齐等。适小具</a><a name="0312a21" id="0312a21">有便复赐尽。如是苦生。当复求索。思想无</a><a name="0312a22" id="0312a22">益不能时得。身心俱劳坐起不安。忧意相随</a><a name="0312a23" id="0312a23">勤苦如此。焦心不离恚恨独怒。亦结众寒热</a><a name="0312a24" id="0312a24">与痛同居。或时坐之终身夭命。亦不肯作善</a><a name="0312a25" id="0312a25">为道。寿命终尽死。皆当独远去。有所趣向。</a><a name="0312a26" id="0312a26">善恶之道莫能知之。或时世人父子兄弟。</a><a name="0312a27" id="0312a27">夫妇家室中外亲属。居天地之间。当相敬爱。</a><a name="0312a28" id="0312a28">不当相憎。有无当相给与。不当有贪惜。言</a><a name="0312a29" id="0312a29">色当和。莫相违戾。或傥心诤有所恚怒。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120311c.htm'><img src='up.gif' border=0></a>
<a href='T120312b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>