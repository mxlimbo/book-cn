<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0006c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷2)</font> 三律仪会第一之一 <font face='Arial'>T11, p0006c</h2></font><hr>
<span class='old'>
</a><a name="0006b28" id="0006b28">彼人不思己过。能甚破坏正等菩提。由覆藏</a><a name="0006b29" id="0006b29">故怀羞而谤无上佛果。复次迦叶。当尔之际。</span><a name="0006c01" id="0006c01">不随顺僧。不知恩报。而行开发。云何开发。谓</a><a name="0006c02" id="0006c02">开发他心。如来说彼数以语言诳惑他故。招</a><a name="0006c03" id="0006c03">致饮食。迦叶。当于尔时。不护语言。诃毁如</a><a name="0006c04" id="0006c04">来别解脱戒。复与不护语人同其事业。不摄</a><a name="0006c05" id="0006c05">威仪住不净处。为住不净处者。说诸法门。此</a><a name="0006c06" id="0006c06">法渐当为人轻贱。如是渐渐。多有女人弃舍</a><a name="0006c07" id="0006c07">丈夫入于寺舍。为闻法故而便就坐。时有比</a><a name="0006c08" id="0006c08">丘。即为宣说相似涅槃。迦叶。我观尔时。有五</a><a name="0006c09" id="0006c09">百数非法之门。不修行人常当随顺。五百烦</a><a name="0006c10" id="0006c10">恼悉无所减。诸有所为与俗无别。当有如是</a><a name="0006c11" id="0006c11">大可畏事。而复于中希望利益。是故求菩提</a><a name="0006c12" id="0006c12">者。不应亲近诸比丘尼。亦不应行如是之行。</a><a name="0006c13" id="0006c13">常当舍离一切交游。应一切时舍诸利养。受</a><a name="0006c14" id="0006c14">行乞食。舍所爱服受粪扫衣。弃舍一切楼阁</a><a name="0006c15" id="0006c15">房宇床铺卧具。应住溪涧岩窟树下。舍离一</a><a name="0006c16" id="0006c16">切病缘医药资具所须。依陈弃药。知诸众生</a><a name="0006c17" id="0006c17">昔为亲属。行大慈心。常应忍受捶打呵骂。终</a><a name="0006c18" id="0006c18">不捶打毁骂他人。舍离一切知友施主诸眷</a><a name="0006c19" id="0006c19">属家。应当随顺自业行智。不应同彼在家俗</a><a name="0006c20" id="0006c20">人。常应顺奉波罗提木叉教。迦叶。世若有人</a><a name="0006c21" id="0006c21">于别解脱起违背想。则为于佛力无所畏而</a><a name="0006c22" id="0006c22">生违背。彼若于佛力无所畏生违背者。则于</a><a name="0006c23" id="0006c23">去来现在诸佛而生违背。由此未来所受异</a><a name="0006c24" id="0006c24">熟无量大苦。假使三千大千世界一切众生。</a><a name="0006c25" id="0006c25">受地狱苦。比前众生所受苦毒。百分不及一</a><a name="0006c26" id="0006c26">千分不及一。百千俱胝乃至算数譬喻。优波</a><a name="0006c27" id="0006c27">尼沙昙分亦不及一。若欲远离如是苦恼。应</a><a name="0006c28" id="0006c28">当远离如是种类恶行。比丘纵远相去千踰</a><a name="0006c29" id="0006c29">缮那。亦应遥避。何况近耶。若但闻名尚应弃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110006b.htm'><img src='up.gif' border=0></a>
<a href='T110007a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>