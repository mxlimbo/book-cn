<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0365 佛说观无量寿佛经 0345c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 365 佛说观无量寿佛经</font> <font face='Arial'>(卷1)</font> 御制无量寿佛赞 <font face='Arial'>T12, p0345c</h2></font><hr>
<span class='old'>
</a><a name="0345b28" id="0345b28">既敷已。开目合掌赞叹世尊。闻法欢喜得</a><a name="0345b29" id="0345b29">须陀洹。经半劫已成阿罗汉。是名中品中</span><a name="0345c01" id="0345c01">生者。中品下生者。若有善男子善女人。孝养</a><a name="0345c02" id="0345c02">父母行世仁义。此人命欲终时遇善知识。</a><a name="0345c03" id="0345c03">为其广说阿弥陀佛国土乐事。亦说法藏比</a><a name="0345c04" id="0345c04">丘四十八大愿。闻此事已寻即命终。譬如</a><a name="0345c05" id="0345c05">壮士屈伸臂顷。即生西方极乐世界。生经</a><a name="0345c06" id="0345c06">七日遇观世音及大势至。闻法欢喜得</a><a name="0345c07" id="0345c07">须陀洹。过一小劫成阿罗汉。是名中品下</a><a name="0345c08" id="0345c08">生者。是名中辈生想。名第十五观。作是</a><a name="0345c09" id="0345c09">观者名为正观。若他观者名为邪观</a><a name="0345c10" id="0345c10"><p>佛告阿难及韦提希。下品上生者。或有众</a><a name="0345c11" id="0345c11">生作众恶业。虽不诽谤方等经典。如此愚</a><a name="0345c12" id="0345c12">人。多造恶法无有惭愧。命欲终时遇善</a><a name="0345c13" id="0345c13">知识。为赞大乘十二部经首题名字。以闻</a><a name="0345c14" id="0345c14">如是诸经名故。除却千劫极重恶业。智者</a><a name="0345c15" id="0345c15">复教合掌叉手。称南无阿弥陀佛。称佛名</a><a name="0345c16" id="0345c16">故。除五十亿劫生死之罪。尔时彼佛。即遣</a><a name="0345c17" id="0345c17">化佛化观世音化大势至。至行者前。赞言</a><a name="0345c18" id="0345c18">善哉善男子。汝称佛名故诸罪消灭。我来</a><a name="0345c19" id="0345c19">迎汝。作是语已。行者即见化佛光明遍</a><a name="0345c20" id="0345c20">满其室。见已欢喜即便命终。乘宝莲花。随化</a><a name="0345c21" id="0345c21">佛后生宝池中。经七七日莲花乃敷。当花</a><a name="0345c22" id="0345c22">敷时。大悲观世音菩萨。及大势至菩萨。放</a><a name="0345c23" id="0345c23">大光明住其人前。为说甚深十二部经。闻已</a><a name="0345c24" id="0345c24">信解发无上道心。经十小劫。具百法明门。</a><a name="0345c25" id="0345c25">得入初地。是名下品上生者。得闻佛名</a><a name="0345c26" id="0345c26">法名及闻僧名。闻三宝名即得往生。佛</a><a name="0345c27" id="0345c27">告阿难及韦提希。下品中生者。或有众生。</a><a name="0345c28" id="0345c28">毁犯五戒八戒及具足戒。如此愚人。偷僧</a><a name="0345c29" id="0345c29">只物盗现前僧物。不净说法无有惭愧。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120345b.htm'><img src='up.gif' border=0></a>
<a href='T120346a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>