<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0881b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷38)</font> 胜慧波罗蜜多品第十一之一 <font face='Arial'>T11, p0881b</h2></font><hr>
<span class='old'>
</a><a name="0881a28" id="0881a28">利行同事。是名四种。云何布施。谓财施法施</a><a name="0881a29" id="0881a29">及无畏施。云何爱语。谓于闻法者出柔顺语。</span><a name="0881b01" id="0881b01">云何利行。谓于自他意乐圆满。云何同事。谓</a><a name="0881b02" id="0881b02">于是智起功德想。摄受有情安住是法。又布</a><a name="0881b03" id="0881b03">施者。谓于一切来求丐者意极清净。爱语</a><a name="0881b04" id="0881b04">者。断诸合集。利行者。使无退屈。同事者。回</a><a name="0881b05" id="0881b05">向大乘。又布施者。随转大慈心无遗惜。爱语</a><a name="0881b06" id="0881b06">者。随心喜舍。利行者。为诸有情身心勇悍被</a><a name="0881b07" id="0881b07">大甲胄。同事者。心舍高下向一切智。又布施</a><a name="0881b08" id="0881b08">者。如法追求舍诸资具。爱语者。导以正法。利</a><a name="0881b09" id="0881b09">行者。自利利他悉起平等。同事者。利诸有情。</a><a name="0881b10" id="0881b10">咸共发起一切智心。又布施者。自舍一切若</a><a name="0881b11" id="0881b11">内外法。爱语者。于诸法行功德智慧善权称</a><a name="0881b12" id="0881b12">赞。利行者。弃自所利随转利他。同事者。成熟</a><a name="0881b13" id="0881b13">菩提。譬彼掌中庵摩勒果。普施一切得无怯</a><a name="0881b14" id="0881b14">弱</a><a name="0881b15" id="0881b15"><p>复次舍利子。法施者。谓如其所闻为他人说。</a><a name="0881b16" id="0881b16">爱语者。谓正开示无所希望。利行者。为他</a><a name="0881b17" id="0881b17">演说不生疲厌。同事者。于一切智。乐甚深法</a><a name="0881b18" id="0881b18">心无弃舍。又法施者。于来听法者说无散乱。</a><a name="0881b19" id="0881b19">爱语者。远至他方演说诸法。利行者。为法义</a><a name="0881b20" id="0881b20">故于诸法师。以饮食衣服卧具医药。乃至以</a><a name="0881b21" id="0881b21">身覆护一切给侍。同事者。为令薰习安住种</a><a name="0881b22" id="0881b22">性。又法施者。于诸施中无有过上。爱语者。分</a><a name="0881b23" id="0881b23">别义利。利行者。谓随于义不随文句。同事者。</a><a name="0881b24" id="0881b24">为令圆满一切佛法。又布施者。是即布施波</a><a name="0881b25" id="0881b25">罗蜜多。爱语者。是即持戒忍辱波罗蜜多。利</a><a name="0881b26" id="0881b26">行者。是即精进波罗蜜多。同事者。是即禅定</a><a name="0881b27" id="0881b27">胜慧波罗蜜多。又布施者。是即最初发心菩</a><a name="0881b28" id="0881b28">萨。爱语者。是即行胜解行菩萨。利行者。是即</a><a name="0881b29" id="0881b29">不退转地菩萨。同事者是即一生补处菩萨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110881a.htm'><img src='up.gif' border=0></a>
<a href='T110881c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>