<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0354 毗耶娑问经 0226a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 354 毗耶娑问经</font> <font face='Arial'>(卷1)</font> <font face='Arial'>T12, p0226a</h2></font><hr>
<span class='old'>
</a><a name="0225c28" id="0225c28">具足众僧。随时施与是大布施。施求智人是</a><a name="0225c29" id="0225c29">大布施。若施畜生有怖畏者。所谓训狐乌</span><a name="0226a01" id="0226a01">鹿等畜是大布施。若人贫急施随所须是大</a><a name="0226a02" id="0226a02">布施。大仙当知。此为大施。常应正修。若复有</a><a name="0226a03" id="0226a03">人为他所遣持物布施。即有净心同得施福。</a><a name="0226a04" id="0226a04">若复有人见他布施。心生随喜。亦得施福。若</a><a name="0226a05" id="0226a05">人劝施。若人施物。如是等人。皆得大福</a><a name="0226a06" id="0226a06"><p>复次大仙。如汝问言。云何世尊入涅槃已供</a><a name="0226a07" id="0226a07">养塔等得福报者。大仙当听。若人于我入涅</a><a name="0226a08" id="0226a08">槃已。当设供养。若复有人我未涅槃。今现在</a><a name="0226a09" id="0226a09">世供养我者。所得福报。此二平等。何以故。法</a><a name="0226a10" id="0226a10">身如来非是色身。若人于今现在供养。若我</a><a name="0226a11" id="0226a11">灭后而为供养。心平等故得福无异。大仙当</a><a name="0226a12" id="0226a12">知。如转轮王遍敕诸国。一切人民从今日始。</a><a name="0226a13" id="0226a13">勿复杀生。莫作妄语。彼有一人闻王敕已。虽</a><a name="0226a14" id="0226a14">不见王善护王敕。如是之人虽不供养转轮</a><a name="0226a15" id="0226a15">王身。王于彼人心生欢喜。如是之人。善护</a><a name="0226a16" id="0226a16">王敕。以不杀生善业因缘报生天处。大仙当</a><a name="0226a17" id="0226a17">知。若人不见我身色相。不学戒句为何所得。</a><a name="0226a18" id="0226a18">若人见我而心邪见。如提婆达入地狱故。若</a><a name="0226a19" id="0226a19">人于我入涅槃已。善学戒者彼胜应知。大仙</a><a name="0226a20" id="0226a20">当知。今我色胜证一切智。无信众生能令学</a><a name="0226a21" id="0226a21">戒。况有信者。若人于我入涅槃已而为供养。</a><a name="0226a22" id="0226a22">与现供养等无有异。大仙当听。如汝所问。布</a><a name="0226a23" id="0226a23">施福德为在何处。如是问者。譬如苇草丛密</a><a name="0226a24" id="0226a24">稠穊于中火起。若雨堕时即没彼处。如是如</a><a name="0226a25" id="0226a25">是。随何施主。布施具足福德和合。信雨既堕</a><a name="0226a26" id="0226a26">如是福德。即依施主不余处去。大仙当知。如</a><a name="0226a27" id="0226a27">是施福非有聚处。非有形相</a><a name="0226a28" id="0226a28"><p>如是施已施者身亡。施福不离如影随形。是</a><a name="0226a29" id="0226a29">名施者得福报果。果福不失。譬如甘蔗若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120225c.htm'><img src='up.gif' border=0></a>
<a href='T120226b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>