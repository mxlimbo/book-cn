<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0323 郁迦罗越问菩萨行经 0024b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 323 郁迦罗越问菩萨行经</font> <font face='Arial'>(卷1)</font> 上士品第一 <font face='Arial'>T12, p0024b</h2></font><hr>
<span class='old'>
</a><a name="0024a28" id="0024a28">见无师法自放恣者。如所闻法为解开导闻</a><a name="0024a29" id="0024a29">已思义。于诸爱欲伎乐之乐。为非常想。不</span><a name="0024b01" id="0024b01">惜身命念如朝露想。计财如幻泡想。眷属</a><a name="0024b02" id="0024b02">为仇怨想。妇子男女为无黠地狱想。一切</a><a name="0024b03" id="0024b03">所受为苦想。舍宅产业常为远离想。所求索</a><a name="0024b04" id="0024b04">为善本想。家室为种想。亲属知识为地狱</a><a name="0024b05" id="0024b05">傍想。昼夜无异为等想。身无要当行要。命</a><a name="0024b06" id="0024b06">无要当住要。财无要当令要。何谓身要。能劳</a><a name="0024b07" id="0024b07">来于人。恭敬承顺。是为身要。若令善本不</a><a name="0024b08" id="0024b08">减。使功德常增。是为命要。于诸法无所受。</a><a name="0024b09" id="0024b09">不着财能布施。是为财要。长者。居家菩萨。以</a><a name="0024b10" id="0024b10">是比像而立家地。是为上士居家行也。不失</a><a name="0024b11" id="0024b11">如是无所著等正觉之戒。则为至诚。所为如</a><a name="0024b12" id="0024b12">法不转不退于无上正真道</a><a name="0024b13" id="0024b13"><p><b>　　<A NAME="n13"></A>戒品第二</b></a><a name="0024b14" id="0024b14"><p>复次长者。居家菩萨当受五戒。一者不乐杀</a><a name="0024b15" id="0024b15">生。手不得持刀仗瓦石有所击害。不娆他</a><a name="0024b16" id="0024b16">人等心于一切。常有慈心行。二者不乐犯不</a><a name="0024b17" id="0024b17">与取。自于财物知足。不贪他人财。远离谀</a><a name="0024b18" id="0024b18">谄无黠之事。自知止足不着他有。草叶毛米</a><a name="0024b19" id="0024b19">不犯不与取。三者不乐邪淫。自于妻室觉</a><a name="0024b20" id="0024b20">知止足不犯外色。不当念淫计习淫劮致为</a><a name="0024b21" id="0024b21">甚苦。当护于自当作是观。自于妻起想便察</a><a name="0024b22" id="0024b22">恶露常惧欲尘。不当私心习着于欲。用是</a><a name="0024b23" id="0024b23">令人近地狱道。于身起想不为奇雅意不</a><a name="0024b24" id="0024b24">为安。当令立愿令我后不习淫欲。何况</a><a name="0024b25" id="0024b25">念欲与共合会。四者不乐妄语。所言至诚</a><a name="0024b26" id="0024b26">所说审谛。所行如语。不两舌不增减。无失</a><a name="0024b27" id="0024b27">说当行觉意。如所闻见说护于法。宁失身命</a><a name="0024b28" id="0024b28">终不妄语。五者不饮酒。不乐酒不尝酒。当</a><a name="0024b29" id="0024b29">安谛性。无卒暴无愚不定。心意当强。当安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120024a.htm'><img src='up.gif' border=0></a>
<a href='T120024c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>