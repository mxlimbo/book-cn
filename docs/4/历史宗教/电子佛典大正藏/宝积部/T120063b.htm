<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0329 佛说须赖经 0063b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 329 佛说须赖经</font> <font face='Arial'>(卷1)</font> <font face='Arial'>T12, p0063b</h2></font><hr>
<span class='old'>
</a><a name="0063a28" id="0063a28">干沓和阿须伦迦留罗真陀罗摩休勒人及非</a><a name="0063a29" id="0063a29">人。应声皆至聚会而坐。供养族姓子须赖。</span><a name="0063b01" id="0063b01">世尊亦为是等。以是法化因缘种种说法。皆</a><a name="0063b02" id="0063b02">令谛解于三乘行。于是王波斯匿。住世尊前。</a><a name="0063b03" id="0063b03">叉手白世尊。我狂醉王位。狂醉财业。狂醉</a><a name="0063b04" id="0063b04">荣贵。狂醉库藏金银仓谷。悭贪无厌。逼迫众</a><a name="0063b05" id="0063b05">生以为国财。如我世尊。世世以如是像处位</a><a name="0063b06" id="0063b06">施行之法化。皆从族姓子须赖闻已。我为极</a><a name="0063b07" id="0063b07">贫须赖所决。今于世尊前舍置于国。以琉</a><a name="0063b08" id="0063b08">璃太子立为王子。当奉戒当许身。为世尊及</a><a name="0063b09" id="0063b09">诸众僧守园给使。所有财宝当为三分。一分</a><a name="0063b10" id="0063b10">于佛前奉上众僧。二分与诸贫穷孤独。三分</a><a name="0063b11" id="0063b11">以为王事之储。谁复世尊。闻如是像法处位</a><a name="0063b12" id="0063b12">教化。当有意着于财业者也。为愚痴恶友所</a><a name="0063b13" id="0063b13">摄持者乃有着意。我以是所作善本惠施众</a><a name="0063b14" id="0063b14">生。愿发无上正真道意。于是会中五百长者</a><a name="0063b15" id="0063b15">五百居士五百梵志五百臣吏。闻王波斯匿</a><a name="0063b16" id="0063b16">作如是像师子之吼。皆发无上正真道意。舍</a><a name="0063b17" id="0063b17">家财业。欲于世尊之化舍家入道。会中三百</a><a name="0063b18" id="0063b18">人。其余皆现为比丘僧。已除须发服着袈裟。</a><a name="0063b19" id="0063b19">于是族姓子须赖。即从坐起更整衣服右膝</a><a name="0063b20" id="0063b20">着地。向世尊叉手白佛言。愿从世尊及十方</a><a name="0063b21" id="0063b21">现在诸佛受舍于家。于是族姓子须赖。稽首</a><a name="0063b22" id="0063b22">十方诸佛世尊而发愿言。诸佛世尊听许入</a><a name="0063b23" id="0063b23">道。于是诸佛各伸右掌。摩须赖头适触其头。</a><a name="0063b24" id="0063b24">须发皆堕法衣着身威仪安庠。于是三千大</a><a name="0063b25" id="0063b25">千世界六反震动。放大光明普照十方雨于</a><a name="0063b26" id="0063b26">天花。是诸佛臂皆不相障。世尊释迦文伸金</a><a name="0063b27" id="0063b27">色臂摩须赖头。彼诸发道意者见是现化。是</a><a name="0063b28" id="0063b28">辈皆当为诸佛之所授决。当说是法。时五</a><a name="0063b29" id="0063b29">百比丘发弟子乘皆得无著。满千菩萨皆得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120063a.htm'><img src='up.gif' border=0></a>
<a href='T120063c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>