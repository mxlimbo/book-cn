<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0611c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷109)</font> 贤护长者会第三十九之一 称赞付法品第十 <font face='Arial'>T11, p0611c</h2></font><hr>
<span class='old'>
</a><a name="0611b28" id="0611b28">体而现。佛告跋陀罗波梨。此神识无形。无聚</a><a name="0611b29" id="0611b29">处。无积贮处。毕竟不可得。不可得言。此神</span><a name="0611c01" id="0611c01">识有生有灭有恼亦不可言。跋陀罗波梨。譬</a><a name="0611c02" id="0611c02">如从子生牙。亦不可得烂子生牙。亦非坏</a><a name="0611c03" id="0611c03">子生牙。而彼好子乃生牙成就。跋陀罗波</a><a name="0611c04" id="0611c04">梨。于汝意云何。彼子牙住何处。或在茎或</a><a name="0611c05" id="0611c05">在叶或在根。为彼子在树枝。如是如是。此识</a><a name="0611c06" id="0611c06">于身体无处倚住。不在眼不在耳不在鼻。乃</a><a name="0611c07" id="0611c07">至亦不在意。犹如从子生牙。所生子牙者。</a><a name="0611c08" id="0611c08">以取受为本。彼处取故。即便受胎。受胎已即</a><a name="0611c09" id="0611c09">有触。如生牙已依时即有枝叶花。有枝叶花</a><a name="0611c10" id="0611c10">即有子。如是如是。此识先成就身体。身体成</a><a name="0611c11" id="0611c11">就已。其神识无处可住。亦不离神识有身。</a><a name="0611c12" id="0611c12">如彼种子从树熟已然后有子。非生果有子。</a><a name="0611c13" id="0611c13">如是如是。此身命终之时。从身体中此神识</a><a name="0611c14" id="0611c14">显现。以受和合。以爱相缚以念相执。善攀缘</a><a name="0611c15" id="0611c15">和合。或非善攀缘和合。以风界相持。智熏逐</a><a name="0611c16" id="0611c16">业缘。父母和合。然后此识显现。跋陀罗波</a><a name="0611c17" id="0611c17">梨。譬如善成就好明镜见面形。非无其面得</a><a name="0611c18" id="0611c18">见面形。亦非无明镜可有面形。如明镜及面</a><a name="0611c19" id="0611c19">两缘和合得有面形。而其面形无有色。亦无</a><a name="0611c20" id="0611c20">受亦无有识。但随身转动。其镜内形亦转动</a><a name="0611c21" id="0611c21">如身。言语移徙转动申缩俯仰。随所作者。其</a><a name="0611c22" id="0611c22">镜内面形。亦作如是事相显现。跋陀罗波梨。</a><a name="0611c23" id="0611c23">于汝意云何。其面形因何事故。而现形镜中。</a><a name="0611c24" id="0611c24">跋陀罗波梨白佛言。世尊。因人身体故现彼</a><a name="0611c25" id="0611c25">镜中。如是形随其身色。面亦有如是色。彼形</a><a name="0611c26" id="0611c26">亦如是色。或诸根具足。或不具足。彼面形于</a><a name="0611c27" id="0611c27">明镜中。亦复如是现其形相。跋陀罗波梨。如</a><a name="0611c28" id="0611c28">彼明镜成就面形。以有身故。彼明镜中现形。</a><a name="0611c29" id="0611c29">如是此身。因识有受有取有识有诸行。思念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110611b.htm'><img src='up.gif' border=0></a>
<a href='T110612a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>