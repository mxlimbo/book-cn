<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0346 佛说大方广善巧方便经 0173c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 346 佛说大方广善巧方便经</font> <font face='Arial'>(卷3)</font> <font face='Arial'>T12, p0173c</h2></font><hr>
<span class='old'>
</a><a name="0173b28" id="0173b28">日分耶。所谓菩萨取夜分者。欲令迦毗罗城</a><a name="0173b29" id="0173b29">一切人民皆不见故。又为菩萨令自善根而</span><a name="0173c01" id="0173c01">得增长。白法清净圆满具足。弃舍一切所有</a><a name="0173c02" id="0173c02">乐事。是故菩萨于中夜分踰城出家。又复菩</a><a name="0173c03" id="0173c03">萨出王宫已。至苦行处自手截发。菩萨之父</a><a name="0173c04" id="0173c04">净饭大王。闻如是事心不生信。云何我子便</a><a name="0173c05" id="0173c05">截发耶。后知其实心生苦恼。是相云何。所谓</a><a name="0173c06" id="0173c06">菩萨以所截发。欲令三千大千世界一切天</a><a name="0173c07" id="0173c07">龙夜叉乾闼婆人非人等。见佛吉祥威光最</a><a name="0173c08" id="0173c08">胜发髻。瞻礼恭敬获大利益。以是因缘而自</a><a name="0173c09" id="0173c09">截发。又复菩萨所有迦蹉迦马王。种种庄严</a><a name="0173c10" id="0173c10">驭人餐那善能控驭。菩萨当乘出王宫时。而</a><a name="0173c11" id="0173c11">彼马王欢喜而行后乃弃舍。是相云何。所谓</a><a name="0173c12" id="0173c12">菩萨一切所爱欢喜弃舍无所恋着。欲令末</a><a name="0173c13" id="0173c13">世一切众生。如我今时离诸爱着于我法中</a><a name="0173c14" id="0173c14">如是修学。又复令末世中诸出家者。以彼正</a><a name="0173c15" id="0173c15">命出家学道。以是缘故弃舍马王。又复何缘。</a><a name="0173c16" id="0173c16">菩萨于寂静处。六年苦行历诸难事。岂非菩</a><a name="0173c17" id="0173c17">萨余业障故感是报耶。所谓菩萨。诸障已尽</a><a name="0173c18" id="0173c18">无有苦报。诸所作事但是菩萨善巧方便。善</a><a name="0173c19" id="0173c19">男子。汝前所问我为一生补处菩萨时曾发</a><a name="0173c20" id="0173c20">是言。何故剃须发。云何求菩提。而此菩提最</a><a name="0173c21" id="0173c21">上难得。此因缘者非无利益。今当为汝如实</a><a name="0173c22" id="0173c22">宣说。我念往昔于迦叶如来法中。而为菩萨</a><a name="0173c23" id="0173c23">名曰护明。我时以善巧方便。于诸众生随其</a><a name="0173c24" id="0173c24">所宜为作利益。彼时有五婆罗门是大族姓</a><a name="0173c25" id="0173c25">子。先于菩萨乘中修诸梵行。后因值遇彼恶</a><a name="0173c26" id="0173c26">知识。使令妄失大菩提心。彼五婆罗门即于</a><a name="0173c27" id="0173c27">一时起如是心。我等已能得菩提法。起是心</a><a name="0173c28" id="0173c28">者异见相应。我于尔时观知彼心。即以方便</a><a name="0173c29" id="0173c29">欲为开导。乃于彼前发如是言。何故剃须发。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120173b.htm'><img src='up.gif' border=0></a>
<a href='T120174a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>