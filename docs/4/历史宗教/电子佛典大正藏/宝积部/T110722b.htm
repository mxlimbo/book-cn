<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0722b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷8)</font> 如来语密不思议品第八之一 <font face='Arial'>T11, p0722b</h2></font><hr>
<span class='old'>
</a><a name="0722a28" id="0722a28"><p class='lg'>　　三千世界诸众生　　　一切皆证缘觉果</a><br><a name="0722a29" id="0722a29">　　纵经一劫尽筹量　　　一众生心不能晓</span><br><a name="0722b01" id="0722b01">　　世间所有一众生　　　唯佛能知彼心意</a><br><a name="0722b02" id="0722b02">　　随众生心虽了知　　　佛无发悟无分别</a><br><a name="0722b03" id="0722b03">　　乃至一切众生类　　　总聚思惟有其三</a><br><a name="0722b04" id="0722b04">　　世尊随类如所应　　　净妙声轮宣正法</a><br><a name="0722b05" id="0722b05">　　法中自在演妙音　　　一切闻者咸欣悦</a><br><a name="0722b06" id="0722b06">　　随所宣说名相生　　　以诸法名善开示</a><br><a name="0722b07" id="0722b07">　　所有一切众生类　　　色相名字及思惟</a><br><a name="0722b08" id="0722b08">　　一毛孔中放光明　　　如来随应善分别</a><br><a name="0722b09" id="0722b09">　　所有世尊大慈化　　　一切毛孔放光明</a><br><a name="0722b10" id="0722b10">　　光明超胜人中尊　　　音声轮中宣妙法</a><br><a name="0722b11" id="0722b11">　　假使佛经一劫中　　　以诸譬喻善宣说</a><br><a name="0722b12" id="0722b12">　　然佛语及音声轮　　　毕竟不得其边际</a><br><a name="0722b13" id="0722b13">　　一切烦恼无色相　　　所说语言亦无相</a><br><a name="0722b14" id="0722b14">　　由其语言无相因　　　烦恼无相自息灭</a><br><a name="0722b15" id="0722b15">　　是故语言诸色相　　　于一切处不可得</a><br><a name="0722b16" id="0722b16">　　以其毕竟无得故　　　烦恼色相亦如是</a><br><a name="0722b17" id="0722b17">　　由其语言不实故　　　所说非内亦非外</a><br><a name="0722b18" id="0722b18">　　烦恼不实亦复然　　　染性非内亦非外</a><br><a name="0722b19" id="0722b19">　　以无少法可得故　　　佛所说言遍十方</a><br><a name="0722b20" id="0722b20">　　烦恼无得亦复然　　　是故有所佛宣说</a><br><a name="0722b21" id="0722b21">　　一切众生语言道　　　上中下品有其三</a><br><a name="0722b22" id="0722b22">　　语言非身亦非心　　　此中无住非无住</a><br><a name="0722b23" id="0722b23">　　譬如假法成乐具　　　由风吹击众音声</a><br><a name="0722b24" id="0722b24">　　所出音声无所从　　　是中亦无造作者</a><br><a name="0722b25" id="0722b25">　　由其宿昔善净性　　　一切众生意风吹</a><br><a name="0722b26" id="0722b26">　　故佛世尊出妙音　　　然佛亦无分别想</a><br><a name="0722b27" id="0722b27">　　譬如应声而对响　　　音声非内亦非外</a><br><a name="0722b28" id="0722b28">　　人中尊出妙言语　　　非内非外亦如是</a><br><a name="0722b29" id="0722b29">　　又如珠宝无分别　　　令诸众生喜乐生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110722a.htm'><img src='up.gif' border=0></a>
<a href='T110722c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>