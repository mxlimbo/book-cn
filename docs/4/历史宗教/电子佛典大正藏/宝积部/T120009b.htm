<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0321 佛说护国尊者所问大乘经 0009b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 321 佛说护国尊者所问大乘经</font> <font face='Arial'>(卷3)</font> <font face='Arial'>T12, p0009b</h2></font><hr>
<span class='old'>
</a><a name="0009a28" id="0009a28">妙盖八万宝幢。于诸街巷次第行布。一一宝</a><a name="0009a29" id="0009a29">幢有六万宝索。一一宝索有十四俱胝乐器。</span><a name="0009b01" id="0009b01">如是乐器微风吹动。出妙音声如百千天乐。</a><a name="0009b02" id="0009b02">又于此城街巷衢路处处各住五百童女。是</a><a name="0009b03" id="0009b03">诸童女身相端严颜貌和悦。于诸音乐歌舞</a><a name="0009b04" id="0009b04">作倡一切悉能。时发光王敕告之曰。令诸</a><a name="0009b05" id="0009b05">童女昼夜作乐不得间断。所有四方一切人</a><a name="0009b06" id="0009b06">民来入此城。见斯音乐快乐之事奔聚看玩。</a><a name="0009b07" id="0009b07">令其太子心生乐着。又复王言。所有众生。</a><a name="0009b08" id="0009b08">求饮食者施以饮食。求衣服者施以衣服。求</a><a name="0009b09" id="0009b09">花鬘涂香者施以花鬘涂香。求床榻卧具者。</a><a name="0009b10" id="0009b10">施以床榻卧具。乃至以金银摩尼砗磲码瑙</a><a name="0009b11" id="0009b11">珊瑚真珠吠琉璃等。如是诸宝处处堆积。复</a><a name="0009b12" id="0009b12">有象马车乘。皆以众宝种种庄严。令一切众</a><a name="0009b13" id="0009b13">生随意受用</a><a name="0009b14" id="0009b14"><p>尔时发光王。复为太子。于此城中修建一宫</a><a name="0009b15" id="0009b15">广一由旬。造四门楼户牖轩窗。皆以七宝种</a><a name="0009b16" id="0009b16">种庄严。于此宫中置一大殿。用百千珍宝</a><a name="0009b17" id="0009b17">周匝庄校。于殿中间安四俱胝众宝床榻及</a><a name="0009b18" id="0009b18">以卧具。复于城中置一大园。花果树木其数</a><a name="0009b19" id="0009b19">甚多。蓊蔚开敷世所希有。于其中间排一切</a><a name="0009b20" id="0009b20">宝树。光明照曜无不爱乐。又于园中有七宝</a><a name="0009b21" id="0009b21">池。于池四边有四界道四宝所成。所谓金银</a><a name="0009b22" id="0009b22">吠琉璃玻璃于池周匝。置一百八师子口水</a><a name="0009b23" id="0009b23">从彼入。复置一百八师子口水从彼出。其</a><a name="0009b24" id="0009b24">中复生钵讷摩花。乌怛钵[<a href='javascript:showpic("images/013022.gif")'>打-丁+罗</a>]花。俱母那</a><a name="0009b25" id="0009b25">花。奔拏哩迦花等。种种名花恒时开敷于池</a><a name="0009b26" id="0009b26">周匝。复有八百宝树。一一宝树各悬宝索。</a><a name="0009b27" id="0009b27">一一索上有俱胝数乐器。微风吹动出妙音</a><a name="0009b28" id="0009b28">声。令诸众生闻者爱乐。复次宝树悬挂八</a><a name="0009b29" id="0009b29">十百千珍宝妙幡。又于池上置大宝网。而以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120009a.htm'><img src='up.gif' border=0></a>
<a href='T120009c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>