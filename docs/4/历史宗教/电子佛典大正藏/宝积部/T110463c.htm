<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0463c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷80)</font> 护国菩萨会第一十八之一 富楼那品第八 <font face='Arial'>T11, p0463c</h2></font><hr>
<span class='old'>
</a><br><a name="0463b28" id="0463b28">　　暂时不能寂静住　　　<span class='corr'>忘</span>失诸佛教诫事</a><br><a name="0463b29" id="0463b29">　　及以头陀功德等　　　我慢贡高满身中</span><br><a name="0463c01" id="0463c01">　　堕于可畏阿鼻狱　　　昼夜恒论国土事</a><br><a name="0463c02" id="0463c02">　　亦复论说于贼盗　　　身心专营亲缘事</a><br><a name="0463c03" id="0463c03">　　舍离禅定及智慧　　　设有所作乐粗事</a><br><a name="0463c04" id="0463c04">　　心存自安故营造　　　假使营理僧伽蓝</a><br><a name="0463c05" id="0463c05">　　贪着房舍眉恒蹴　　　自身口意不调柔</a><br><a name="0463c06" id="0463c06">　　徒众相学亦复尔　　　彼恶比丘设造寺</a><br><a name="0463c07" id="0463c07">　　专为己身及眷属　　　若有比丘顺从彼</a><br><a name="0463c08" id="0463c08">　　即便安置摄受住　　　若有持戒诸大德</a><br><a name="0463c09" id="0463c09">　　方便善能说法利　　　自能调伏亦调他</a><br><a name="0463c10" id="0463c10">　　如是比丘终不受　　　此房现今我受用</a><br><a name="0463c11" id="0463c11">　　余房是我弟子住　　　自外己属诸同学</a><br><a name="0463c12" id="0463c12">　　汝去此中无处停　　　现今所有床铺者</a><br><a name="0463c13" id="0463c13">　　各以付他有所属　　　更无剩长可相容</a><br><a name="0463c14" id="0463c14">　　亦无衣食汝须去　　　暂时所须尚不与</a><br><a name="0463c15" id="0463c15">　　况借房舍及诸物　　　如是不行僧次法</a><br><a name="0463c16" id="0463c16">　　彼恶比丘如俗人　　　多畜钱财眷属等</a><br><a name="0463c17" id="0463c17">　　我诸弟子如法者　　　处处驱遣不听住</a><br><a name="0463c18" id="0463c18">　　彼时忆念我所说　　　各怀悲伤入山林</a><br><a name="0463c19" id="0463c19">　　呜呼我师微妙法　　　不久悉灭不复现</a><br><a name="0463c20" id="0463c20">　　现有比丘求多利　　　身无法行疾有德</a><br><a name="0463c21" id="0463c21">　　设有具戒功德者　　　为彼恶贱无利养</a><br><a name="0463c22" id="0463c22">　　皆自伤叹去城邑　　　常住空静山林中</a><br><a name="0463c23" id="0463c23">　　痴慢贡高诸恶行　　　常行斗诤两舌者</a><br><a name="0463c24" id="0463c24">　　欺诳世人得利养　　　自谓与圣等无异</a><br><a name="0463c25" id="0463c25">　　我此法教功德藏　　　具足一切妙功德</a><br><a name="0463c26" id="0463c26">　　来世破坏不复现　　　以无持戒我慢故</a><br><a name="0463c27" id="0463c27">　　又如宝藏为他坏　　　又如花池枯干竭</a><br><a name="0463c28" id="0463c28">　　犹如宝舆自摧折　　　我法未来亦复然</a><br><a name="0463c29" id="0463c29">　　彼恶比丘难调伏　　　灭我法行无有余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110463b.htm'><img src='up.gif' border=0></a>
<a href='T110464a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>