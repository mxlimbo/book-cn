<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0334 佛说须摩提菩萨经 0078a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 334 佛说须摩提菩萨经</font> <font face='Arial'>(卷1)</font> <font face='Arial'>T12, p0078a</h2></font><hr>
<span class='old'>
</a><a name="0077c28" id="0077c28">师所化犹尚无限。信解此法亦如是也。文殊</a><a name="0077c29" id="0077c29">师利问须摩提言。如我无化无幻起行何法</span><a name="0078a01" id="0078a01">而与道合。须摩提报言。如仁所说致为大</a><a name="0078a02" id="0078a02">快。一切法处亦不有。亦不不有。至于如来无</a><a name="0078a03" id="0078a03">合无散。文殊师利闻彼所说甚悦赞善。文</a><a name="0078a04" id="0078a04">殊师利白佛言。甚善须摩提所说微妙大可</a><a name="0078a05" id="0078a05">怪也。乃能深入逮得法忍。发意已来为几</a><a name="0078a06" id="0078a06">何乎。佛语文殊师利。是须摩提。发无上平等</a><a name="0078a07" id="0078a07">度意等住已来。积不可计。先仁之前三十亿</a><a name="0078a08" id="0078a08">劫。仁乃于彼发无上正等度意。适甫乃入</a><a name="0078a09" id="0078a09">无所从生法忍。是仁本造发意时师。文殊师</a><a name="0078a10" id="0078a10">利闻佛所说则前作礼。白须摩提言。唯别</a><a name="0078a11" id="0078a11">久远今乃讲侍。与师相见得受法诲。须摩</a><a name="0078a12" id="0078a12">提报言。莫作是念用何等故。无所从生法忍。</a><a name="0078a13" id="0078a13">亦无所念亦无有师。文殊师利问言。云何不</a><a name="0078a14" id="0078a14">转女人有。须摩提报言。于是无所得。所以者</a><a name="0078a15" id="0078a15">何。法无男无女。今者我当断仁所疑。文殊师</a><a name="0078a16" id="0078a16">利言。善哉乐欲闻之。须摩提谓文殊师利言。</a><a name="0078a17" id="0078a17">如今我后亦当逮如来无所著等正觉成慧</a><a name="0078a18" id="0078a18">行安定世间父无上士道法御天人师佛天中</a><a name="0078a19" id="0078a19">天。如是审谛。我今便当变为男子。适作是</a><a name="0078a20" id="0078a20">语。便成男子。头发即堕袈裟着身。便为沙</a><a name="0078a21" id="0078a21">弥。须摩提复谓文殊师利言。审我来世当作</a><a name="0078a22" id="0078a22">佛时。使我国中莫有三事。何等为三。一者魔</a><a name="0078a23" id="0078a23">事。二者地狱。三者女人态。若我至诚我身当</a><a name="0078a24" id="0078a24">如年三十沙门。时须摩提。适作是语。形体</a><a name="0078a25" id="0078a25">颜色如年三十。时须摩提谓文殊师利言。我</a><a name="0078a26" id="0078a26">作佛时令我国人皆作金色。城郭及地周匝</a><a name="0078a27" id="0078a27">七宝。有七宝树令八种行。七宝池水四边中</a><a name="0078a28" id="0078a28">外。皆生七宝杂色莲华。及诸杂宝。不多不</a><a name="0078a29" id="0078a29">少皆悉停等。须摩提言。如仁之国我之刹土。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120077c.htm'><img src='up.gif' border=0></a>
<a href='T120078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>