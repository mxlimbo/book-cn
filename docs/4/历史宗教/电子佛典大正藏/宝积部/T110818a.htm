<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0818a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷16)</font> <font face='Arial'>T11, p0818a</h2></font><hr>
<span class='old'>
</a><a name="0817c28" id="0817c28">广大。寿量广大。正法住世广大。久近众生饮</a><a name="0817c29" id="0817c29">食受用等事。乃至众生出息入息。如是所有</span><a name="0818a01" id="0818a01">一切众生。过去世中一切诸相。若生若灭诸</a><a name="0818a02" id="0818a02">趣受生。种种根性种种意乐。佛悉能知。如来</a><a name="0818a03" id="0818a03">以无著心。任持了知彼一切法。诸心无边诸</a><a name="0818a04" id="0818a04">心所起。如来以算数方便皆悉能知。如来以</a><a name="0818a05" id="0818a05">现量智。如实观察过去世中诸众生心。如是</a><a name="0818a06" id="0818a06">如来最上胜智。曾无间断。为诸众生如应说</a><a name="0818a07" id="0818a07">法。舍利子。此是如来第十六不共佛法</a><a name="0818a08" id="0818a08"><p>复次舍利子。如来于未来世中。以无著无碍</a><a name="0818a09" id="0818a09">智见。随转所转。云何谓未来世中诸佛如</a><a name="0818a10" id="0818a10">来当出于世。佛悉能知。乃至未来劫火洞然。</a><a name="0818a11" id="0818a11">大水漂溺。猛风吹鼓。或复诸佛刹土安然不</a><a name="0818a12" id="0818a12">动。至于诸佛刹中一切地界。碎若微尘及彼</a><a name="0818a13" id="0818a13">一切药草树林。至于一切星宿相状。至于周</a><a name="0818a14" id="0818a14">遍诸佛刹中。诸佛出世。缘觉出世。声闻出世。</a><a name="0818a15" id="0818a15">菩萨成证。至于众生出息入息饮食受用等</a><a name="0818a16" id="0818a16">事。若行若住。乃至一切众生周遍广大。一一</a><a name="0818a17" id="0818a17">众生各趣解脱。或声闻乘或缘觉乘。或复大</a><a name="0818a18" id="0818a18">乘得解脱者。而彼一切如来悉知。又复诸佛</a><a name="0818a19" id="0818a19">刹中周遍一切。一一众生诸所生处。及心心</a><a name="0818a20" id="0818a20">所诸所生起。而彼一切如来悉知。虽如是知。</a><a name="0818a21" id="0818a21">亦非如来未来世中于诸众生有所任持。但</a><a name="0818a22" id="0818a22">于未来世中如应观察。为诸众生宣说正法。</a><a name="0818a23" id="0818a23">舍利子。此是如来第十七不共佛法</a><a name="0818a24" id="0818a24"><p>复次舍利子。如来于现在世中。以无著无碍</a><a name="0818a25" id="0818a25">智见随转所转。云何所谓现在十方一切诸</a><a name="0818a26" id="0818a26">佛刹土。如来以三种算数方便而悉能知。所</a><a name="0818a27" id="0818a27">有现在一切诸佛一切菩萨。一切缘觉一切</a><a name="0818a28" id="0818a28">声闻。如来悉知。至于现在一切星宿相状亦</a><a name="0818a29" id="0818a29">复遍知。及彼现在一切药草树林亦悉了知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110817c.htm'><img src='up.gif' border=0></a>
<a href='T110818b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>