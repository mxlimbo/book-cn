<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0420b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷74)</font> 菩萨见实会第十六 菩萨见实会第十六之十三六界差别品第二十五之一 <font face='Arial'>T11, p0420b</h2></font><hr>
<span class='old'>
</a><a name="0420a28" id="0420a28">无所从来。灭时亦无所至。死时亦无所从来。</a><a name="0420a29" id="0420a29">灭时亦无所至。初识生时亦无所从来。灭时</span><a name="0420b01" id="0420b01">亦无所至。其生亦无所从来。灭时亦无所至。</a><a name="0420b02" id="0420b02">何以故。自性离故。彼后识后识体性空。缘缘</a><a name="0420b03" id="0420b03">体性空。业业体性空。死死体性空。初识初识</a><a name="0420b04" id="0420b04">体性空。受生受生体性空。世间世间体性空。</a><a name="0420b05" id="0420b05">涅槃涅槃体性空。起起体性空。坏坏体性空。</a><a name="0420b06" id="0420b06">大王如是。作业果报皆不失坏。无有作业者。</a><a name="0420b07" id="0420b07">无有受报者。但随世俗故有。非第一义。大王</a><a name="0420b08" id="0420b08">当知。一切诸法皆悉空寂。一切诸法空者。是</a><a name="0420b09" id="0420b09">空解脱门。空无空相。名无相解脱门。若无相</a><a name="0420b10" id="0420b10">者则无愿求。名无愿解脱门。如是大王。一切</a><a name="0420b11" id="0420b11">诸法皆具三解脱门。与空共行涅槃先道。远</a><a name="0420b12" id="0420b12">离于相。远离愿求。究竟涅槃界。决定如法</a><a name="0420b13" id="0420b13">界。周遍虚空际。大王当知。诸根如幻。境界如</a><a name="0420b14" id="0420b14">梦。一切譬喻当如是知</a><a name="0420b15" id="0420b15"><p>大王。如人梦中以栴檀香。或多摩罗叶香。及</a><a name="0420b16" id="0420b16">诸种种余香用涂己身。是人觉已。忆念梦中</a><a name="0420b17" id="0420b17">栴檀之香。及多摩罗叶香。并余香等。于意云</a><a name="0420b18" id="0420b18">何。如梦中所见是实有不。王言不也。大王。</a><a name="0420b19" id="0420b19">于意云何。是人所梦执谓为实。是为智不。王</a><a name="0420b20" id="0420b20">言。不也世尊。何以故。梦中毕竟无有诸香。况</a><a name="0420b21" id="0420b21">涂其身。是人徒自疲劳都无有实。佛言。大王。</a><a name="0420b22" id="0420b22">如是愚痴无闻凡夫。触闻妙香便生爱着。生</a><a name="0420b23" id="0420b23">爱着已复更深乐。生深乐已起染着心。生染</a><a name="0420b24" id="0420b24">着已作染着业。所谓身三口四意三种业。造</a><a name="0420b25" id="0420b25">彼业已即便谢灭。是业灭已。不依东方而住。</a><a name="0420b26" id="0420b26">亦复不依南西北方四维上下而住。如是之</a><a name="0420b27" id="0420b27">业乃至临死之时。最后识灭。见先所作心想</a><a name="0420b28" id="0420b28">中现。大王。如似梦觉忆念梦中所闻诸香。如</a><a name="0420b29" id="0420b29">是大王。最后识为主。彼业因缘故。以此二缘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110420a.htm'><img src='up.gif' border=0></a>
<a href='T110420c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>