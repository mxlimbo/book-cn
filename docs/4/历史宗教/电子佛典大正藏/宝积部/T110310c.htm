<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0310c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷53)</font> 菩萨藏会第十二之一 般若波罗蜜多品第十一之一 <font face='Arial'>T11, p0310c</h2></font><hr>
<span class='old'>
</a><a name="0310b28" id="0310b28">信故。有情见趣及诸随眠不复增长。四者信</a><a name="0310b29" id="0310b29">受如是力无畏等一切佛法。既信受已。离疑</span><a name="0310c01" id="0310c01">离惑。修集一切所有佛法。舍利子。如是等</a><a name="0310c02" id="0310c02">相。是名菩萨摩诃萨信根。舍利子。云何名为</a><a name="0310c03" id="0310c03">菩萨摩诃萨修行般若波罗蜜多精进根。所</a><a name="0310c04" id="0310c04">谓信所信法。由精进根而得生起。即以此法</a><a name="0310c05" id="0310c05">名精进根。舍利子。云何名为菩萨摩诃萨修</a><a name="0310c06" id="0310c06">行般若波罗蜜多念根。所谓诸法由于精进</a><a name="0310c07" id="0310c07">之所积集。以念根力而不失坏。即以此法而</a><a name="0310c08" id="0310c08">为念根。舍利子。云何名为菩萨摩诃萨修行</a><a name="0310c09" id="0310c09">般若波罗蜜多定根。所谓诸法由念根力所</a><a name="0310c10" id="0310c10">不失坏。即彼诸法以定根故摄住一缘故名</a><a name="0310c11" id="0310c11">定根。舍利子。云何名为菩萨摩诃萨修行般</a><a name="0310c12" id="0310c12">若波罗蜜多慧根。所谓诸法由定根故。摄住</a><a name="0310c13" id="0310c13">一缘。即彼诸法以慧根力观达明了故名慧</a><a name="0310c14" id="0310c14">根。舍利子。菩萨摩诃萨若具如是五增上根。</a><a name="0310c15" id="0310c15">无间相续修行正行。能速圆满一切佛法。亦</a><a name="0310c16" id="0310c16">速趣入授记别地。舍利子。譬如外道具五通</a><a name="0310c17" id="0310c17">仙。若诸胎藏男女二形犹未生起。终不为彼</a><a name="0310c18" id="0310c18">妄有授记。如来亦尔。若诸菩萨未具成就如</a><a name="0310c19" id="0310c19">是五根无间相续。终不为彼而授记也。舍利</a><a name="0310c20" id="0310c20">子。如是等相。是名菩萨五分道法。菩萨摩诃</a><a name="0310c21" id="0310c21">萨为欲修行般若波罗蜜多故。便能修习如</a><a name="0310c22" id="0310c22">是五分道善巧</a><a name="0310c23" id="0310c23"><p>复次舍利子。菩萨摩诃萨以依般若波罗蜜</a><a name="0310c24" id="0310c24">多故。道善巧者复有五分。何等为五。所谓信</a><a name="0310c25" id="0310c25">力。精进力。念力。定力。慧力。是名为五。舍利</a><a name="0310c26" id="0310c26">子。云何名为菩萨摩诃萨信力。舍利子。是诸</a><a name="0310c27" id="0310c27">菩萨清净胜解忍受决定。坚固难坏。不可制</a><a name="0310c28" id="0310c28">伏。设有恶魔化为佛像。到菩萨所为作障碍。</a><a name="0310c29" id="0310c29">令是菩萨于正法智及胜解脱。欲使远离情<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110310b.htm'><img src='up.gif' border=0></a>
<a href='T110311a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>