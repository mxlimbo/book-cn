<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0357b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷62)</font> 菩萨见实会第十六 <font face='Arial'>T11, p0357b</h2></font><hr>
<span class='old'>
</a><br><a name="0357a28" id="0357a28">　　靴帽刀拂皆亦赤　　　赤鞭赤辔赤铃网</a><br><a name="0357a29" id="0357a29">　　赤衣人持赤幢盖　　　人马皆赤甚殊妙</span><br><a name="0357b01" id="0357b01">　　白马白车白庄严　　　将从衣服悉白色</a><br><a name="0357b02" id="0357b02">　　靴帽刀拂皆亦白　　　白鞭白辔白铃网</a><br><a name="0357b03" id="0357b03">　　白衣人持白幢盖　　　人马皆白甚微妙</a><br><a name="0357b04" id="0357b04">　　杂色车马杂庄严　　　将从衣服悉杂色</a><br><a name="0357b05" id="0357b05">　　靴帽刀拂皆亦杂　　　杂色鞭辔杂铃网</a><br><a name="0357b06" id="0357b06">　　杂色衣人持幢盖　　　人马皆杂甚微妙</a><br><a name="0357b07" id="0357b07">　　彼诸车后庄严象　　　其数足满八十千</a><br><a name="0357b08" id="0357b08">　　金鞍金鞯金庄饰　　　象背皆有七宝殿</a><br><a name="0357b09" id="0357b09">　　种种庄饰妙龙马　　　其数亦满八十千</a><br><a name="0357b10" id="0357b10">　　七宝庄严甚奇丽　　　众妙服饰从车后</a><br><a name="0357b11" id="0357b11">　　以诸妙花散御路　　　用五种香熏其地</a><br><a name="0357b12" id="0357b12">　　悬诸瓶香并缯彩　　　壮士戏人歌舞辈</a><br><a name="0357b13" id="0357b13">　　种种庄严遍其路　　　作诸音乐从王后　</p></a><a name="0357b14" id="0357b14"><p>尔时净饭王。及诸侍从。至尼俱树园。下车而</a><a name="0357b15" id="0357b15">入。步众导从前后围绕。尔时世尊。知父王</a><a name="0357b16" id="0357b16">心深生怨恨。为度王故。过于人上。在虚空中。</a><a name="0357b17" id="0357b17">自在游行。如来行时。娑婆世界主大梵天王</a><a name="0357b18" id="0357b18">在如来右。释提桓因在如来左。须夜摩天王。</a><a name="0357b19" id="0357b19">兜率陀天王。化乐天王。他化自在天王。各各</a><a name="0357b20" id="0357b20">执持种种天盖。供养如来。尔时毗沙门王提</a><a name="0357b21" id="0357b21">头赖吒天王。在佛东面。偏袒右肩。右膝着</a><a name="0357b22" id="0357b22">地。合掌向佛。现恭敬相。毗楼勒叉王。毗</a><a name="0357b23" id="0357b23">楼博叉王。在佛西面。亦偏袒右。肩右膝着</a><a name="0357b24" id="0357b24">地。合掌向佛。现恭敬相。尔时四天王天。三</a><a name="0357b25" id="0357b25">十三天。夜摩天。兜率陀天。化乐天。他化自在</a><a name="0357b26" id="0357b26">诸天子等。在虚空中。雨天优钵罗花栴檀末</a><a name="0357b27" id="0357b27">香曼陀罗花。作天伎乐及以歌舞。复于虚空</a><a name="0357b28" id="0357b28">中雨诸香水。从昔以来未曾见闻。优钵罗华</a><a name="0357b29" id="0357b29">旃檀香末。供养如来。尔时世尊。示现神通。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110357a.htm'><img src='up.gif' border=0></a>
<a href='T110357c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>