<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0522c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷91)</font> 发胜志乐会第二十五之一 富楼那品第八 <font face='Arial'>T11, p0522c</h2></font><hr>
<span class='old'>
</a><a name="0522b28" id="0522b28">佛神力。于此法眼善能解说。又复如彼愚痴</a><a name="0522b29" id="0522b29">之人。若于泉池自投粪秽。后不觉知欲饮水</span><a name="0522c01" id="0522c01">者。世尊。最后末世五百岁中。有诸无智诸菩</a><a name="0522c02" id="0522c02">萨等。亦复如是。于彼正法及持法者。生诽谤</a><a name="0522c03" id="0522c03">已。复于是人听受法味。彼人自失都不觉知。</a><a name="0522c04" id="0522c04">以疑惑过污染意根。彼持法者当被戏弄。或</a><a name="0522c05" id="0522c05">受讥笑。乃至叹言。奇哉此法。为诸过失之所</a><a name="0522c06" id="0522c06">染污。彼无智人。于此正法及是法师。不能听</a><a name="0522c07" id="0522c07">受。伺求其短谤言污辱。生厌离心舍之而去</a><a name="0522c08" id="0522c08"><p>尔时世尊。赞弥勒菩萨言。善哉善哉。弥勒。</a><a name="0522c09" id="0522c09">善能演说如是譬喻。无能伺求说其短者。弥</a><a name="0522c10" id="0522c10">勒。以是因缘。汝应当知有四辩才一切诸佛</a><a name="0522c11" id="0522c11">之所宣说。有四辩才一切诸佛之所遮止。云</a><a name="0522c12" id="0522c12">何名为有四辩才一切诸佛之所宣说。所谓</a><a name="0522c13" id="0522c13">利益相应。非不利益相应。与法相应。非不</a><a name="0522c14" id="0522c14">与法相应。烦恼灭尽相应。非与烦恼增长相</a><a name="0522c15" id="0522c15">应。涅槃功德相应。非与生死过漏相应。弥</a><a name="0522c16" id="0522c16">勒。是为一切诸佛之所宣说四种辩才</a><a name="0522c17" id="0522c17"><p>弥勒。若比丘比丘尼。优婆塞优婆夷。欲说</a><a name="0522c18" id="0522c18">法者。应当安住如是辩才。若善男子善女人</a><a name="0522c19" id="0522c19">等。有信顺心。当于是人而生佛想。作教师</a><a name="0522c20" id="0522c20">想。亦于是人听受其法。何以故。是人所说。</a><a name="0522c21" id="0522c21">当知皆是一切如来之所宣说。一切诸佛诚</a><a name="0522c22" id="0522c22">实之语。弥勒。若有诽谤此四辩才。言非佛</a><a name="0522c23" id="0522c23">说。不生尊重恭敬之心。是人以怨憎故。于</a><a name="0522c24" id="0522c24">彼一切诸佛如来所说辩才。皆生诽谤。诽谤</a><a name="0522c25" id="0522c25">法已作坏法业。作坏法已当堕恶道。是故弥</a><a name="0522c26" id="0522c26">勒。若有净信诸善男子。为欲解脱诽谤正法</a><a name="0522c27" id="0522c27">业因缘者。不以憎嫉人故而憎嫉于法。不以</a><a name="0522c28" id="0522c28">人过失故而于法生过。不以于人怨故而于</a><a name="0522c29" id="0522c29">法亦怨。弥勒。云何名为四种辩才一切诸佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110522b.htm'><img src='up.gif' border=0></a>
<a href='T110523a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>