<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0357 如来庄严智慧光明入一切佛境界经 0246b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 357 如来庄严智慧光明入一切佛境界经</font> <font face='Arial'>(卷2)</font> <font face='Arial'>T12, p0246b</h2></font><hr>
<span class='old'>
</a><a name="0246a28" id="0246a28">住法。何等为四。所谓众生依色心住。如是受</a><a name="0246a29" id="0246a29">想行等。是为众生依四种心住。文殊师利。此</span><a name="0246b01" id="0246b01">四种心住法。如来如实知不生不灭。是故名</a><a name="0246b02" id="0246b02">为佛。文殊师利。言菩提者名为空。文殊师利。</a><a name="0246b03" id="0246b03">如彼一切法空不异菩提空。菩提空即一切</a><a name="0246b04" id="0246b04">法空。如彼一切法空。如来如实知名为觉者。</a><a name="0246b05" id="0246b05">文殊师利。非空空知。文殊师利。空者即菩</a><a name="0246b06" id="0246b06">提。菩提即是空。文殊师利空中无空亦无菩</a><a name="0246b07" id="0246b07">提。亦无二。以何等法为空。何等法为菩提。而</a><a name="0246b08" id="0246b08">说二名。何以故。文殊师利。一切无二无相无</a><a name="0246b09" id="0246b09">差别。无名无相。离心意意识。不生不灭不</a><a name="0246b10" id="0246b10">行无行。不集无字无声。文殊师利。言空者名</a><a name="0246b11" id="0246b11">取戏论。文殊师利。而第一法中。无法可得名</a><a name="0246b12" id="0246b12">为空。文殊师利。如说虚空。虚空而无虚空可</a><a name="0246b13" id="0246b13">名。名为虚空。文殊师利。空亦如是说名空。空</a><a name="0246b14" id="0246b14">而无法可说名之为空。如是入一切法。是名</a><a name="0246b15" id="0246b15">入一切法门。文殊师利。一切法无名。而依名</a><a name="0246b16" id="0246b16">说。文殊师利。如名非此处不离此处。如是</a><a name="0246b17" id="0246b17">依名说。何等法彼法非此处不离此处。如是</a><a name="0246b18" id="0246b18">文殊师利。如来如实知一切法。本来不生不</a><a name="0246b19" id="0246b19">起不灭。无相离心意意识。无字无声。文殊师</a><a name="0246b20" id="0246b20">利。言菩提者。如虚空平等。虚空非平非下非</a><a name="0246b21" id="0246b21">高。菩提亦非平非下非高。何以故。文殊师</a><a name="0246b22" id="0246b22">利。法无实有。文殊师利。若法无实有。云何说</a><a name="0246b23" id="0246b23">平等非下非高。文殊师利。如来如是觉一切</a><a name="0246b24" id="0246b24">法平等非高非下。如是觉已。无有少法不平</a><a name="0246b25" id="0246b25">等不高不下。如彼法住。如是如如实智知。文</a><a name="0246b26" id="0246b26">殊师利。何者是如实智。文殊师利。如实知一</a><a name="0246b27" id="0246b27">切法者。一切法无本来不生不灭。法本不生</a><a name="0246b28" id="0246b28">生已还灭。彼诸法无作者无取者而生。无作</a><a name="0246b29" id="0246b29">者无取者而灭。文殊师利。诸法依因缘生。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120246a.htm'><img src='up.gif' border=0></a>
<a href='T120246c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>