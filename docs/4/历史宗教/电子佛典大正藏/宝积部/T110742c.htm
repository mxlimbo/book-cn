<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0742c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷17)</font> 去来品第二十 <font face='Arial'>T11, p0742c</h2></font><hr>
<span class='old'>
</a><a name="0742b28" id="0742b28">生惊怖。何等为八。一者增长胜慧。二者增长</a><a name="0742b29" id="0742b29">妙智。三者常为善友之所摄受。四者具大信</span><a name="0742c01" id="0742c01">解。五者善达如幻无生之法。六者信解无常</a><a name="0742c02" id="0742c02">之法。七者心行平等犹如虚空。八者于诸法</a><a name="0742c03" id="0742c03">中善知障碍所起之相。菩萨若具如是八法。</a><a name="0742c04" id="0742c04">即能于佛不思议门闻已安然不生惊怖。金</a><a name="0742c05" id="0742c05">刚军复白佛言。菩萨当修何法即能于诸所</a><a name="0742c06" id="0742c06">作而得自在。佛言。善男子。菩萨当修四法即</a><a name="0742c07" id="0742c07">能于诸所作而得自在。何等为四。一者善修</a><a name="0742c08" id="0742c08">现前无灭之法具五神通。二者善观胜解脱</a><a name="0742c09" id="0742c09">门具四禅定。三者超胜梵世具四梵行。四者</a><a name="0742c10" id="0742c10">以方便慧于一切处善修无生。菩萨若具如</a><a name="0742c11" id="0742c11">是四法。即能于诸所作而得自在。金刚军复</a><a name="0742c12" id="0742c12">白佛言。菩萨有几种法门。佛言。善男子。菩萨</a><a name="0742c13" id="0742c13">有四种法门。何等为四。一者智门。善入一切</a><a name="0742c14" id="0742c14">众生根性。二者慧门。能善分别宣说句义。三</a><a name="0742c15" id="0742c15">者陀罗尼门。善入一切言音总持。四者无碍</a><a name="0742c16" id="0742c16">解门。能善宣说诸无尽法。此为菩萨四种法</a><a name="0742c17" id="0742c17">门。金刚军复白佛言。菩萨有几种力。佛言。善</a><a name="0742c18" id="0742c18">男子。菩萨有九种力。何等为九。一者定力。大</a><a name="0742c19" id="0742c19">悲起故。二者精进力。不退转故。三者多闻力。</a><a name="0742c20" id="0742c20">胜慧生故。四者信解力。圆满解脱故。五者修</a><a name="0742c21" id="0742c21">习力。离散乱故。六者忍力。善护众生故。七者</a><a name="0742c22" id="0742c22">菩提心力。降伏诸魔故。八者大悲力。成熟众</a><a name="0742c23" id="0742c23">生故。九者无生忍力。圆满十力故。如是名为</a><a name="0742c24" id="0742c24">菩萨九力。当佛世尊说是法时。彼长子金刚</a><a name="0742c25" id="0742c25">军得无生法忍。证是忍已。复白佛言。惟愿世</a><a name="0742c26" id="0742c26">尊威神建立。令此正法于金刚手菩萨大秘</a><a name="0742c27" id="0742c27">密主宫中而得久住。使彼具法器众生获得</a><a name="0742c28" id="0742c28">闻慧。光明照触乃至如来般涅槃后。于阎浮</a><a name="0742c29" id="0742c29">提中广令流布使不隐没<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110742b.htm'><img src='up.gif' border=0></a>
<a href='T110743a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>