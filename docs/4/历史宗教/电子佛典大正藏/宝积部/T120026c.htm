<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0323 郁迦罗越问菩萨行经 0026c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 323 郁迦罗越问菩萨行经</font> <font face='Arial'>(卷1)</font> 施品第五 <font face='Arial'>T12, p0026c</h2></font><hr>
<span class='old'>
</a><a name="0026b28" id="0026b28">见乞者当起四念。何等四。一者意为羸劣其</a><a name="0026b29" id="0026b29">功德少。二者是我之罪。于是大乘心不得自</span><a name="0026c01" id="0026c01">在兴立布施。三者适发意行所见用任我故。</a><a name="0026c02" id="0026c02">当忍辱施与于人。四者愿令我所作具足是</a><a name="0026c03" id="0026c03">愿。及一切人当晓喻乞者。长者。居家菩萨。</a><a name="0026c04" id="0026c04">若离世尊教。无有佛起。亦无有说法者。亦不</a><a name="0026c05" id="0026c05">见贤圣僧。便当遍念十方一切佛。是诸佛</a><a name="0026c06" id="0026c06">本行菩萨道时。皆行精进。然后得佛。具足一</a><a name="0026c07" id="0026c07">切佛法。念是一切佛已。当劝助如是。昼夜</a><a name="0026c08" id="0026c08">各三。净其身口意已。行等慈念诸善本远诸</a><a name="0026c09" id="0026c09">所有。当有惭愧。以诸功德本自庄饰。其心</a><a name="0026c10" id="0026c10">清净令人欢喜。信意乐于佛道无有乱。所作</a><a name="0026c11" id="0026c11">安谛恭敬断诸贡高憍慢。当讽诵三品法经。</a><a name="0026c12" id="0026c12">弃一切诸恶行。悔过以八十事。一心劝助诸</a><a name="0026c13" id="0026c13">福。具足相好。当转诸佛法轮。劝助诸佛转</a><a name="0026c14" id="0026c14">法轮。以无量行自受其国。寿不可计。长者。</a><a name="0026c15" id="0026c15">居家菩萨当行八关斋。持是斋戒功德。梵</a><a name="0026c16" id="0026c16">行清净沙门。行菩萨善本。与诸戒具道沙</a><a name="0026c17" id="0026c17">门梵志相随。恭敬奉事。不得见恶索其长短。</a><a name="0026c18" id="0026c18">若见犯戒比丘。当敬事袈裟。此为是世尊如</a><a name="0026c19" id="0026c19">来无所著等正觉袈裟。戒三昧智慧解脱见</a><a name="0026c20" id="0026c20">慧当为袈裟。作礼其袈裟已。离一切淫尘。</a><a name="0026c21" id="0026c21">是为诸贤圣神通之法。念是以后。益恭敬</a><a name="0026c22" id="0026c22">此比丘。当于是比丘起大哀。是恶行犯是戒。</a><a name="0026c23" id="0026c23">行非善戒。是佛法寂定调柔。有智入如来法</a><a name="0026c24" id="0026c24">门作沙门。不寂定无调柔。非贤者行为常勤</a><a name="0026c25" id="0026c25">苦。如来言。无戒不学者不当轻易。所以者</a><a name="0026c26" id="0026c26">何。非是其人过也。是淫尘之咎。用爱欲见</a><a name="0026c27" id="0026c27">不善本态。佛法有哀护。若能觉了是淫尘</a><a name="0026c28" id="0026c28">念空。便可得第一道意。可得作平等忍。所以</a><a name="0026c29" id="0026c29">者何。智慧能坏爱欲。世尊言。人不可轻妄。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120026b.htm'><img src='up.gif' border=0></a>
<a href='T120027a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>