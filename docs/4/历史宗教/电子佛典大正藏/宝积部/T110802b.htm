<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0802b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷10)</font> 如来不思议品弟四之一 <font face='Arial'>T11, p0802b</h2></font><hr>
<span class='old'>
</a><a name="0802a28" id="0802a28">又非处者。谓离邪染人不得有子妻室。无有</a><a name="0802a29" id="0802a29">是处。若离邪染之人得有子妻室。斯有是处。</span><a name="0802b01" id="0802b01">又非处者。谓妄语之人不招毁谤。无有是处。</a><a name="0802b02" id="0802b02">招其谤者斯有是处。又非处者。谓离妄语之</a><a name="0802b03" id="0802b03">人返招毁谤。无有是处。不招谤者斯有是处。</a><a name="0802b04" id="0802b04">又非处者。谓两舌之人眷属不离。无有是处。</a><a name="0802b05" id="0802b05">若眷属分离。斯有是处。又非处者。谓离两舌</a><a name="0802b06" id="0802b06">之人眷属分离。无有是处。若眷属不离。斯有</a><a name="0802b07" id="0802b07">是处。又非处者。谓恶口之人常闻悦意语言。</a><a name="0802b08" id="0802b08">无有是处。若其不闻悦意语言。斯有是处。又</a><a name="0802b09" id="0802b09">非处者。谓离恶口之人不闻悦意语言。无有</a><a name="0802b10" id="0802b10">是处。若其闻者斯有是处。又非处者。谓绮语</a><a name="0802b11" id="0802b11">之人得决定辩才。无有是处。若其不得斯有</a><a name="0802b12" id="0802b12">是处。又非处者。谓离绮语之人不得决定辩</a><a name="0802b13" id="0802b13">才。无有是处。若其得者斯有是处。又非处者</a><a name="0802b14" id="0802b14">谓多贪人得大富者。无有是处。若其不得斯</a><a name="0802b15" id="0802b15">有是处。又非处者。谓离贪人大富断续。无有</a><a name="0802b16" id="0802b16">是处。若不断续斯有是处。又非处者。谓嗔恚</a><a name="0802b17" id="0802b17">心人不堕地狱。无有是处。若其堕者斯有是</a><a name="0802b18" id="0802b18">处。又非处者。谓离嗔人不于善趣天界中生。</a><a name="0802b19" id="0802b19">无有是处。若其生者斯有是处。又非处者。谓</a><a name="0802b20" id="0802b20">邪见人积集邪见之因能得圣道。无有是处。</a><a name="0802b21" id="0802b21">若邪见人积集邪见之因不得圣道。斯有是</a><a name="0802b22" id="0802b22">处。又非处者。谓正见人积集正见因故不得</a><a name="0802b23" id="0802b23">圣道。无有是处。若正见人积集正见因故获</a><a name="0802b24" id="0802b24">得圣道。斯有是处。又非处者。谓修施行之人</a><a name="0802b25" id="0802b25">若不得净心分位。无有是处。若其得者斯有</a><a name="0802b26" id="0802b26">是处。又非处者。谓持净戒人。不得净心分位</a><a name="0802b27" id="0802b27">无有是处。若其得者。斯有是处。又非处者。</a><a name="0802b28" id="0802b28">若起有所得见之人获顺忍者。无有是处。若</a><a name="0802b29" id="0802b29">其不得斯有是处。又非处者。若证空解脱人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110802a.htm'><img src='up.gif' border=0></a>
<a href='T110802c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>