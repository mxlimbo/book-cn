<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0862c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷31)</font> 精进波罗蜜多品第九之一 <font face='Arial'>T11, p0862c</h2></font><hr>
<span class='old'>
</a><a name="0862b28" id="0862b28">即时命终。生于往昔彼地方所宝藏如来佛</a><a name="0862b29" id="0862b29">刹之中。舍利子。彼菩萨摩诃萨。令六十俱胝</span><a name="0862c01" id="0862c01">天人阿修罗等。成熟三乘悉得圆满。舍利子。</a><a name="0862c02" id="0862c02">彼菩萨摩诃萨。中无间枪。于宝藏如来佛刹</a><a name="0862c03" id="0862c03">之中。得不思议最上最胜多闻具足。于彼命</a><a name="0862c04" id="0862c04">终。即时得生莲花超胜如来世界王族之中。</a><a name="0862c05" id="0862c05">往昔教化六十俱胝天人阿修罗等。悉同生</a><a name="0862c06" id="0862c06">彼而为眷属。复于彼时有佛出世。号最上行</a><a name="0862c07" id="0862c07">如来应供正等正觉。彼佛具足寿量八十俱</a><a name="0862c08" id="0862c08">胝岁。彼国人民寿命亦等。彼佛有八十俱胝</a><a name="0862c09" id="0862c09">大声闻众。俱来集会。皆阿罗汉。一一声闻。各</a><a name="0862c10" id="0862c10">有八十俱胝大声闻众。皆是清净大阿罗汉。</a><a name="0862c11" id="0862c11">复于彼时。名勇猛受王童子。多闻成就智慧</a><a name="0862c12" id="0862c12">明达。舍利子。时彼童子。与自眷属八十俱胝。</a><a name="0862c13" id="0862c13">同时往诣最上行如来应供正等正觉所。到</a><a name="0862c14" id="0862c14">已头面礼足。围绕世尊却住一面。时最上行</a><a name="0862c15" id="0862c15">如来。知彼童子往昔因缘心之所念。而为说</a><a name="0862c16" id="0862c16">法</a><a name="0862c17" id="0862c17"><p>尔时世尊告舍利子言。彼勇猛受王童子。得</a><a name="0862c18" id="0862c18">闻如是往昔相应所修之行。生大欢喜。与自</a><a name="0862c19" id="0862c19">眷属八十俱胝。同发净信舍家出家。成苾刍</a><a name="0862c20" id="0862c20">相受具足戒。尽其形寿常修梵行。求菩提道。</a><a name="0862c21" id="0862c21">时最上行如来告诸大众。此勇猛受王菩萨</a><a name="0862c22" id="0862c22">摩诃萨。我灭度后。次当作佛出现世间。号大</a><a name="0862c23" id="0862c23">精进如来应供正等正觉。彼最上行如来般</a><a name="0862c24" id="0862c24">涅盘后。所有舍利作供养已。受持正法。</a><a name="0862c25" id="0862c25">然后得成阿耨多罗三藐三菩提果。舍利子。</a><a name="0862c26" id="0862c26">彼大精进如来寿量半劫。有无量大声闻众。</a><a name="0862c27" id="0862c27">一一复有二十那踰多。皆是清净大阿罗汉。</a><a name="0862c28" id="0862c28">俱来集会。舍利子。此不退转精进菩萨摩诃</a><a name="0862c29" id="0862c29">萨。行精进波罗蜜多行时。于菩萨藏正法。闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110862b.htm'><img src='up.gif' border=0></a>
<a href='T110863a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>