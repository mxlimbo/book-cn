<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0363 佛说大乘无量寿庄严经 0322c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 363 佛说大乘无量寿庄严经</font> <font face='Arial'>(卷2)</font> <font face='Arial'>T12, p0322c</h2></font><hr>
<span class='old'>
</a><a name="0322b28" id="0322b28">铁围山大铁围山。唯以黄金为地</a><a name="0322b29" id="0322b29"><p>尔时阿难。闻是语已。白世尊言。四大王天</span><a name="0322c01" id="0322c01">忉利天。依须弥山王住。夜摩天等当依何住。</a><a name="0322c02" id="0322c02">佛告阿难。夜摩兜率乃至色无色界一切诸</a><a name="0322c03" id="0322c03">天。皆依空界而住。阿难白言。空界无碍云</a><a name="0322c04" id="0322c04">何依住。业因果报不可思议。佛告阿难。汝</a><a name="0322c05" id="0322c05">身果报亦不可思议。众生业报亦不可思议。</a><a name="0322c06" id="0322c06">诸佛圣力不可思议。彼佛国土虽无大海。而</a><a name="0322c07" id="0322c07">有泉河处处交流。其水或阔十由旬。二十由</a><a name="0322c08" id="0322c08">旬。三十由旬。乃至百千由旬。深十二由旬。</a><a name="0322c09" id="0322c09">其水清净具八功德出微妙声。譬如百千万</a><a name="0322c10" id="0322c10">种音乐之声。遍诸佛刹。一切众生闻者适悦</a><a name="0322c11" id="0322c11">得大快乐。又水两岸。复有无数栴檀香树。</a><a name="0322c12" id="0322c12">吉祥果树。花卉恒芳光明照耀。若彼众生</a><a name="0322c13" id="0322c13">过此水时。要至足者。要至膝者。乃至要至</a><a name="0322c14" id="0322c14">项者。或要冷者温者。急流者慢流者。其水</a><a name="0322c15" id="0322c15">一一随众生意令受快乐。又于水中出种种</a><a name="0322c16" id="0322c16">声。佛声法声僧声。止息声无性声波罗蜜声。</a><a name="0322c17" id="0322c17">力声无畏声。通达声。无行声。无生声。无灭</a><a name="0322c18" id="0322c18">声。寂静声。大慈声。大悲声。喜舍声。灌顶</a><a name="0322c19" id="0322c19">声。出如是种种微妙音声。众生闻已发清净</a><a name="0322c20" id="0322c20">心无诸分别。正直平等成熟善根。永不退于</a><a name="0322c21" id="0322c21">阿耨多罗三藐三菩提心。又彼佛刹其中生</a><a name="0322c22" id="0322c22">者。不闻地狱声。饿鬼声。畜生声。夜叉声。</a><a name="0322c23" id="0322c23">斗诤声。恶口声。两舌声。杀生声。偷盗声。</a><a name="0322c24" id="0322c24">一切恶声。而彼众生。色相端严福德无量。</a><a name="0322c25" id="0322c25">智慧明了神通自在。宫殿楼阁。园林池沼。</a><a name="0322c26" id="0322c26">衣服卧具。如他化自在天。最上快乐之具。</a><a name="0322c27" id="0322c27">一切丰足。复次阿难。彼土众生。思香花等</a><a name="0322c28" id="0322c28">欲供诸佛。作是念时。花香璎珞。涂香末香。</a><a name="0322c29" id="0322c29">幢幡伞盖。及诸伎乐。随意即至满佛刹中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120322b.htm'><img src='up.gif' border=0></a>
<a href='T120323a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>