<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0007b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷2)</font> 三律仪会第一之一 <font face='Arial'>T11, p0007b</h2></font><hr>
<span class='old'>
</a><a name="0007a28" id="0007a28">最后时。亦当卫护如来法城。迦叶。我今普观。</a><a name="0007a29" id="0007a29">乃至不见一人不亲近我。于当来世五十年</span><a name="0007b01" id="0007b01">中。闻是经典不生诽谤。则能受持读诵之者。</a><a name="0007b02" id="0007b02">无有是处。若于此时。得见我身。及以奉事供</a><a name="0007b03" id="0007b03">养之者。彼于来世五十年中。当得读诵受持</a><a name="0007b04" id="0007b04">是经。不待于我叹其功德。彼等自成一切智</a><a name="0007b05" id="0007b05">智同一体时。随念于我。心生欢喜作如是言。</a><a name="0007b06" id="0007b06">希有奇特释迦牟尼佛。善能摄受护念我等。</a><a name="0007b07" id="0007b07">是故迦叶。应学此法。学此法者。随所乐求一</a><a name="0007b08" id="0007b08">切功德皆不难证。尔时大迦叶白佛言。世尊。</a><a name="0007b09" id="0007b09">我已究竟无复志求。于此法中。退于阿耨多</a><a name="0007b10" id="0007b10">罗三藐三菩提。我于是中极为知足。终不能</a><a name="0007b11" id="0007b11">成一切智智。世尊。无上菩提是希有事。于我</a><a name="0007b12" id="0007b12">声闻难为证得。佛告大迦叶言。我不为汝说。</a><a name="0007b13" id="0007b13">然今因汝为他敷演。汝今勿于如是大事而</a><a name="0007b14" id="0007b14">生疑惑。汝等亦当速证无上正等菩提。复次</a><a name="0007b15" id="0007b15">迦叶。若诸众生成渴法心。成求法心。渐次皆</a><a name="0007b16" id="0007b16">证无上菩提。既证得已。为断一切希求心故。</a><a name="0007b17" id="0007b17">与诸众生宣说正法。迦叶。菩萨应当成就四</a><a name="0007b18" id="0007b18">法发大精进。何等为四。云何精进。所谓不求</a><a name="0007b19" id="0007b19">色受想行识。求无漏法。谓无地界。无水火风</a><a name="0007b20" id="0007b20">界。不说地界。不说水火风界。所有言说悉名</a><a name="0007b21" id="0007b21">表示。是表示法皆非实有。菩萨不应取表示</a><a name="0007b22" id="0007b22">法以为坚实。时大迦叶白佛言。世尊。我等于</a><a name="0007b23" id="0007b23">如来所实无疑惑。若他问言。是表示法非真</a><a name="0007b24" id="0007b24">实者。佛之音声言说表示为虚妄耶。若有此</a><a name="0007b25" id="0007b25">问当云何答。佛告大迦叶言。于未来世有诸</a><a name="0007b26" id="0007b26">比丘。不修身戒。心不识义理。嗔恚炽盛言辞</a><a name="0007b27" id="0007b27">粗犷。于是经典不能受持如法读诵。何以故。</a><a name="0007b28" id="0007b28">彼住色受想行识生心故。未来比丘。住是经</a><a name="0007b29" id="0007b29">典表示法中。如住色受想行识生故。复有一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110007a.htm'><img src='up.gif' border=0></a>
<a href='T110007c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>