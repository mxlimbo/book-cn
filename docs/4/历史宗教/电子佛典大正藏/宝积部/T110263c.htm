<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0263c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷45)</font> 菩萨藏会第十二之一 菩萨藏会第十二之十一羼底波罗蜜多品第八 <font face='Arial'>T11, p0263c</h2></font><hr>
<span class='old'>
</a><a name="0263b28" id="0263b28"><p>复次舍利子。菩萨摩诃萨行羼底波罗蜜多</a><a name="0263b29" id="0263b29">时。应当具足诸忍正行。舍利子。菩萨摩诃萨。</span><a name="0263c01" id="0263c01">若被骂詈终无返报。善达言语如响声故。若</a><a name="0263c02" id="0263c02">被捶打终无返报。善达身形如影像故。若被</a><a name="0263c03" id="0263c03">忿怒终无返报。善观其心如幻幻故。若被赞</a><a name="0263c04" id="0263c04">毁终无爱恚。善知自身德圆满故。于得失利</a><a name="0263c05" id="0263c05">不生欣戚。调伏其心住寂静故。不希美称不</a><a name="0263c06" id="0263c06">犯恶名。善能观察广大慧故。毁而不下赞而</a><a name="0263c07" id="0263c07">不高。德善安住不倾动故。于诸苦事曾无厌</a><a name="0263c08" id="0263c08">恶。苦众生所深怀恋故。于诸乐相曾无欣爱。</a><a name="0263c09" id="0263c09">知有为乐性无常故。世间八法所不能染。不</a><a name="0263c10" id="0263c10">依一切有趣生故。于诸自苦善能堪忍。终不</a><a name="0263c11" id="0263c11">令他受苦恼故。于胜菩提心无退屈。觉分资</a><a name="0263c12" id="0263c12">粮善圆满故。节节支解乃至斩首。善能堪忍。</a><a name="0263c13" id="0263c13">希求如来金刚身故。屠割身肉善能堪忍。为</a><a name="0263c14" id="0263c14">求如来妙相好故。诸变恶事善能堪忍。为殖</a><a name="0263c15" id="0263c15">一切善业力故。舍利子。如是等相。名为菩萨</a><a name="0263c16" id="0263c16">摩诃萨。成就羼底波罗蜜多。应如是学</a><a name="0263c17" id="0263c17"><p>复次舍利子。菩萨摩诃萨。行羼底波罗蜜多</a><a name="0263c18" id="0263c18">时。诸忍之相。所谓菩萨摩诃萨。修行忍者。是</a><a name="0263c19" id="0263c19">则名为毕竟堪忍。何以故。若谓我能堪忍毁</a><a name="0263c20" id="0263c20">骂。而起忍者。是则名为俱生之忍。如是忍者</a><a name="0263c21" id="0263c21">非毕竟忍。若谓谁能起骂。复何所骂而起忍</a><a name="0263c22" id="0263c22">者。是则名为挍计法忍。若谓是眼能骂眼耶</a><a name="0263c23" id="0263c23">而起忍者。是则名为观诸处忍。若谓此中无</a><a name="0263c24" id="0263c24">能所骂而起忍者。是则名为悟入一切无众</a><a name="0263c25" id="0263c25">生忍。舍利子。如是诸忍。皆非菩萨毕竟之忍。</a><a name="0263c26" id="0263c26">又舍利子。若谓骂声但有诸字。是则名为响</a><a name="0263c27" id="0263c27">声之忍。如是忍者非毕竟忍。若谓彼我俱无</a><a name="0263c28" id="0263c28">常者。是则名为悟无常忍。若谓彼有颠倒我</a><a name="0263c29" id="0263c29">无颠倒。是则名为高下之忍。若谓彼非正理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110263b.htm'><img src='up.gif' border=0></a>
<a href='T110264a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>