<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0933c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷5)</font> 龙王授记品第八 <font face='Arial'>T11, p0933c</h2></font><hr>
<span class='old'>
</a><a name="0933b28" id="0933b28"><p>尔时世尊。知诸龙王信解坚固发大誓愿。即</a><a name="0933b29" id="0933b29">于面门放种种光。其光普照上至梵天。复从</span><a name="0933c01" id="0933c01">如来顶门而入。时尊者马胜。合掌长跪即白</a><a name="0933c02" id="0933c02">佛言。法尔诸佛若放光明必有所谓。唯愿如</a><a name="0933c03" id="0933c03">来方便演说。时彼尊者说伽陀曰</a><a name="0933c04" id="0933c04"><p class='lg'>　　大哉无畏释师子　　　何因缘故放此光</a><br><a name="0933c05" id="0933c05">　　慈门广利诸天人　　　唯愿如来为我说</a><br><a name="0933c06" id="0933c06">　　此诸龙王并眷属　　　及彼时会皆肃然</a><br><a name="0933c07" id="0933c07">　　唯冀牟尼震梵音　　　说此放光希有事</a><br><a name="0933c08" id="0933c08">　　谁于释迦佛法中　　　初发大心感斯瑞</a><br><a name="0933c09" id="0933c09">　　谁能摧破诸魔军　　　令彼惶怖皆退没</a><br><a name="0933c10" id="0933c10">　　将非龙众久修行　　　获得无尽诸功德</a><br><a name="0933c11" id="0933c11">　　愿闻现瑞之端由　　　断除疑惑心清净　</p></a><a name="0933c12" id="0933c12"><p>尔时世尊以偈答曰</a><a name="0933c13" id="0933c13"><p class='lg'>　　我以最上胜功德　　　八种深远梵音声</a><br><a name="0933c14" id="0933c14">　　所说真实利众生　　　汝当谛听放光事</a><br><a name="0933c15" id="0933c15">　　此诸龙王深净信　　　设大供养世希有</a><br><a name="0933c16" id="0933c16">　　志心愿证佛菩提　　　为度一切群生故</a><br><a name="0933c17" id="0933c17">　　常以悲心观世间　　　普使众生脱苦厄</a><br><a name="0933c18" id="0933c18">　　未尝一心生疲劳　　　坚固精进无退转</a><br><a name="0933c19" id="0933c19">　　修习清净奢摩他　　　具足智力无能屈</a><br><a name="0933c20" id="0933c20">　　安住三种解脱门　　　谓空无相及无愿</a><br><a name="0933c21" id="0933c21">　　得佛无上甚深慧　　　了一切法皆虚假</a><br><a name="0933c22" id="0933c22">　　大悲愍念诸有情　　　离冤亲想悉平等</a><br><a name="0933c23" id="0933c23">　　过彼殑伽沙劫数　　　次第成佛出世间</a><br><a name="0933c24" id="0933c24">　　同名寂静慧如来　　　十号具足土严净</a><br><a name="0933c25" id="0933c25">　　常说无我甘露法　　　无诸外道及魔冤</a><br><a name="0933c26" id="0933c26">　　善巧方便应群机　　　不违世俗谈真谛</a><br><a name="0933c27" id="0933c27">　　是诸众生闻法已　　　了法自性悉皆空</a><br><a name="0933c28" id="0933c28">　　大悲方便演三乘　　　胜义法中无所说</a><br><a name="0933c29" id="0933c29">　　此法非出于自然　　　求之少分不可得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110933b.htm'><img src='up.gif' border=0></a>
<a href='T110934a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>