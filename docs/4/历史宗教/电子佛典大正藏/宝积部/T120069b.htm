<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0331 佛说无畏授所问大乘经 0069b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 331 佛说无畏授所问大乘经</font> <font face='Arial'>(卷3)</font> <font face='Arial'>T12, p0069b</h2></font><hr>
<span class='old'>
</a><br><a name="0069a28" id="0069a28">　　偏覆大地得黄金　　　彼从何来何因故</a><br><a name="0069a29" id="0069a29">　　于外随逐五欲境　　　愚人散乱痴迷法</span><br><a name="0069b01" id="0069b01">　　如日中分夏月时　　　渴欲奔驰焰为水</a><br><a name="0069b02" id="0069b02">　　空后一劫成世间　　　虚空所成空自性</a><br><a name="0069b03" id="0069b03">　　焚烧破坏复还成　　　此从何来彼何去</a><br><a name="0069b04" id="0069b04">　　沟涧池沼及大海　　　枯涸破坏彼皆同</a><br><a name="0069b05" id="0069b05">　　虚假不实贪亦然　　　谁诸智者生爱着</a><br><a name="0069b06" id="0069b06">　　智者慧力色相具　　　于身常自作称量</a><br><a name="0069b07" id="0069b07">　　此中无味染何因　　　舍宅财利应弃舍</a><br><a name="0069b08" id="0069b08">　　随逐五欲造恶业　　　养育妻子并眷属</a><br><a name="0069b09" id="0069b09">　　死时妻子及诸亲　　　谁能救护自当苦</a><br><a name="0069b10" id="0069b10">　　死时眷属不随去　　　但随自作众业行</a><br><a name="0069b11" id="0069b11">　　苦恼逼逐于己身　　　彼时谁为我分受</a><br><a name="0069b12" id="0069b12">　　三有独怖无亲爱　　　妻子眷属假相亲</a><br><a name="0069b13" id="0069b13">　　愚人取以为乐因　　　但增苦恼及忧戚</a><br><a name="0069b14" id="0069b14">　　父母妻子亲朋聚　　　为求财利故相会</a><br><a name="0069b15" id="0069b15">　　彼等不随死者行　　　唯自所作业相逐</a><br><a name="0069b16" id="0069b16">　　一切皆随业所行　　　一切亦随业所住</a><br><a name="0069b17" id="0069b17">　　当知此身业所成　　　智者应修于善业</a><br><a name="0069b18" id="0069b18">　　父母妻子眷属等　　　以不了知故贪爱</a><br><a name="0069b19" id="0069b19">　　愚人广造众罪因　　　智者不入无间狱</a><br><a name="0069b20" id="0069b20">　　所有余处业报尽　　　无间极苦不解脱</a><br><a name="0069b21" id="0069b21">　　是故畏彼恶趣因　　　智者勤劬离诸罪</a><br><a name="0069b22" id="0069b22">　　阎摩王前治罚时　　　彼无朋友为救护</a><br><a name="0069b23" id="0069b23">　　亦无父母及诸亲　　　随自所作业当受</a><br><a name="0069b24" id="0069b24">　　王言汝所得人身　　　得已何不离诸罪</a><br><a name="0069b25" id="0069b25">　　今受极苦捶打时　　　皆由汝作不善业</a><br><a name="0069b26" id="0069b26">　　自心所作不善已　　　而复不信有业报</a><br><a name="0069b27" id="0069b27">　　如彼阎摩法王言　　　汝受治罚非我罪</a><br><a name="0069b28" id="0069b28">　　自作业因自造罪　　　自造罪已汝来此</a><br><a name="0069b29" id="0069b29">　　当受极苦自甘心　　　由先所作非爱业<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120069a.htm'><img src='up.gif' border=0></a>
<a href='T120069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>