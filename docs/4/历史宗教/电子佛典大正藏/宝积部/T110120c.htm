<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0120c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷22)</font> 被甲庄严会第七之一 往生因缘品第六 <font face='Arial'>T11, p0120c</h2></font><hr>
<span class='old'>
</a><a name="0120b28" id="0120b28">作是念。我被如是甲胄我有如是甲胄。我得</a><a name="0120b29" id="0120b29">如是法。我有如是法。我有如是种类之法。我</span><a name="0120c01" id="0120c01">于尔时无有我想。远离身见。远离我慢。心</a><a name="0120c02" id="0120c02">无高下亦无分别。为欲摄受一切众生。护持</a><a name="0120c03" id="0120c03">诸佛如来法藏。成熟无量百千俱胝那由他</a><a name="0120c04" id="0120c04">众生。曾无一念劳倦之心。我于尔时。不舍甲</a><a name="0120c05" id="0120c05">胄乘无边乘。世世生中能破魔军。魔诸眷属</a><a name="0120c06" id="0120c06">退败消灭。魔之使者怖畏驰散。一切异道诸</a><a name="0120c07" id="0120c07">遮罗迦路伽耶陀波利婆罗遮伽。及此外道</a><a name="0120c08" id="0120c08">相应之辈。我皆降伏为作安隐。一切异论悉</a><a name="0120c09" id="0120c09">已摧殄。一切外道悉已降伏。邪趣众生令于</a><a name="0120c10" id="0120c10">此乘住众善轭。为诸众生开示甲胄甲胄庄</a><a name="0120c11" id="0120c11">严。亦为众生演说如是种类之法。安乐大乘。</a><a name="0120c12" id="0120c12">住此乘者便获一切安乐资具。所谓有为安</a><a name="0120c13" id="0120c13">乐资具。转轮圣王安乐资具。帝释梵王安乐</a><a name="0120c14" id="0120c14">资具。及得无为安乐资具。为诸众生说此法</a><a name="0120c15" id="0120c15">时。令诸众生入此法中生圣种性。建大法幢</a><a name="0120c16" id="0120c16">作师子吼。而发趣于阿耨多罗三藐三菩提。</a><a name="0120c17" id="0120c17">无边慧。诸菩萨摩诃萨。应被如是大甲胄已。</a><a name="0120c18" id="0120c18">如理观察而选择之。当于何法而发趣之。于</a><a name="0120c19" id="0120c19">一切法尽能知见无有分别。何以故。诸菩萨</a><a name="0120c20" id="0120c20">摩诃萨。安住正道如理知故。正道发趣如理</a><a name="0120c21" id="0120c21">见故。如理清净则不分别非不分别。而于分</a><a name="0120c22" id="0120c22">别不分别中平等知见。若见有法可求可觅。</a><a name="0120c23" id="0120c23">则不平等不住如理清净知见。以无分别无</a><a name="0120c24" id="0120c24">不分别。于彼分别不分别中。而无执取。以无</a><a name="0120c25" id="0120c25">执取远离分别及不分别。于此道中无有怜</a><a name="0120c26" id="0120c26">愍。无有施为。亦无增益。亦无取舍。住平正道</a><a name="0120c27" id="0120c27">亦不分别。过现未来遍能了知。一切分别所</a><a name="0120c28" id="0120c28">有随眠。于一切法得住平等。无颠倒义。乃得</a><a name="0120c29" id="0120c29">名为住斯道者。无边慧。何等为道及道清净。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110120b.htm'><img src='up.gif' border=0></a>
<a href='T110121a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>