<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0587b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷105)</font> 第三十六善住意天子会 破二乘相品第七之一 <font face='Arial'>T11, p0587b</h2></font><hr>
<span class='old'>
</a><a name="0587a28" id="0587a28">切利智。如是取着相应得言利智。所以者何。</a><a name="0587a29" id="0587a29">不知生死烦恼先际故。天子。是故彼诸凡夫。</span><a name="0587b01" id="0587b01">着贪欲利。着嗔恚利。着愚痴利。乃至与彼诸</a><a name="0587b02" id="0587b02">见名色取着相应故言利智。非谓诸佛世尊</a><a name="0587b03" id="0587b03">及声闻缘觉得忍菩萨。有斯利智。是乃名为</a><a name="0587b04" id="0587b04">一切凡夫取相利智也。于是善住意天子复问</a><a name="0587b05" id="0587b05">文殊师利言。大士。仁今所说欲显智耶。文殊</a><a name="0587b06" id="0587b06">师利言不也。善住意言。欲随行耶。文殊师利</a><a name="0587b07" id="0587b07">言不也。善住意言。欲随句耶。文殊师利言。如</a><a name="0587b08" id="0587b08">是如是。天子。我由字句。善住意言。大士。仁</a><a name="0587b09" id="0587b09">今何故如斯说耶。文殊师利言。天子。若诸菩</a><a name="0587b10" id="0587b10">萨。于一字一句初不移动。然彼字句义门处</a><a name="0587b11" id="0587b11">所。近远浅深皆如实知。谓知空处。知无相处。</a><a name="0587b12" id="0587b12">知无愿处。知远离处。知无所有处。知无生处。</a><a name="0587b13" id="0587b13">知如如处。而于其间。无受无作。无解无知。是</a><a name="0587b14" id="0587b14">故得言唯字句耳。尔时世尊赞文殊师利言。</a><a name="0587b15" id="0587b15">善哉善哉。文殊师利。汝今已得陀罗尼故。乃</a><a name="0587b16" id="0587b16">能如是分别说也。文殊师利白佛言。世尊。我</a><a name="0587b17" id="0587b17">实不得彼陀罗尼。何以故。世尊。若有得是陀</a><a name="0587b18" id="0587b18">罗尼者。斯则名为愚痴凡夫。非佛世尊及诸</a><a name="0587b19" id="0587b19">菩萨得陀罗尼。所以者何。世尊。彼诸凡夫痴</a><a name="0587b20" id="0587b20">众生等。有取着故得陀罗尼。取着何等。所谓</a><a name="0587b21" id="0587b21">取着我故得陀罗尼。取着人故得陀罗尼。取</a><a name="0587b22" id="0587b22">着寿命故得陀罗尼。取着丈夫故得陀罗尼。</a><a name="0587b23" id="0587b23">取着断灭故得陀罗尼。取着常恒故得陀罗</a><a name="0587b24" id="0587b24">尼。取着贪欲故得陀罗尼。取着嗔恚故得陀</a><a name="0587b25" id="0587b25">罗尼。取着愚痴故得陀罗尼。取着无明故得</a><a name="0587b26" id="0587b26">陀罗尼。取著有爱故得陀罗尼。取着身见故</a><a name="0587b27" id="0587b27">得陀罗尼。取着五阴故得陀罗尼。取着十二</a><a name="0587b28" id="0587b28">入故得陀罗尼。取着十八界故得陀罗尼。取</a><a name="0587b29" id="0587b29">着忆念故得陀罗尼。取着分别故得陀罗尼。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110587a.htm'><img src='up.gif' border=0></a>
<a href='T110587c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>