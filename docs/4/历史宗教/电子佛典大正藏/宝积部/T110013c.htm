<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0013c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷3)</font> 三律仪会第一之一 <font face='Arial'>T11, p0013c</h2></font><hr>
<span class='old'>
</a><a name="0013b28" id="0013b28">露处。作如是想。眼是无常。耳鼻舌身意悉是</a><a name="0013b29" id="0013b29">无常。复作思惟。色是无常。声香味触法亦悉</span><a name="0013c01" id="0013c01">无常。作是思惟。我趣涅槃。如是等类为自劬</a><a name="0013c02" id="0013c02">劳。非沙门行。何以故。以有若干诸邪执故。知</a><a name="0013c03" id="0013c03">眼相已。为灭眼故勤劳修习。如是能知耳鼻</a><a name="0013c04" id="0013c04">舌身意相已。乃至为灭意故勤修习之。若于</a><a name="0013c05" id="0013c05">三处了知信受。则于三处而生分别。若于诸</a><a name="0013c06" id="0013c06">见起分别者。云何能得心一境性。迦叶。甚深</a><a name="0013c07" id="0013c07">菩提难入难趣。难具资粮。心一境性者。为以</a><a name="0013c08" id="0013c08">几何名心一境性。周遍推求乃至一法亦不</a><a name="0013c09" id="0013c09">可得。所谓于眼不可得实。于耳鼻舌身意亦</a><a name="0013c10" id="0013c10">不得实。于一切法皆不得实。何以故。本性如</a><a name="0013c11" id="0013c11">是心性不生。一切诸法无实可得。是故彼心</a><a name="0013c12" id="0013c12">不可得也。若过去未来现在无所得故。无所</a><a name="0013c13" id="0013c13">作故。是谓无所作。何名无所作。若新若故俱</a><a name="0013c14" id="0013c14">不可作。名无所作。是中过去心不解脱。现在</a><a name="0013c15" id="0013c15">心不解脱。未来心不解脱。随所有心无所得</a><a name="0013c16" id="0013c16">者。是为心一境性。此即名入心之数也。迦叶。</a><a name="0013c17" id="0013c17">未来当有比丘比丘尼优婆塞优婆夷。执着</a><a name="0013c18" id="0013c18">眼等说为灭坏。于诸蕴中起于物想。如来说</a><a name="0013c19" id="0013c19">蕴犹如于梦。然彼说言梦为实有。由世间中</a><a name="0013c20" id="0013c20">说有是梦。若无梦者。我等不应有梦想事。以</a><a name="0013c21" id="0013c21">有表示。是故我等于其眠梦起于梦想。如是</a><a name="0013c22" id="0013c22">如是。蕴有所因故说如梦。若无蕴者不应说</a><a name="0013c23" id="0013c23">蕴犹如于梦。彼诸愚夫谓梦为实。闻是等经</a><a name="0013c24" id="0013c24">便生诽谤。于中当有比丘尼等。于施主家妄</a><a name="0013c25" id="0013c25">称我是阿罗汉果。或依浅智说现证得。若优</a><a name="0013c26" id="0013c26">婆塞优婆夷等。闻经律颂说我现证。迦叶。当</a><a name="0013c27" id="0013c27">于尔时。若有比丘。或二十年三十年中。常乐</a><a name="0013c28" id="0013c28">居止阿兰若处精勤修习。为佛法故来诣初信</a><a name="0013c29" id="0013c29">一日优婆塞边。唯以空言互相唱说。言空空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110013b.htm'><img src='up.gif' border=0></a>
<a href='T110014a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>