<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0624a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷111)</font> 净信童女会第四十 称赞付法品第十 <font face='Arial'>T11, p0624a</h2></font><hr>
<span class='old'>
</a><a name="0623c28" id="0623c28">故。七大悲力堪忍诸恶故。八善友力时时警</a><a name="0623c29" id="0623c29">觉故。童女。是名八力。菩萨成就如是力故。坚</span><a name="0624a01" id="0624a01">固勇猛于生死中无所染着。尔时世尊。重说</a><a name="0624a02" id="0624a02">偈言</a><a name="0624a03" id="0624a03"><p class='lg'>　　志乐勇猛　　　离诸谄诳　　　常行质直</a><br><a name="0624a04" id="0624a04">　　正趣菩提　　　以胜解力　　　远离众恶</a><br><a name="0624a05" id="0624a05">　　纯修善行　　　住于正勤　　　加行具足</a><br><a name="0624a06" id="0624a06">　　恒善观察　　　精进坚固　　　安乐众生</a><br><a name="0624a07" id="0624a07">　　净信力故　　　了知业报　　　信于佛智</a><br><a name="0624a08" id="0624a08">　　摄受世间　　　菩提心力　　　远离小乘</a><br><a name="0624a09" id="0624a09">　　不断佛种　　　安住法性　　　大慈力故</a><br><a name="0624a10" id="0624a10">　　等观众生　　　无爱无憎　　　不生恚害</a><br><a name="0624a11" id="0624a11">　　大悲力故　　　堪忍众恶　　　不染生死</a><br><a name="0624a12" id="0624a12">　　亦无疲厌　　　以善友力　　　常相警悟</a><br><a name="0624a13" id="0624a13">　　心不退没　　　安住菩提　　　彼勇进者</a><br><a name="0624a14" id="0624a14">　　得是八力　　　当坐道场　　　破诸魔众　</p></a><a name="0624a15" id="0624a15"><p>复次童女。菩萨成就八种法故。住于平等。何</a><a name="0624a16" id="0624a16">等为八。一者一切众生平等本无我故。二者</a><a name="0624a17" id="0624a17">一切法平等诸法寂静故。三者一切刹平等</a><a name="0624a18" id="0624a18">入空界故。四者一切智平等平等说法故。五</a><a name="0624a19" id="0624a19">者一切行平等因缘无性故。六者一切乘平</a><a name="0624a20" id="0624a20">等等无为故。七者心平等心如幻故。八者诸</a><a name="0624a21" id="0624a21">魔平等烦恼为先不可得故。是为八法住于</a><a name="0624a22" id="0624a22">平等。尔时世尊。重说偈言</a><a name="0624a23" id="0624a23"><p class='lg'>　　众生本无我　　　念念不可得</a><br><a name="0624a24" id="0624a24">　　住于平等者　　　应当如是观</a><br><a name="0624a25" id="0624a25">　　一切法平等　　　本性常空寂</a><br><a name="0624a26" id="0624a26">　　文字有分别　　　诸法本无差</a><br><a name="0624a27" id="0624a27">　　十方诸刹土　　　边际不可得</a><br><a name="0624a28" id="0624a28">　　其性如虚空　　　佛国常平等</a><br><a name="0624a29" id="0624a29">　　三世诸如来　　　住法界平等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110623c.htm'><img src='up.gif' border=0></a>
<a href='T110624b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>