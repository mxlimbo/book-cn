<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0466a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷81)</font> 护国菩萨会第一十八之一 富楼那品第八 <font face='Arial'>T11, p0466a</h2></font><hr>
<span class='old'>
</a><a name="0465c28" id="0465c28">具。所谓衣服饮食璎珞床敷毡褥车乘辇舆</a><a name="0465c29" id="0465c29">象马牛羊。五行之具。金银琉璃。车磲马</span><a name="0466a01" id="0466a01">瑙珊瑚虎魄真珠等宝。涂香末香烧香薰香</a><a name="0466a02" id="0466a02">种种花鬘等。若须衣者与衣。须食与食。须</a><a name="0466a03" id="0466a03">饮与饮。须乘与乘。随其所须而施与之。更</a><a name="0466a04" id="0466a04">于处处安诸珍宝等聚。拟诸众人之所受用。</a><a name="0466a05" id="0466a05">又于城中造作宫殿。拟为王子游戏之处。其</a><a name="0466a06" id="0466a06">地皆以众宝间错。于其城上起大高楼众宝</a><a name="0466a07" id="0466a07">庄严。于城中央造一大殿。殿内安置千万床</a><a name="0466a08" id="0466a08">敷。于殿四边造诸园苑。其园苑内有诸树木。</a><a name="0466a09" id="0466a09">一切花果诸喜乐树具足充满。护国。彼园苑</a><a name="0466a10" id="0466a10">中造七宝池。其池四面有四宝阶道。何等为</a><a name="0466a11" id="0466a11">四。所谓金银琉璃<span class='corr'>颇</span>梨。于一方面有二师子</a><a name="0466a12" id="0466a12">百宝所成。彼二师子各吐香水入彼池内。其</a><a name="0466a13" id="0466a13">池四边复各有二宝师子。各各引水而出其</a><a name="0466a14" id="0466a14">池。常有优钵罗花。波头摩花。俱物头花。奔</a><a name="0466a15" id="0466a15">陀利花。其池四岸宝树围绕。复有树木诸花</a><a name="0466a16" id="0466a16">果等周匝遍满。复有八百宝树。是诸宝树以</a><a name="0466a17" id="0466a17">诸宝绳共相连系。一一宝树各悬缯幡。其池</a><a name="0466a18" id="0466a18">四面。复有亿数宝多罗树。于其树间系以宝</a><a name="0466a19" id="0466a19">绳悬诸金铃。微风吹动出微妙音。如百千乐</a><a name="0466a20" id="0466a20">不鼓自鸣。恐诸埃尘以大宝网弥覆地上。于</a><a name="0466a21" id="0466a21">彼殿内安置千万七宝床敷。诸宝床上各敷</a><a name="0466a22" id="0466a22">五百种褥。于殿中间敷一高座。其座七宝所</a><a name="0466a23" id="0466a23">成高于七人。复于座上敷八万俱致微妙衣</a><a name="0466a24" id="0466a24">服。其高座前置宝香炉烧沉水香。夜三昼三</a><a name="0466a25" id="0466a25">散诸名花。以金罗网弥覆殿上。其罗网边悬</a><a name="0466a26" id="0466a26">金莲花。复以真珠罗网覆金网上。复有八万</a><a name="0466a27" id="0466a27">明净珍宝以为光明。于其园内又置九百万</a><a name="0466a28" id="0466a28">宝聚。一一宝聚高一由旬。出大光明照彼世</a><a name="0466a29" id="0466a29">界。护国。于彼园内复有诸鸟。所谓鹦鹉。鸲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110465c.htm'><img src='up.gif' border=0></a>
<a href='T110466b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>