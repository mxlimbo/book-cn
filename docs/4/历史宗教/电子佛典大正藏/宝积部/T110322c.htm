<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0322c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷55)</font> 佛为阿难说处胎会第十三 菩萨藏会第十二之二十大自在天授记品第十二 <font face='Arial'>T11, p0322c</h2></font><hr>
<span class='old'>
</a><a name="0322b28" id="0322b28">罗逻。皆依父母不净及过去业而得受身。如</a><a name="0322b29" id="0322b29">是之业及以父母诸缘之中各不自生。和合</span><a name="0322c01" id="0322c01">力故而便受身。譬如以器盛酪及人绳等即</a><a name="0322c02" id="0322c02">便出苏。诸缘之中皆不可得。和合力故苏乃</a><a name="0322c03" id="0322c03">得生。歌罗逻身亦复如是。因缘力故便得受</a><a name="0322c04" id="0322c04">胎</a><a name="0322c05" id="0322c05"><p>复次阿难。譬如依止青草牛粪及以枣酪而</a><a name="0322c06" id="0322c06">各生虫。一一之中虫不可得。因缘力故虫乃</a><a name="0322c07" id="0322c07">得生。此虫生时青黄赤白。各随所依而作其</a><a name="0322c08" id="0322c08">色。是故当知。父母不净而生此身。诸缘中求</a><a name="0322c09" id="0322c09">皆不可得亦不离缘。和合力故而便受胎。此</a><a name="0322c10" id="0322c10">身生时与其父母四大种性亦无差别。所谓</a><a name="0322c11" id="0322c11">地为坚性。水为湿性。火为热性。风为动性。歌</a><a name="0322c12" id="0322c12">罗逻身。若唯地界无水界者。譬如有人握干</a><a name="0322c13" id="0322c13">糗灰终不和合。若唯水界无地界者。譬如油</a><a name="0322c14" id="0322c14">水其性润湿。无有坚实即便流散。若唯地水</a><a name="0322c15" id="0322c15">无火界者。譬如夏月阴处肉团。无日光照则</a><a name="0322c16" id="0322c16">便烂坏。唯地水火无风界者则不增长。譬如</a><a name="0322c17" id="0322c17">有人及其弟子能善炊糖。诸有所作而令其</a><a name="0322c18" id="0322c18">内悉使空虚。若无风力终不成就。如是四大</a><a name="0322c19" id="0322c19">互相依持而得建立。是故当知歌罗逻身。因</a><a name="0322c20" id="0322c20">于父母四大业风。而得生者亦复如是。众缘</a><a name="0322c21" id="0322c21">之中皆不可得。和合力故而便受身</a><a name="0322c22" id="0322c22"><p>复次阿难。譬如新净种子善能藏积不为虫</a><a name="0322c23" id="0322c23">食。无有烂坏干焦穿穴。或复有人选择良田</a><a name="0322c24" id="0322c24">润沃之处。下此种子。令一日中牙茎枝叶扶</a><a name="0322c25" id="0322c25">疏荫映花果滋茂皆具足不。不也世尊。佛告</a><a name="0322c26" id="0322c26">阿难。歌罗逻身亦复如是。皆从因缘次第生</a><a name="0322c27" id="0322c27">长。不得一时诸根具足。是故当知。虽从父母</a><a name="0322c28" id="0322c28">而有此身。诸缘中求皆不可得。和合力故而</a><a name="0322c29" id="0322c29">便受生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110322b.htm'><img src='up.gif' border=0></a>
<a href='T110323a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>