<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0950b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷11)</font> 遍净天授记品第二十二 <font face='Arial'>T11, p0950b</h2></font><hr>
<span class='old'>
</a><br><a name="0950a28" id="0950a28">　　而于十方世界中　　　求其苦性不可得</a><br><a name="0950a29" id="0950a29">　　既无众生亦无苦　　　是故如来无所缘</span><br><a name="0950b01" id="0950b01">　　已能除遣诸忧疑　　　获证真常寂静乐</a><br><a name="0950b02" id="0950b02">　　佛于诸趣不见苦　　　亦无所证大菩提</a><br><a name="0950b03" id="0950b03">　　以此愍念于有情　　　皆令弃背生死缚</a><br><a name="0950b04" id="0950b04">　　无苦无救无众生　　　亦无菩提而可得</a><br><a name="0950b05" id="0950b05">　　佛知法性本如然　　　故我于佛伸妙供</a><br><a name="0950b06" id="0950b06">　　如来出现于世间　　　以四无量利含识</a><br><a name="0950b07" id="0950b07">　　不见慈悲喜舍心　　　亦不见有众生相</a><br><a name="0950b08" id="0950b08">　　不见行于放逸者　　　亦复不见修圣道</a><br><a name="0950b09" id="0950b09">　　知佛如是方便门　　　故我于佛兴供养</a><br><a name="0950b10" id="0950b10">　　牟尼常说四念处　　　观身毕竟不可得</a><br><a name="0950b11" id="0950b11">　　我于佛教如是知　　　今得供养救世者</a><br><a name="0950b12" id="0950b12">　　佛说观受不可得　　　以受无有真实性</a><br><a name="0950b13" id="0950b13">　　乃至受者亦复然　　　故我于佛兴供养</a><br><a name="0950b14" id="0950b14">　　佛说观心及观法　　　二相求之不可得</a><br><a name="0950b15" id="0950b15">　　亦不见有所修念　　　及以安住念处者</a><br><a name="0950b16" id="0950b16">　　我今不见有诸法　　　亦复不见修法者</a><br><a name="0950b17" id="0950b17">　　佛以念处度众生　　　彼念自性常空寂</a><br><a name="0950b18" id="0950b18">　　复说念与法和合　　　欲求解脱应修习</a><br><a name="0950b19" id="0950b19">　　我于佛教如是知　　　今得供养一切智</a><br><a name="0950b20" id="0950b20">　　念处一尚不可得　　　况复说有二三四</a><br><a name="0950b21" id="0950b21">　　是故我今达佛意　　　毕竟无受苦乐者</a><br><a name="0950b22" id="0950b22">　　如来常说四正勤　　　有诸比丘专修习</a><br><a name="0950b23" id="0950b23">　　斯则能为解脱因　　　得越轮回生死海</a><br><a name="0950b24" id="0950b24">　　如是无解亦无缚　　　无佛无法及菩提</a><br><a name="0950b25" id="0950b25">　　而复不坏其假名　　　故我于佛伸敬礼</a><br><a name="0950b26" id="0950b26">　　佛说如意四神足　　　最上殊胜安隐乐</a><br><a name="0950b27" id="0950b27">　　诸根寂静解脱人　　　修此能得涅盘道</a><br><a name="0950b28" id="0950b28">　　又彼如意及神足　　　谛观彼体不可见</a><br><a name="0950b29" id="0950b29">　　非动非静非无作　　　如是显现难思议<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110950a.htm'><img src='up.gif' border=0></a>
<a href='T110950c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>