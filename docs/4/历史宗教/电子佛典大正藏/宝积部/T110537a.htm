<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0537a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷95)</font> 善顺菩萨会第二十七 富楼那品第八 <font face='Arial'>T11, p0537a</h2></font><hr>
<span class='old'>
</a><a name="0536c28" id="0536c28">佛所。种诸善根。承事供养。于阿耨多罗三藐</a><a name="0536c29" id="0536c29">三菩提。得不退转。住于大慈心不嗔恚。住于</span><a name="0537a01" id="0537a01">大悲弘济无倦。住于大喜善安法界。住于大</a><a name="0537a02" id="0537a02">舍苦乐平等。节量时食少欲知足。常为众生</a><a name="0537a03" id="0537a03">之所乐见。恒以五戒及八斋法。于某城中怜</a><a name="0537a04" id="0537a04">愍教化。然后复劝。布施持戒。忍辱精进。禅定</a><a name="0537a05" id="0537a05">智慧。慈悲喜舍。清净梵行。尔时善顺菩萨。</a><a name="0537a06" id="0537a06">为令众生见佛闻法。与诸人众前后围绕。将</a><a name="0537a07" id="0537a07">诣佛所。时天帝释。以净天眼见此菩萨。住</a><a name="0537a08" id="0537a08">上精进行头陀行。具净尸罗弘济坚固。便</a><a name="0537a09" id="0537a09">自念言。今此善顺。于诸梵行曾不懈息。将</a><a name="0537a10" id="0537a10">不为求帝释处耶。或贪王位及欲乐耶。作是</a><a name="0537a11" id="0537a11">念已。即便化作四丈夫身。至菩萨前。种种</a><a name="0537a12" id="0537a12">恶言毁骂菩萨。复以刀杖及于瓦石。打掷</a><a name="0537a13" id="0537a13">加害。尔时菩萨。住慈忍力。皆忍受之曾无</a><a name="0537a14" id="0537a14">嗔恨。时天帝释。复更化作四大丈夫。来语</a><a name="0537a15" id="0537a15">菩萨。咄哉善顺。彼诸恶人以不善言骂辱于</a><a name="0537a16" id="0537a16">汝。及以瓦石刀杖之属横相打害。何不令</a><a name="0537a17" id="0537a17">我为汝仇报。我当为汝断彼命根</a><a name="0537a18" id="0537a18"><p>尔时菩萨告彼人言。善男子等莫作是语。若</a><a name="0537a19" id="0537a19">杀害者成就恶业。假使有人于我此身节节</a><a name="0537a20" id="0537a20">支解。犹如枣叶我终不生杀害之心。何以故。</a><a name="0537a21" id="0537a21">杀害之人堕于地狱饿鬼畜生。乃至虽得人</a><a name="0537a22" id="0537a22">身。所生父母犹不爱念。恒为众人之所憎恶。</a><a name="0537a23" id="0537a23">善男子。一切诸法凡有二种。一者善法。二者</a><a name="0537a24" id="0537a24">不善法。由不善法堕于恶趣。若依善法获于</a><a name="0537a25" id="0537a25">福利。尔时善顺菩萨。欲重宣此义。而说偈</a><a name="0537a26" id="0537a26">言</a><a name="0537a27" id="0537a27"><p class='lg'>　　善恶犹种植　　　皆随业所生</a><br><a name="0537a28" id="0537a28">　　何有苦子因　　　成熟甘果者</a><br><a name="0537a29" id="0537a29">　　现见法如是　　　智者应思惟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110536c.htm'><img src='up.gif' border=0></a>
<a href='T110537b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>