<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0584b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷104)</font> 第三十六善住意天子会 善住意天子会第三十六之三破菩萨相品第六 <font face='Arial'>T11, p0584b</h2></font><hr>
<span class='old'>
</a><a name="0584a28" id="0584a28">如是如是。天子。见菩萨地有超转者。其事</a><a name="0584a29" id="0584a29">若此</span><a name="0584b01" id="0584b01"><p><b>　　<A NAME="n258"></A>破二乘相品第七之一</b></a><a name="0584b02" id="0584b02"><p>尔时善住意天子。复问文殊师利言。大士。或</a><a name="0584b03" id="0584b03">时有人至大士所求出家者。大士尔时当云何</a><a name="0584b04" id="0584b04">答。云何为说出家度法。云何授戒及教持戒。</a><a name="0584b05" id="0584b05">文殊师利言。天子。若其有人。来至我所求出</a><a name="0584b06" id="0584b06">家者。我当教彼如是言曰。诸善男子。汝今不</a><a name="0584b07" id="0584b07">应发出家心。汝若不发出家心者。我当教汝</a><a name="0584b08" id="0584b08">真出家法。所以者何。天子若求出家。则求欲</a><a name="0584b09" id="0584b09">界。亦求色界。求无色界。复求世间五欲之乐。</a><a name="0584b10" id="0584b10">及求未来果报诸事。若善男子有所求者。彼</a><a name="0584b11" id="0584b11">不证法。不证法故彼则见心。是故天子。若无</a><a name="0584b12" id="0584b12">所取。彼为证法。以证法故则不见心。不见心</a><a name="0584b13" id="0584b13">故则不出家。不出家故则无出家心。无出家</a><a name="0584b14" id="0584b14">心故彼则不发。以不发故则无有生。以无生</a><a name="0584b15" id="0584b15">故彼则尽苦。以尽苦故则毕竟尽。毕竟尽故</a><a name="0584b16" id="0584b16">彼则无尽。以无尽故则不可尽。不可尽者。则</a><a name="0584b17" id="0584b17">是虚空。天子。我时于彼善男子所。作如是教。</a><a name="0584b18" id="0584b18">复次天子。若复有人。来诣我所求出家者。我</a><a name="0584b19" id="0584b19">复教彼如是言曰。诸善男子。汝今莫发出家</a><a name="0584b20" id="0584b20">之心。所以者何。彼心无生不可得发。汝莫为</a><a name="0584b21" id="0584b21">异而保此心。复次天子。若更有人。来诣我所</a><a name="0584b22" id="0584b22">求出家者。我复教彼如是言曰。诸善男子。汝</a><a name="0584b23" id="0584b23">今若不断除须发。如是汝则真实出家</a><a name="0584b24" id="0584b24"><p>尔时善住意天子。复白文殊师利言。大士。以</a><a name="0584b25" id="0584b25">何义故作如斯说。文殊师利言。天子。世尊说</a><a name="0584b26" id="0584b26">法无所断除。善住意复问言。何等不断亦复</a><a name="0584b27" id="0584b27">不除。文殊师利言。天子色法不断亦不除。受</a><a name="0584b28" id="0584b28">想行识。不断亦不除。天子。若复有人作如</a><a name="0584b29" id="0584b29">是念。我除须发乃为出家。当知彼人则住我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110584a.htm'><img src='up.gif' border=0></a>
<a href='T110584c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>