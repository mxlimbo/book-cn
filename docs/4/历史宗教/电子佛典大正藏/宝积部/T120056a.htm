<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0328 佛说须赖经 0056a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 328 佛说须赖经</font> <font face='Arial'>(卷1)</font> <font face='Arial'>T12, p0056a</h2></font><hr>
<span class='old'>
</a><br><a name="0055c28" id="0055c28">　　无著不可污　　　当礼是至清</a><br><a name="0055c29" id="0055c29">　　奇相三十二　　　众好自严身</span><br><a name="0056a01" id="0056a01">　　八声无不闻　　　当礼天中天</a><br><a name="0056a02" id="0056a02">　　行地印文现　　　无畏威远震</a><br><a name="0056a03" id="0056a03">　　齿齐肩间回　　　当礼释中神</a><br><a name="0056a04" id="0056a04">　　我赞十力王　　　檀独欢喜诚</a><br><a name="0056a05" id="0056a05">　　自归佛得福　　　愿后如世尊　</p></a><a name="0056a06" id="0056a06"><p>尔时须赖。从大众人民。亦若干千天人。俱到</a><a name="0056a07" id="0056a07">佛所。皆礼佛足各坐一面。王波斯匿与其所</a><a name="0056a08" id="0056a08">从。前礼佛足却住一面。于是王手自取床。谓</a><a name="0056a09" id="0056a09">须赖言。愿仁坐此座。诸天众中未见须赖者。</a><a name="0056a10" id="0056a10">念是贫人有何功德。而见敬乃如此。释知诸</a><a name="0056a11" id="0056a11">天意言。诸依福者不宜轻是人。所以者何。我</a><a name="0056a12" id="0056a12">可为证。是人守戒奉法难及。且待须臾方见</a><a name="0056a13" id="0056a13">其德。须赖欲使诸天意解。即白佛言。唯愿世</a><a name="0056a14" id="0056a14">尊。解说菩萨得威神见敬。至于无上正真之</a><a name="0056a15" id="0056a15">道。是时佛放身光。焰着须赖。其形状踰于天</a><a name="0056a16" id="0056a16">帝百千倍。天意皆悦。知非凡人悉已。天华</a><a name="0056a17" id="0056a17">散其上。佛告须赖。菩萨在贵不以憍慢。现</a><a name="0056a18" id="0056a18">若卑贱。能使众人不贪富贵亦无恨贫是为</a><a name="0056a19" id="0056a19">净德。其在豪贵能率余人兴布施。意在智现</a><a name="0056a20" id="0056a20">愚。能使愚人疾解智慧。是为净德。已能制</a><a name="0056a21" id="0056a21">意如汝须赖。示现极贫守戒如法。为诸梵志</a><a name="0056a22" id="0056a22">居士众人所敬。是为清净知善方便。贤者阿</a><a name="0056a23" id="0056a23">难白佛言。须赖学来久如。佛告阿难。其学甚</a><a name="0056a24" id="0056a24">久。已事若干亿百千佛。现得三忍博达众智。</a><a name="0056a25" id="0056a25">顺行诸善自见贫鄙。意净如是。阿难言。今</a><a name="0056a26" id="0056a26">宁有人愿求佛者。佛言。欲天七千。色天万</a><a name="0056a27" id="0056a27">二千。世人数千。皆发无上正真道意。阿难复</a><a name="0056a28" id="0056a28">问须赖久如。当成为佛。佛号为何。国土何</a><a name="0056a29" id="0056a29">类。佛为阿难。说此偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120055c.htm'><img src='up.gif' border=0></a>
<a href='T120056b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>