<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0729b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷11)</font> 降魔品第十三 <font face='Arial'>T11, p0729b</h2></font><hr>
<span class='old'>
</a><a name="0729a28" id="0729a28">彼诸魔众到已。即时运魔业力。化现种种丑</a><a name="0729a29" id="0729a29">恶容相。发起多种不可意声。佷戾凶残哮吼</span><a name="0729b01" id="0729b01">震击。意欲摄伏毁害菩萨。是时会中有未离</a><a name="0729b02" id="0729b02">贪诸众生类。闻恶声已生大惊怖即趣命终。</a><a name="0729b03" id="0729b03">或未终间受多苦恼。以菩萨威神力故。而彼</a><a name="0729b04" id="0729b04">恶声久不能息。菩萨乃起大悲之心愍其逼</a><a name="0729b05" id="0729b05">恼。即为息灭诸有恶声。不令娆害一切众生。</a><a name="0729b06" id="0729b06">寂慧当知。此是菩萨善巧方便最胜境界。尔</a><a name="0729b07" id="0729b07">时菩萨。闻彼种种极恶声已。不生惊悚。何以</a><a name="0729b08" id="0729b08">故。菩萨所闻诸声。若美若恶悉如响应</a><a name="0729b09" id="0729b09"><p>复次寂慧。彼诸魔众。以诸恶相娆菩萨时。即</a><a name="0729b10" id="0729b10">有守护大菩提场。修菩提行诸贤圣众。以十</a><a name="0729b11" id="0729b11">六种言词毁呰诸魔。谓言恶者汝宜止止。勿</a><a name="0729b12" id="0729b12">得固起恶戾之相。而生娆害菩萨大士。所以</a><a name="0729b13" id="0729b13">者何。今汝诸魔欲坏菩萨。而菩萨力最大最</a><a name="0729b14" id="0729b14">胜。能坏汝等。如羸力人敌大力者。又汝诸魔</a><a name="0729b15" id="0729b15">欲胜菩萨。而菩萨力能胜汝等。如劣弱军战</a><a name="0729b16" id="0729b16">大勇者。又汝诸魔欲超菩萨。而菩萨力能超</a><a name="0729b17" id="0729b17">汝等。犹如星宿比月光明。又汝诸魔欲破菩</a><a name="0729b18" id="0729b18">萨。而菩萨力能破汝等。犹如猛风吹其糠秕。</a><a name="0729b19" id="0729b19">又汝诸魔欲摧菩萨。而菩萨力能摧汝等。犹</a><a name="0729b20" id="0729b20">如大树断截其根。又汝诸魔欲怖菩萨。而菩</a><a name="0729b21" id="0729b21">萨力能怖汝等。犹如群兽遇大师子。又汝诸</a><a name="0729b22" id="0729b22">魔欲令菩萨处枯涸地。而菩萨力能涸汝等。</a><a name="0729b23" id="0729b23">犹如炎日涸牛迹水。又汝诸魔欲毁菩萨而</a><a name="0729b24" id="0729b24">菩萨力能毁汝等。如边小国战大国土。又汝</a><a name="0729b25" id="0729b25">诸魔欲窥觇菩萨。而菩萨力能窥汝等。如恶</a><a name="0729b26" id="0729b26">人处脱其杀命。又汝诸魔欲乱菩萨。而菩萨</a><a name="0729b27" id="0729b27">力能乱汝等。犹如贾客广积珍财为火所爇。</a><a name="0729b28" id="0729b28">又汝诸魔欲令菩萨生大忧恼。而菩萨力能</a><a name="0729b29" id="0729b29">令汝等生大忧恼。如非法王失其王位。又汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110729a.htm'><img src='up.gif' border=0></a>
<a href='T110729c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>