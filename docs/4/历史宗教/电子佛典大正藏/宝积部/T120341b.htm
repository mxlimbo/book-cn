<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0365 佛说观无量寿佛经 0341b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 365 佛说观无量寿佛经</font> <font face='Arial'>(卷1)</font> 御制无量寿佛赞 <font face='Arial'>T12, p0341b</h2></font><hr>
<span class='old'>
</a><a name="0341a28" id="0341a28">惶惧。告耆婆言。汝不为我耶。耆婆白言。</a><a name="0341a29" id="0341a29">大王。慎莫害母。王闻此语忏悔求救。即</span><a name="0341b01" id="0341b01">便舍剑止不害母。敕语内官。闭置深宫不</a><a name="0341b02" id="0341b02">令复出。时韦提希被幽闭已。愁忧憔悴。遥</a><a name="0341b03" id="0341b03">向耆阇崛山。为佛作礼而作是言。如来世</a><a name="0341b04" id="0341b04">尊在昔之时。恒遣阿难来慰问我。我今愁</a><a name="0341b05" id="0341b05">忧。世尊威重无由得见。愿遣目连尊者阿</a><a name="0341b06" id="0341b06">难。与我相见。作是语已。悲泣雨泪遥向佛</a><a name="0341b07" id="0341b07">礼。未举头顷。尔时世尊在耆阇崛山。知韦</a><a name="0341b08" id="0341b08">提希心之所念。即敕大目揵连及以阿难。</a><a name="0341b09" id="0341b09">从空而来。佛从耆阇崛山没。于王宫出。</a><a name="0341b10" id="0341b10">时韦提希礼已举头。见世尊释迦牟尼佛。</a><a name="0341b11" id="0341b11">身紫金色坐百宝莲华。目连侍左。阿难在</a><a name="0341b12" id="0341b12">右。释梵护世诸天在虚空中。普雨天华持</a><a name="0341b13" id="0341b13">用供养。时韦提希见佛世尊。自绝璎珞举</a><a name="0341b14" id="0341b14">身投地。号泣向佛白言。世尊。我宿何罪生</a><a name="0341b15" id="0341b15">此恶子。世尊复有何等因缘。与提婆达多</a><a name="0341b16" id="0341b16">共为眷属。唯愿世尊。为我广说无忧恼处。</a><a name="0341b17" id="0341b17">我当往生。不乐阎浮提浊恶世也。此浊恶</a><a name="0341b18" id="0341b18">处。地狱饿鬼畜生盈满。多不善聚。愿我未</a><a name="0341b19" id="0341b19">来不闻恶声。不见恶人。今向世尊五体投</a><a name="0341b20" id="0341b20">地。求哀忏悔。唯愿佛日教我观于清净业</a><a name="0341b21" id="0341b21">处。尔时世尊放眉间光。其光金色。遍照十</a><a name="0341b22" id="0341b22">方无量世界。还住佛顶。化为金台如须弥</a><a name="0341b23" id="0341b23">山。十方诸佛净妙国土。皆于中现。或有国</a><a name="0341b24" id="0341b24">土七宝合成。复有国土纯是莲花。复有国</a><a name="0341b25" id="0341b25">土如自在天宫。复有国土如颇梨镜。十</a><a name="0341b26" id="0341b26">方国土皆于中现。有如是等无量诸佛国土</a><a name="0341b27" id="0341b27">严显可观。令韦提希见。时韦提希白佛言。</a><a name="0341b28" id="0341b28">世尊。是诸佛土。虽复清净皆有光明。我今</a><a name="0341b29" id="0341b29">乐生极乐世界阿弥陀佛所。唯愿世尊。教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120341a.htm'><img src='up.gif' border=0></a>
<a href='T120341c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>