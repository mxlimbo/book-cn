<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0363 佛说大乘无量寿庄严经 0321b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 363 佛说大乘无量寿庄严经</font> <font face='Arial'>(卷2)</font> <font face='Arial'>T12, p0321b</h2></font><hr>
<span class='old'>
</a><a name="0321a28" id="0321a28">及天人魔梵沙门婆罗门阿修罗等。发是愿</a><a name="0321a29" id="0321a29">已住真实慧。勇猛精进。修习无量功德。庄</span><a name="0321b01" id="0321b01">严佛刹入三摩地。历大阿僧祇劫。修菩萨行。</a><a name="0321b02" id="0321b02">不生悭贪心嗔恚心愚痴心。亦无欲想嗔想</a><a name="0321b03" id="0321b03">痴想色声香味触想。心不迷乱。口不喑哑。身</a><a name="0321b04" id="0321b04">不懈怠。但乐忆念过去诸佛所修善根行寂</a><a name="0321b05" id="0321b05">静行。远离虚妄坚守律仪。常以爱语饶益众</a><a name="0321b06" id="0321b06">生。于佛法僧信重恭敬调顺柔软。依真谛门</a><a name="0321b07" id="0321b07">植众德本。了空无相无愿无为无生无灭。善</a><a name="0321b08" id="0321b08">护口业不讥他过。善护身业不失律仪。善护</a><a name="0321b09" id="0321b09">意业清净无染。所有国城聚落。男女奴眷属。</a><a name="0321b10" id="0321b10">金银珍宝。乃至色声香味触等。都无所著。</a><a name="0321b11" id="0321b11">恒以布施持戒忍辱精进禅定智慧六度之</a><a name="0321b12" id="0321b12">行。利乐众生。轨范具足善根圆满。所生之</a><a name="0321b13" id="0321b13">处。有无量无数百千俱胝那由他珍宝之藏。</a><a name="0321b14" id="0321b14">从地涌出。摄受无量无数百千俱胝那由他</a><a name="0321b15" id="0321b15">众生。发阿耨多罗三藐三菩提心。如是之行</a><a name="0321b16" id="0321b16">无量无边说不能尽。复次阿难。作法苾刍行</a><a name="0321b17" id="0321b17">菩萨行时。于诸佛所尊重恭敬。承事供养未</a><a name="0321b18" id="0321b18">曾间断。为四大天王恒诣佛所。恭敬礼拜承</a><a name="0321b19" id="0321b19">事供养。为忉利天王恒诣佛所。恭敬礼拜承</a><a name="0321b20" id="0321b20">事供养。为夜摩天王。兜率天王。化乐天王。</a><a name="0321b21" id="0321b21">他化自在天王。乃至大梵天王等。恒诣佛所。</a><a name="0321b22" id="0321b22">恭敬礼拜承事供养。复次阿难。处阎浮提。</a><a name="0321b23" id="0321b23">为转轮王受灌顶位。及大臣官族等。恒诣佛</a><a name="0321b24" id="0321b24">所。恭敬礼拜承事供养。为刹帝利婆罗门等。</a><a name="0321b25" id="0321b25">恒诣佛所。恭敬礼拜承事供养。如是经无量</a><a name="0321b26" id="0321b26">无数百千万亿劫。亲近诸佛植众德本。所集</a><a name="0321b27" id="0321b27">阿耨多罗三藐三菩提</a><a name="0321b28" id="0321b28"><p>复次阿难。作法苾刍行菩萨行时。口中常出</a><a name="0321b29" id="0321b29">栴檀之香。身诸毛孔出优钵罗华香。其香普<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120321a.htm'><img src='up.gif' border=0></a>
<a href='T120321c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>