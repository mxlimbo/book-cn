<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0961a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷14)</font> 净居天子说偈赞佛品第二十四 <font face='Arial'>T11, p0961a</h2></font><hr>
<span class='old'>
</a><a name="0960c28" id="0960c28"><p>尔时具正念天子而说偈言</a><a name="0960c29" id="0960c29"><p class='lg'>　　佛于一切处　　　常起彼正念</span><br><a name="0961a01" id="0961a01">　　是故成道已　　　获得念无减　</p></a><a name="0961a02" id="0961a02"><p>尔时住等引天子而说偈言</a><a name="0961a03" id="0961a03"><p class='lg'>　　如来常在定　　　知众生性欲</a><br><a name="0961a04" id="0961a04">　　随彼所修行　　　而为说诸法　</p></a><a name="0961a05" id="0961a05"><p>尔时尊重正智天子而说偈言</a><a name="0961a06" id="0961a06"><p class='lg'>　　世尊大智海　　　边际无限量</a><br><a name="0961a07" id="0961a07">　　设经百千劫　　　说之不能尽　</p></a><a name="0961a08" id="0961a08"><p>尔时乐解脱天子而说偈言</a><a name="0961a09" id="0961a09"><p class='lg'>　　无能胜丈夫　　　乐最上解脱</a><br><a name="0961a10" id="0961a10">　　由证解脱故　　　于三有不着　</p></a><a name="0961a11" id="0961a11"><p>尔时相应解脱天子而说偈言</a><a name="0961a12" id="0961a12"><p class='lg'>　　牟尼大圣主　　　具解脱知见</a><br><a name="0961a13" id="0961a13">　　度无尽众生　　　真智无有减　</p></a><a name="0961a14" id="0961a14"><p>尔时观往行天子而说偈言</a><a name="0961a15" id="0961a15"><p class='lg'>　　昔于然灯佛　　　达胜义法行</a><br><a name="0961a16" id="0961a16">　　勤修不退转　　　证得大菩提　</p></a><a name="0961a17" id="0961a17"><p>尔时甚深行天子而说偈言</a><a name="0961a18" id="0961a18"><p class='lg'>　　佛久离诸恶　　　非如余有情</a><br><a name="0961a19" id="0961a19">　　知法自性空　　　于三际无碍　</p></a><a name="0961a20" id="0961a20"><p>尔时广慧天子而说偈言</a><a name="0961a21" id="0961a21"><p class='lg'>　　佛于一切智　　　心不生疑惑</a><br><a name="0961a22" id="0961a22">　　正念常现前　　　如持油满钵　</p></a><a name="0961a23" id="0961a23"><p>尔时无散乱天子而说偈言</a><a name="0961a24" id="0961a24"><p class='lg'>　　佛心常湛然　　　未曾有散乱</a><br><a name="0961a25" id="0961a25">　　法性本无染　　　众生不能解　</p></a><a name="0961a26" id="0961a26"><p>尔时安住智天子而说偈言</a><a name="0961a27" id="0961a27"><p class='lg'>　　如来不共法　　　甚深叵思议</a><br><a name="0961a28" id="0961a28">　　于一切众生　　　未曾不择舍　</p></a><a name="0961a29" id="0961a29"><p>尔时超诸有天子而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110960c.htm'><img src='up.gif' border=0></a>
<a href='T110961b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>