<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0345 慧上菩萨问大善权经 0157c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 345 慧上菩萨问大善权经</font> <font face='Arial'>(卷1)</font> <font face='Arial'>T12, p0157c</h2></font><hr>
<span class='old'>
</a><a name="0157b28" id="0157b28">世尊曰。闿士当行善权方便立于大哀。若劝</a><a name="0157b29" id="0157b29">一人导以法本。从其所生辄当获之信于善</span><a name="0157c01" id="0157c01">权。堕大地狱至于百劫。所遭苦痛恼剧之患。</a><a name="0157c02" id="0157c02">则当忍之。宁化一人使立德本不避此难。世</a><a name="0157c03" id="0157c03">尊告曰。善哉善哉。正士通达。是为菩萨大哀</a><a name="0157c04" id="0157c04">之行。超度诸受佛言族姓子。吾念过世无</a><a name="0157c05" id="0157c05">数劫时。有一学志。名曰焰光。处于林薮</a><a name="0157c06" id="0157c06">行吉祥愿。四百二十万岁净修梵行。过阕岁</a><a name="0157c07" id="0157c07">已入沙竭国有陶家女。见此学志姿貌姝好</a><a name="0157c08" id="0157c08">端正绝妙。欲意隆崇即自投托。学志问姊何</a><a name="0157c09" id="0157c09">所求乎。答曰慕仁。学志报言。吾不乐欲。女曰</a><a name="0157c10" id="0157c10">设不然者吾将自贼。焰光自念。吾护禁戒净</a><a name="0157c11" id="0157c11">修梵行。四百二十万岁。今若毁之非吉祥也。</a><a name="0157c12" id="0157c12">念已舍却离之七步。乃发慈哀。毁犯禁戒</a><a name="0157c13" id="0157c13">则堕地狱。若不如是女自残贼。宁令斯女获</a><a name="0157c14" id="0157c14">致安隐。吾当堪忍地狱之痛。焰光即还。又执</a><a name="0157c15" id="0157c15">其臂而喻之曰。从女之欲幸勿自危。学志退</a><a name="0157c16" id="0157c16">居习家之业十有二年。厌碍止足乃净四等。</a><a name="0157c17" id="0157c17">寿终之后生于梵天。佛言。族姓子。欲知尔时</a><a name="0157c18" id="0157c18">焰光学志。岂异人乎。莫造此观。则吾身是。</a><a name="0157c19" id="0157c19">陶家女者即瞿夷也。彼尚色欲此顺其心。吾</a><a name="0157c20" id="0157c20">以大哀越度生死百千之患。贤者且观余人</a><a name="0157c21" id="0157c21">所犯坠趣地狱。善权闿士更升梵天。佛告慧</a><a name="0157c22" id="0157c22">上。设舍利弗大目揵连。行善权者不使瞿和</a><a name="0157c23" id="0157c23">离比丘坠于地狱。所以者何。吾忆昔者拘楼</a><a name="0157c24" id="0157c24">秦佛时。有一比丘名曰无垢。处于闲居国家</a><a name="0157c25" id="0157c25">山窟。去彼不远有五神仙。有一女人道遇大</a><a name="0157c26" id="0157c26">雨。驰走避入无垢比丘所止之窟。雨霁出去。</a><a name="0157c27" id="0157c27">时五仙人见女各言。比丘奸秽谓之不净。无</a><a name="0157c28" id="0157c28">垢知诸神仙所念。即自踊身在于虚空去地</a><a name="0157c29" id="0157c29">四丈九尺。诸仙见之飞处空中。各曰如吾经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120157b.htm'><img src='up.gif' border=0></a>
<a href='T120158a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>