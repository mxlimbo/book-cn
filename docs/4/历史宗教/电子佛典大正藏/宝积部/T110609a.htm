<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0609a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷109)</font> 贤护长者会第三十九之一 称赞付法品第十 <font face='Arial'>T11, p0609a</h2></font><hr>
<span class='old'>
</a><a name="0608c28" id="0608c28">充盈具八功德。随意进啖入口便销。食已随</a><a name="0608c29" id="0608c29">顺无所妨碍。果报感致称心自然。又复食已</span><a name="0609a01" id="0609a01">身体光鲜无诸臭秽。又其长者家内。复有六</a><a name="0609a02" id="0609a02">万辇舆。各以种种珍奇庄严。真珠间错上下</a><a name="0609a03" id="0609a03">正等。悉有妙衣以覆其上。又以香花各各布</a><a name="0609a04" id="0609a04">散。水洒于地无有尘埃清净润泽。又其家内。</a><a name="0609a05" id="0609a05">复有种种最上音声。手打指弹及以气吹。其</a><a name="0609a06" id="0609a06">响微妙鸣亮入神。歌曲正得犹白鸽声心所</a><a name="0609a07" id="0609a07">乐闻。如此微妙庄严其家。又其家内园林树木</a><a name="0609a08" id="0609a08">扶疏茂盛。花卉交加红紫鲜洁。其树林间复</a><a name="0609a09" id="0609a09">有诸鸟。各各出好音声。其音和雅犹如天宫。</a><a name="0609a10" id="0609a10">约须弥山众宝合成。龙窟无异。又然种种灯</a><a name="0609a11" id="0609a11">明。其灯光明无风动摇处处洞彻。朗夜赫奕</a><a name="0609a12" id="0609a12">与昼不殊。又复其家所住国界有六万城。其</a><a name="0609a13" id="0609a13">城各有街巷相当。楼橹却敌悉皆具足。彼城</a><a name="0609a14" id="0609a14">处处诸国商人往来聚集。种种形状。种种语</a><a name="0609a15" id="0609a15">言。种种珍奇众。杂宝货。共相贸易填咽城</a><a name="0609a16" id="0609a16">市。百千万众不可胜计。又彼诸城周匝四边。</a><a name="0609a17" id="0609a17">园圃杂树数百千种。花果繁茂枝叶扶疏。蜂</a><a name="0609a18" id="0609a18">众竞来采其香味。又彼诸城多有象马及诸</a><a name="0609a19" id="0609a19">车乘。阿难。彼诸城内所有大富长者居士商</a><a name="0609a20" id="0609a20">主及以商人。恒常一心。皆共称叹跋陀罗波</a><a name="0609a21" id="0609a21">梨所有功德。合十指掌顶礼赞咏。况彼名闻</a><a name="0609a22" id="0609a22">心皆愿乐欲得睹见。又其国主波斯匿王。见</a><a name="0609a23" id="0609a23">跋陀罗波梨长者。资财富饶形势福德。自身</a><a name="0609a24" id="0609a24">卑愻犹如贫人羡其财宝</a><a name="0609a25" id="0609a25"><p>阿难。其彼真月长者童子。每一食时即有千</a><a name="0609a26" id="0609a26">种珍味。晨昏左右所须自然。又有五千婇</a><a name="0609a27" id="0609a27">女。围绕承奉以为娱乐。阿难。是真月长者童</a><a name="0609a28" id="0609a28">子所受快乐。比天帝释已胜千倍。匹于跋</a><a name="0609a29" id="0609a29">陀罗波梨。形貌颜色库藏资财受乐果报。百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110608c.htm'><img src='up.gif' border=0></a>
<a href='T110609b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>