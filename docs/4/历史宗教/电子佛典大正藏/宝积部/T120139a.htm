<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0139a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷1)</font> <font face='Arial'>T12, p0139a</h2></font><hr>
<span class='old'>
</a><a name="0138c28" id="0138c28">猗故有三着碍。何谓为三。一怀颠倒着于吾</a><a name="0138c29" id="0138c29">我。二不顺教计有他人。三念受法欲有所得。</span><a name="0139a01" id="0139a01">是为三碍。假使天子不计吾我净于三场。乃</a><a name="0139a02" id="0139a02">谓听法。不想报。不思念。不思察。何谓三场。</a><a name="0139a03" id="0139a03">一不得人亦不想报。二不有法无所悕望。三</a><a name="0139a04" id="0139a04">无吾我无所思慕。若使天子听法如此。是为</a><a name="0139a05" id="0139a05">等听。不为邪闻。善住意天子赞文殊曰。善</a><a name="0139a06" id="0139a06">哉善哉快说斯言。所住说者而不退转。文</a><a name="0139a07" id="0139a07">殊答曰。且止天子。勿得想念菩萨退转。所</a><a name="0139a08" id="0139a08">以者何。若有菩萨。成最正觉时亦不得道。</a><a name="0139a09" id="0139a09">天子又问。心不坚者何所退转。文殊答曰。</a><a name="0139a10" id="0139a10">淫怒痴转故曰为转。为报应转。六十二疑邪</a><a name="0139a11" id="0139a11">见所转。无明所转欲界色界无色界所转。</a><a name="0139a12" id="0139a12">声闻缘觉土地所转。应与不应众想所转。为</a><a name="0139a13" id="0139a13">诸受取妄想见转。诸处进退妄见所转。为</a><a name="0139a14" id="0139a14">诸计常断灭见转。为进不进合散所转。我</a><a name="0139a15" id="0139a15">人寿命之所见转。可意悦乐求慕见转。有常</a><a name="0139a16" id="0139a16">清净安隐我身颠倒见转。为是诸念挂碍所</a><a name="0139a17" id="0139a17">转。贪身众习众观所转。六十二见诸盖迷冥。</a><a name="0139a18" id="0139a18">贪欲嗔恚睡寤调戏。狐疑所转。阴种诸入四</a><a name="0139a19" id="0139a19">大所转想转想佛法众我当成佛故曰退转。</a><a name="0139a20" id="0139a20">吾当说法度脱众生逮得圣慧。由是想转假</a><a name="0139a21" id="0139a21">使奉修。而想十力十八不共诸佛之法。亦想</a><a name="0139a22" id="0139a22">根力及七觉意。亦着相好。亦复妄想严净佛</a><a name="0139a23" id="0139a23">土成声闻众。是为退转。一切诸应与不应。</a><a name="0139a24" id="0139a24">想与不想。设使天子。其行菩萨于此诸退而</a><a name="0139a25" id="0139a25">不退转。问曰。何所不转。答曰。通达佛慧则</a><a name="0139a26" id="0139a26">不退转。空无想愿则不退转。于本无行则不</a><a name="0139a27" id="0139a27">退转。亦于法界了其本际则不退转。所以者</a><a name="0139a28" id="0139a28">何。用平等行故不退转</a><a name="0139a29" id="0139a29"><p>善住意天子复问。文殊师利。如仁所说。设于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120138c.htm'><img src='up.gif' border=0></a>
<a href='T120139b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>