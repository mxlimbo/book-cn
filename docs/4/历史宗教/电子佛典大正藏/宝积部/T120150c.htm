<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0150c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0150c</h2></font><hr>
<span class='old'>
</a><a name="0150b28" id="0150b28">所见者为实虚耶。十方所见何方审谛。善住</a><a name="0150b29" id="0150b29">意答曰。悉虚不实。所以者何。一切诸法皆无</span><a name="0150c01" id="0150c01">所生。由如幻化如幻士相。一切诸法退无</a><a name="0150c02" id="0150c02">常存。自在所作示现变化。推极本末不生不</a><a name="0150c03" id="0150c03">起亦无所灭。文殊师利寻则赞曰。善哉善哉。</a><a name="0150c04" id="0150c04">讲法当然诚如所言。说是语时。彼众会中</a><a name="0150c05" id="0150c05">五百菩萨。以得四禅逮五神通识其宿命。往</a><a name="0150c06" id="0150c06">古世时所作善恶寻自已睹。皆复识命曾更</a><a name="0150c07" id="0150c07">所作。逆害父母。杀罗汉。乱圣众。坏佛寺。</a><a name="0150c08" id="0150c08">斯等罪业本所犯恶余殃未尽。念伤害心倍</a><a name="0150c09" id="0150c09">怀忧结志在疑网。由是之故。不能逮了此</a><a name="0150c10" id="0150c10">深法要。计有吾我所据微翳。卒不肯舍不</a><a name="0150c11" id="0150c11">逮法忍。于时世尊。欲得开化五百菩萨。则</a><a name="0150c12" id="0150c12">以威神现示文殊。文殊师利即从坐起。偏出</a><a name="0150c13" id="0150c13">右肩右手捉剑走到佛所。佛告文殊。且止且</a><a name="0150c14" id="0150c14">止。勿得造逆当以善害。所以者何。皆从心发</a><a name="0150c15" id="0150c15">因心生害。心已起顷便成为杀。时无央数诸</a><a name="0150c16" id="0150c16">菩萨众各心念言。斯一切法悉如幻耳。彼无</a><a name="0150c17" id="0150c17">吾我及人寿命。其意所念察其本末。无有父</a><a name="0150c18" id="0150c18">母无佛法众。亦无作者亦无受者。无行不行</a><a name="0150c19" id="0150c19">亦无果报。意自贪身而堕颠倒。愚戆凡夫悉</a><a name="0150c20" id="0150c20">不能解。心反处颠倒计我父母。所以者何。文</a><a name="0150c21" id="0150c21">殊师利聪明圣达。诸佛世尊所叹。功勋不可</a><a name="0150c22" id="0150c22">思议。道德超殊不可逮及。巍巍煌煌无以为</a><a name="0150c23" id="0150c23">喻。深入法忍了其本际。供养无数江河沙等</a><a name="0150c24" id="0150c24">诸佛大圣。而宣道教。于过去佛所作已办。晓</a><a name="0150c25" id="0150c25">了诸法慧无俦匹。其所说法靡不应时。见诸</a><a name="0150c26" id="0150c26">如来。常怀恭恪稽首自归。今执利剑走向如</a><a name="0150c27" id="0150c27">来。佛告之曰。且止且止。文殊师利勿造逆害</a><a name="0150c28" id="0150c28">当以善害。若分别此察其本际。不可分别何</a><a name="0150c29" id="0150c29">所佛名及法圣众。父母罗汉及庙寺名。其受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120150b.htm'><img src='up.gif' border=0></a>
<a href='T120151a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>