<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0659c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷117)</font> 宝髻菩萨会第四十七之一 粪扫衣比丘品第七 <font face='Arial'>T11, p0659c</h2></font><hr>
<span class='old'>
</a><a name="0659b28" id="0659b28">道心解自然相故。二曰戒品清净无诸相故。</a><a name="0659b29" id="0659b29">佛告族姓子。是为菩萨戒度无极清净之行。</span><a name="0659c01" id="0659c01">佛告族姓子。何谓菩萨忍度无极所行清净。</a><a name="0659c02" id="0659c02">若骂詈者默而不报。是口清净。若挝捶者受</a><a name="0659c03" id="0659c03">而不校。是身清净。若嗔恚者哀而不愠。是心</a><a name="0659c04" id="0659c04">清净。若毁辱者而不怀恨。是性清净。又若闻</a><a name="0659c05" id="0659c05">人发粗犷辞。以护众生不兴忿恨。设有刀杖</a><a name="0659c06" id="0659c06">加身瓦石打掷。护于后世而不怀害。节节解</a><a name="0659c07" id="0659c07">身不以忧戚。将顺道故。见人求乞不起嗔</a><a name="0659c08" id="0659c08">恚。济四恩故发于慈心。不恼恚者。亲佛道</a><a name="0659c09" id="0659c09">故。造悲哀心具足愿故。功勋流布莫不奉命。</a><a name="0659c10" id="0659c10">多所愍故。仁心德称所可布施。为道法行弃</a><a name="0659c11" id="0659c11">魔天故。又念佛道而行忍辱。成佛身故。若念</a><a name="0659c12" id="0659c12">觉意而行忍辱。具十力故。若念于惠而行忍</a><a name="0659c13" id="0659c13">辱。欲备三达无挂碍故。设念愍伤而行忍辱。</a><a name="0659c14" id="0659c14">成大慈故。念度虚妄而行忍辱。究大哀故。念</a><a name="0659c15" id="0659c15">如师子。无恐惧者。而行忍辱。无所畏故。念</a><a name="0659c16" id="0659c16">无见顶而行忍辱。处于众生不自大故。念具</a><a name="0659c17" id="0659c17">相好而行忍辱。普欲救济一切世故。具诸佛</a><a name="0659c18" id="0659c18">法而行忍辱。成通慧故。佛告族姓子。有二事</a><a name="0659c19" id="0659c19">法净忍辱力。一曰精修道业。二曰合集义</a><a name="0659c20" id="0659c20">力。彼所可言。若能忍辱身心无倚。是集义</a><a name="0659c21" id="0659c21">力。于一切法而无所著。行忍辱者。是修道义。</a><a name="0659c22" id="0659c22">有净忍者能忍众生。了知无人堪任诸法。</a><a name="0659c23" id="0659c23">悉为澹怕。是为净忍。所以者何。于彼亦无</a><a name="0659c24" id="0659c24">可忍及与非忍。于一切法无所逮得。乃名曰</a><a name="0659c25" id="0659c25">忍。计于忍者亦不可获。于一切法无所著者。</a><a name="0659c26" id="0659c26">乃名曰忍。其无所倚忍无处所。不受诸法。是</a><a name="0659c27" id="0659c27">曰为忍。不以所取为忍辱也。其有不计我人</a><a name="0659c28" id="0659c28">寿命之法。是曰忍辱。不着身命。察如墙壁瓦</a><a name="0659c29" id="0659c29">石之数。乃曰为忍也。佛告族姓子。菩萨有二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110659b.htm'><img src='up.gif' border=0></a>
<a href='T110660a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>