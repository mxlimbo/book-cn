<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0350 佛说遗日摩尼宝经 0192a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 350 佛说遗日摩尼宝经</font> <font face='Arial'>(卷1)</font> <font face='Arial'>T12, p0192a</h2></font><hr>
<span class='old'>
</a><a name="0191c28" id="0191c28">者有身以观为药。四意止以身心为念。是为</a><a name="0191c29" id="0191c29">药。四意断一切恶悉断。是为药。四神足念合</span><a name="0192a01" id="0192a01">会成身以空弃为药。五根五力不信懈怠念</a><a name="0192a02" id="0192a02">功德为药。七觉意入法黠是为药。外道及不</a><a name="0192a03" id="0192a03">信以八道为药。是为各各分别药。佛语迦叶。</a><a name="0192a04" id="0192a04">若阎浮利。若医若医弟子者。或医王最尊三</a><a name="0192a05" id="0192a05">千国土满其中者。或医王满其中。虽有乃尔</a><a name="0192a06" id="0192a06">所医王。不能愈外道及不信者。不知当持何</a><a name="0192a07" id="0192a07">等法药愈也。菩萨作是念。不持世间药愈人</a><a name="0192a08" id="0192a08">病也。当持佛法药愈人病。何等为佛法药。随</a><a name="0192a09" id="0192a09">其因缘。黠慧中无我无人无寿无命。信空度</a><a name="0192a10" id="0192a10">脱。空无空闻是不恐不惧。持精进推念心。何</a><a name="0192a11" id="0192a11">等心入淫。何等心入嗔怒。何等心入痴。持过</a><a name="0192a12" id="0192a12">去当来今现在心入耶。过去为尽甫当来未</a><a name="0192a13" id="0192a13">至今现在无所住也。佛语迦叶言。心无色无</a><a name="0192a14" id="0192a14">视无见。佛语迦叶言。诸佛亦不见心者。本无</a><a name="0192a15" id="0192a15">所有无所因也。自作是因缘。自得是死生。心</a><a name="0192a16" id="0192a16">远至而独行。心譬如流水上生泡沫须臾而</a><a name="0192a17" id="0192a17">灭。心譬如天暴雨卒来无期。爱欲亦如是卒</a><a name="0192a18" id="0192a18">来无期心譬如飞鸟猕猴不适止一处也。心</a><a name="0192a19" id="0192a19">所因不适止一处也。譬如画师各各赋彩</a><a name="0192a20" id="0192a20">心各各异。如是随行所为。譬如王于众人中</a><a name="0192a21" id="0192a21">为上。心于诸功德中无上。譬如苍蝇在粪上</a><a name="0192a22" id="0192a22">住自以为净。心亦如是入爱欲中自以为净。</a><a name="0192a23" id="0192a23">心譬如怨家掷人着恶道中无有期也。譬如</a><a name="0192a24" id="0192a24">持灰作城。持无常作有常。譬如持钩行钓鱼</a><a name="0192a25" id="0192a25">得。心持非我所是我所。心譬如贼。所作功德</a><a name="0192a26" id="0192a26">反自辱。譬如阪上上下。心须臾有爱须臾有</a><a name="0192a27" id="0192a27">憎。心譬如怨家但伺人便。心常欲闻香。譬如</a><a name="0192a28" id="0192a28">画瓶盛屎。有何他奇心喜味。譬如奴随大夫</a><a name="0192a29" id="0192a29">使心乐对。譬如飞蛾自投灯火中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120191c.htm'><img src='up.gif' border=0></a>
<a href='T120192b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>