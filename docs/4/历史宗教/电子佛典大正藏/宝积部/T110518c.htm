<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0518c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷90)</font> 优波离会第二十四 富楼那品第八 <font face='Arial'>T11, p0518c</h2></font><hr>
<span class='old'>
</a><br><a name="0518b28" id="0518b28">　　我常叹说持净戒　　　亦无众生破戒者</a><br><a name="0518b29" id="0518b29">　　破戒之性犹虚空　　　清净持戒亦如是</span><br><a name="0518c01" id="0518c01">　　我说忍辱为最胜　　　无见无生为忍性</a><br><a name="0518c02" id="0518c02">　　实无少法可嗔者　　　由是说名殊胜忍</a><br><a name="0518c03" id="0518c03">　　我说昼夜常精进　　　寤寐恒觉为无上</a><br><a name="0518c04" id="0518c04">　　虽经多劫勤修行　　　然于所作无增减</a><br><a name="0518c05" id="0518c05">　　禅定解脱及三昧　　　开示世间如实门</a><br><a name="0518c06" id="0518c06">　　法性本来无所动　　　随顺假说诸禅定</a><br><a name="0518c07" id="0518c07">　　观察觉了名智慧　　　了知诸法名智人</a><br><a name="0518c08" id="0518c08">　　诸法自性无所有　　　亦无观察了知者</a><br><a name="0518c09" id="0518c09">　　我常叹说修苦行　　　爱乐头陀寂静法</a><br><a name="0518c10" id="0518c10">　　能知诸法不可得　　　是名清净知足人</a><br><a name="0518c11" id="0518c11">　　我说地狱诸苦事　　　死入大怖恶道中</a><br><a name="0518c12" id="0518c12">　　无量众生起厌心　　　实无恶趣可来往</a><br><a name="0518c13" id="0518c13">　　刀杖鉾槊众苦具　　　亦无有能造作者</a><br><a name="0518c14" id="0518c14">　　由分别故而见有　　　无量楚毒迫其身</a><br><a name="0518c15" id="0518c15">　　园林种种妙花敷　　　宫殿众宝相辉映</a><br><a name="0518c16" id="0518c16">　　亦无有人能作者　　　皆从分别妄心生</a><br><a name="0518c17" id="0518c17">　　虚伪之法诳世间　　　凡夫系着生颠倒</a><br><a name="0518c18" id="0518c18">　　犹如分别诸幻焰　　　于此取舍悉皆空</a><br><a name="0518c19" id="0518c19">　　我说发趣菩提心　　　利益世间最殊胜</a><br><a name="0518c20" id="0518c20">　　而实菩提不可得　　　亦无发趣菩提者</a><br><a name="0518c21" id="0518c21">　　心性清净常光明　　　真实无伪无爱染</a><br><a name="0518c22" id="0518c22">　　凡夫分别生贪着　　　而彼烦恼本来空</a><br><a name="0518c23" id="0518c23">　　诸法自性常寂静　　　何有贪欲及嗔痴</a><br><a name="0518c24" id="0518c24">　　不见生贪离欲处　　　尔乃名为得涅槃</a><br><a name="0518c25" id="0518c25">　　其心未曾生染着　　　由是成就大菩提</a><br><a name="0518c26" id="0518c26">　　于无数劫修众行　　　度脱无量诸众生</a><br><a name="0518c27" id="0518c27">　　众生自性不可得　　　实无众生可度者</a><br><a name="0518c28" id="0518c28">　　譬如世间大幻师　　　化作无边千亿众</a><br><a name="0518c29" id="0518c29">　　还复害此诸化人　　　于此幻化无增损<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110518b.htm'><img src='up.gif' border=0></a>
<a href='T110519a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>