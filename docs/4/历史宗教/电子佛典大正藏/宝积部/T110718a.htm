<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0718a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷6)</font> 如来身密不思议品第七之一 <font face='Arial'>T11, p0718a</h2></font><hr>
<span class='old'>
</a><a name="0717c28" id="0717c28">已审谛观察。不能得见如来顶相。亦复不能</a><a name="0717c29" id="0717c29">度量佛身分量边际。时风持菩萨。前诣世尊</span><a name="0718a01" id="0718a01">莲华吉祥藏王如来所。头面礼足右绕七匝住</a><a name="0718a02" id="0718a02">立佛前。白佛言。世尊。我所来此其远近邪。彼</a><a name="0718a03" id="0718a03">佛告言。善男子。过百俱胝殑伽沙数等佛国</a><a name="0718a04" id="0718a04">土已到此世界。风持菩萨白彼佛言。世尊。我</a><a name="0718a05" id="0718a05">为不能观彼世尊释迦牟尼如来顶相。亦复</a><a name="0718a06" id="0718a06">不能观彼佛身分量边际。故远来此而伸请</a><a name="0718a07" id="0718a07">问。彼佛答言。善男子。假使汝今尽其神力。极</a><a name="0718a08" id="0718a08">尽上方一切世界。经于殑伽沙数等劫。亦复</a><a name="0718a09" id="0718a09">不能知彼佛身分量边际。又善男子。假使尽</a><a name="0718a10" id="0718a10">诸喻法不能譬喻。彼佛如来。所有戒定慧解</a><a name="0718a11" id="0718a11">脱解脱知见种种功德。若身语心若色若相。</a><a name="0718a12" id="0718a12">一切喻法皆不能喻。以彼如来超数法故。唯</a><a name="0718a13" id="0718a13">除虚空而可喻之。所谓如来戒定慧解脱解</a><a name="0718a14" id="0718a14">脱知见。悉如虚空故。若身语心若色若相。此</a><a name="0718a15" id="0718a15">说一切皆如虚空。是故应知。虚空无量故。如</a><a name="0718a16" id="0718a16">来身相亦复无量。寂慧。彼风持菩萨于彼佛</a><a name="0718a17" id="0718a17">所。闻是说已发希有心。踊跃欢喜适悦庆快。</a><a name="0718a18" id="0718a18">即时头面礼彼佛足。右绕七匝承佛威神。于</a><a name="0718a19" id="0718a19">刹那间隐彼佛土。还复至此娑婆世界。住立</a><a name="0718a20" id="0718a20">世尊释迦牟尼佛前。顶礼佛足右绕三匝。合</a><a name="0718a21" id="0718a21">掌谛诚向佛世尊。说伽陀曰</a><a name="0718a22" id="0718a22"><p class='lg'>　　一切佛法极广大　　　与虚空等无边际</a><br><a name="0718a23" id="0718a23">　　若人意欲度其边　　　彼即自招于损害</a><br><a name="0718a24" id="0718a24">　　我过百俱胝数量　　　殑伽沙等佛刹土</a><br><a name="0718a25" id="0718a25">　　往一如来刹土中　　　欲观如来身分量</a><br><a name="0718a26" id="0718a26">　　我既至彼佛刹已　　　世界名曰大莲华</a><br><a name="0718a27" id="0718a27">　　不能观佛顶相高　　　亦复不知身分量</a><br><a name="0718a28" id="0718a28">　　化主世尊居彼刹　　　其名吉祥藏王尊</a><br><a name="0718a29" id="0718a29">　　彼佛知我意所思　　　发如是言为我说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110717c.htm'><img src='up.gif' border=0></a>
<a href='T110718b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>