<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0353 胜鬘师子吼一乘大方便方广经 0219a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 353 胜鬘师子吼一乘大方便方广经</font> <font face='Arial'>(卷1)</font> 摄受章第四 <font face='Arial'>T12, p0219a</h2></font><hr>
<span class='old'>
</a><a name="0218c28" id="0218c28">男子善女人。即是摄受正法。何以故。若摄受</a><a name="0218c29" id="0218c29">正法善男子善女人。为摄受正法舍三种</span><a name="0219a01" id="0219a01">分。何等为三。谓身命财。善男子善女人舍</a><a name="0219a02" id="0219a02">身者。生死后际等离老病死。得不坏常住</a><a name="0219a03" id="0219a03">无有变易不可思议功德如来法身。舍命者。</a><a name="0219a04" id="0219a04">生死后际等毕竟离死。得无边常住不可思</a><a name="0219a05" id="0219a05">议功德。通达一切甚深佛法。舍财者。生死</a><a name="0219a06" id="0219a06">后际等得不共一切众生无尽无减毕竟常</a><a name="0219a07" id="0219a07">住不可思议具足功德。得一切众生殊胜供</a><a name="0219a08" id="0219a08">养。世尊。如是舍三分善男子善女人。摄</a><a name="0219a09" id="0219a09">受正法。常为一切诸佛所记一切众生之</a><a name="0219a10" id="0219a10">所瞻仰</a><a name="0219a11" id="0219a11"><p>世尊。又善男子善女人摄受正法者。法欲</a><a name="0219a12" id="0219a12">灭时。比丘比丘尼优婆塞<span class='corr'>优</span>婆夷。朋党诤讼</a><a name="0219a13" id="0219a13">破坏离散。以不谄曲不欺诳不幻伪。爱乐正</a><a name="0219a14" id="0219a14">法。摄受正法。入法朋中。入法朋者。必为</a><a name="0219a15" id="0219a15">诸佛之所授记。世尊。我见摄受正法如是</a><a name="0219a16" id="0219a16">大力。佛为实眼实智。为法根本。为通达法。</a><a name="0219a17" id="0219a17">为正法依。亦悉知见</a><a name="0219a18" id="0219a18"><p>尔时世尊。于胜鬘所说摄受正法大精进力。</a><a name="0219a19" id="0219a19">起随喜心。如是胜鬘。如汝所说。摄受正法</a><a name="0219a20" id="0219a20">大精进力。如大力士少触身分生大苦痛。</a><a name="0219a21" id="0219a21">如是胜鬘。少摄受正法令魔苦恼。我不见</a><a name="0219a22" id="0219a22">余一善法令魔忧苦如少摄受正法。又如</a><a name="0219a23" id="0219a23">牛王形色无比胜一切牛。如是大乘少摄受</a><a name="0219a24" id="0219a24">正法。胜于一切二乘善根。以广大故。又如</a><a name="0219a25" id="0219a25">须弥山王端严殊特胜于众山。如是大乘舍</a><a name="0219a26" id="0219a26">身命财以摄取心摄受正法。胜不舍身命</a><a name="0219a27" id="0219a27">财初住大乘一切善根。何况二乘。以广大</a><a name="0219a28" id="0219a28">故。是故胜鬘。当以摄受正法。开示众生教</a><a name="0219a29" id="0219a29">化众生建立众生。如是胜鬘。摄受正法。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120218c.htm'><img src='up.gif' border=0></a>
<a href='T120219b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>