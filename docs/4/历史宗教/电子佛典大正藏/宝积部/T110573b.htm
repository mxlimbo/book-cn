<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0573b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷102)</font> 第三十六善住意天子会 缘起品第一 <font face='Arial'>T11, p0573b</h2></font><hr>
<span class='old'>
</a><a name="0573a28" id="0573a28">即便告彼诸菩萨言。诸善男子。欲往随意。</a><a name="0573a29" id="0573a29">汝应知时</span><a name="0573b01" id="0573b01"><p>尔时十方无量阿僧祇不思议不可计不可称</a><a name="0573b02" id="0573b02">不可量亿那由他百千频婆罗菩萨摩诃萨。</a><a name="0573b03" id="0573b03">各礼佛足已。犹如壮士屈伸臂顷。各于彼世</a><a name="0573b04" id="0573b04">界没。而来现此娑婆国土。是时十方诸来菩</a><a name="0573b05" id="0573b05">萨摩诃萨众。皆诣世尊释迦如来应供正遍</a><a name="0573b06" id="0573b06">觉所。其间或有能雨众香。所谓涂香末香及</a><a name="0573b07" id="0573b07">以香鬘。来诣世尊释迦如来应供正遍觉所。</a><a name="0573b08" id="0573b08">或有菩萨雨诸妙花。所谓优钵罗花。钵头摩</a><a name="0573b09" id="0573b09">花。<span class='corr'>拘</span>物头花。分陀利花。瞻波迦花。波吒利</a><a name="0573b10" id="0573b10">花。陀奴迦利花。阿他目多迦花。苏摩那花。</a><a name="0573b11" id="0573b11">婆利师迦花。曼陀罗花。摩诃曼陀罗花。波卢</a><a name="0573b12" id="0573b12">沙花。摩诃波卢沙花。旃陀罗花。摩诃旃陀罗</a><a name="0573b13" id="0573b13">花。微妙旃陀罗花。斫迦罗花。摩诃斫迦罗花。</a><a name="0573b14" id="0573b14">最妙斫迦罗花。雨如是等种种花鬘。来诣世</a><a name="0573b15" id="0573b15">尊释迦如来应供正遍觉所。或有菩萨摩诃</a><a name="0573b16" id="0573b16">萨。能出百千上妙诸音。来诣世尊释迦如来</a><a name="0573b17" id="0573b17">应供正遍觉所。复有菩萨摩诃萨。能以一音。</a><a name="0573b18" id="0573b18">遍满三千大千世界。歌赞佛德。来诣世尊释</a><a name="0573b19" id="0573b19">迦如来应供正遍觉所。以如是等种种庄严。</a><a name="0573b20" id="0573b20">咸诣世尊释迦如来应供正遍觉所。时彼十</a><a name="0573b21" id="0573b21">方诸来菩萨摩诃萨众。大集于此娑婆世界。</a><a name="0573b22" id="0573b22">而此三千大千世界。所有众生地狱畜生饿</a><a name="0573b23" id="0573b23">鬼。若阎魔界。悉皆寂然身心安乐。无有贪</a><a name="0573b24" id="0573b24">欲嗔恚愚痴。远离众毒嫉妒谄诳我慢热恼。</a><a name="0573b25" id="0573b25">一切众生皆起慈心。具足欢喜。何以故。以彼</a><a name="0573b26" id="0573b26">十方诸大菩萨威神力故。其事若是。尔时十</a><a name="0573b27" id="0573b27">方无量百千亿那由他。诸大菩萨摩诃萨等。</a><a name="0573b28" id="0573b28">咸集世尊释迦如来应供正遍觉所。到佛所</a><a name="0573b29" id="0573b29">已。头面礼敬右绕三匝。住于虚空。即入菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110573a.htm'><img src='up.gif' border=0></a>
<a href='T110573c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>