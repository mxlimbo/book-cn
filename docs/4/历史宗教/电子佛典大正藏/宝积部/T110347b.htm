<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0347b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷60)</font> 文殊师利授记会第十五之一 菩萨藏会第十二之二十大自在天授记品第十二 <font face='Arial'>T11, p0347b</h2></font><hr>
<span class='old'>
</a><a name="0347a28" id="0347a28">那由他阿僧祇劫已来。起如是愿。我以无碍</a><a name="0347a29" id="0347a29">天眼。所见十方无量无边诸佛刹中一切如</span><a name="0347b01" id="0347b01">来。若非是我劝发决定菩提之心教授教诫。</a><a name="0347b02" id="0347b02">令修布施持戒忍辱精进禅定智慧。乃至令</a><a name="0347b03" id="0347b03">得阿耨多罗三藐三菩提。我于菩提终不应</a><a name="0347b04" id="0347b04">证。而我要当满此所愿。然后乃证无上菩提。</a><a name="0347b05" id="0347b05">时彼众中诸菩萨等咸作是念。文殊师利无</a><a name="0347b06" id="0347b06">碍天眼见几如来。是时世尊知诸菩萨心之</a><a name="0347b07" id="0347b07">所念。即告师子勇猛雷音菩萨言。善男子。譬</a><a name="0347b08" id="0347b08">如以此三千大千世界碎为微尘。于意云何。</a><a name="0347b09" id="0347b09">此诸微尘。可以算计知其数不。答言不也世</a><a name="0347b10" id="0347b10">尊。佛言善男子。文殊师利无碍天眼。见于东</a><a name="0347b11" id="0347b11">方无量诸佛复过是数。南西北方四维上下</a><a name="0347b12" id="0347b12">亦复如是。时文殊师利白佛言。世尊。我有是</a><a name="0347b13" id="0347b13">愿以恒河沙等诸佛世界。为一佛刹。无量妙</a><a name="0347b14" id="0347b14">宝间错庄严。若不尔者我终不证无上菩提。</a><a name="0347b15" id="0347b15">复次世尊。我复有愿。令我刹中有菩提树。其</a><a name="0347b16" id="0347b16">量正等十大千界。彼树光明遍此佛刹。复次</a><a name="0347b17" id="0347b17">世尊。我复有愿。我坐菩提树已。证得阿耨多</a><a name="0347b18" id="0347b18">罗三藐三菩提乃至涅槃。于其中间不起此</a><a name="0347b19" id="0347b19">座。但以变化遍于十方无量无数诸佛刹土。</a><a name="0347b20" id="0347b20">为诸众生而演说法。复次世尊。我复有愿。令</a><a name="0347b21" id="0347b21">我刹中无女人名。纯菩萨众离烦恼垢具净</a><a name="0347b22" id="0347b22">梵行。初生之时袈裟随体结加趺坐忽然而</a><a name="0347b23" id="0347b23">现。如是菩萨遍满其刹。无有声闻辟支佛名。</a><a name="0347b24" id="0347b24">唯除如来之所变化。往诣十方。为诸众生说</a><a name="0347b25" id="0347b25">三乘法。尔时师子勇猛雷音菩萨白佛言。世</a><a name="0347b26" id="0347b26">尊。文殊师利。当来成佛名为何等。佛言善男</a><a name="0347b27" id="0347b27">子。此文殊师利成佛之时名为普见。以何义</a><a name="0347b28" id="0347b28">故而名普见。以彼如来于十方无量百千亿</a><a name="0347b29" id="0347b29">那由他诸佛刹中普皆令见。若诸众生见彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110347a.htm'><img src='up.gif' border=0></a>
<a href='T110347c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>