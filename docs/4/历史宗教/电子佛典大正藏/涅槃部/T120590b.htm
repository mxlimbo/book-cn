<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0590b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷38)</font> 迦叶菩萨品第十二之一 <font face='Arial'>T12, p0590b</h2></font><hr>
<span class='old'>
</a><br><a name="0590a28" id="0590a28">　　我今赞叹慈悲心　　　为报身口二种业</a><br><a name="0590a29" id="0590a29">　　世间常乐自利益　　　如来终不为是事</span><br><a name="0590b01" id="0590b01">　　能断众生世果报　　　是故我礼自他利</a><br><a name="0590b02" id="0590b02">　　世间逐亲作益厚　　　如来利益无怨亲</a><br><a name="0590b03" id="0590b03">　　佛无是相如世人　　　是故其心等无二</a><br><a name="0590b04" id="0590b04">　　世间说异作业异　　　如来如说业无差</a><br><a name="0590b05" id="0590b05">　　凡所修行断诸行　　　是故得名为如来</a><br><a name="0590b06" id="0590b06">　　先已了知烦恼过　　　示现处之为众生</a><br><a name="0590b07" id="0590b07">　　久于世间得解脱　　　乐处生死慈悲故</a><br><a name="0590b08" id="0590b08">　　虽现天身及人身　　　慈悲随逐如犊子</a><br><a name="0590b09" id="0590b09">　　如来即是众生母　　　慈心即是小犊子</a><br><a name="0590b10" id="0590b10">　　自受众苦念众生　　　悲念时心不悔没</a><br><a name="0590b11" id="0590b11">　　怜愍心盛不觉苦　　　故我稽首拔苦者</a><br><a name="0590b12" id="0590b12">　　如来虽作无量福　　　身口意业恒清净</a><br><a name="0590b13" id="0590b13">　　常为众生不为己　　　是故我礼清净业</a><br><a name="0590b14" id="0590b14">　　如来受苦不觉苦　　　见众受苦如己苦</a><br><a name="0590b15" id="0590b15">　　虽为众生处地狱　　　不生苦想及悔心</a><br><a name="0590b16" id="0590b16">　　一切众生受异苦　　　悉是如来一人苦</a><br><a name="0590b17" id="0590b17">　　觉已其心转坚固　　　故能勤修无上道</a><br><a name="0590b18" id="0590b18">　　佛具一味大慈心　　　悲念众生如子想</a><br><a name="0590b19" id="0590b19">　　众生不知佛能救　　　故谤如来及法僧</a><br><a name="0590b20" id="0590b20">　　世间虽具众烦恼　　　亦有无量诸过恶</a><br><a name="0590b21" id="0590b21">　　如是众结及罪过　　　佛初发心已能坏</a><br><a name="0590b22" id="0590b22">　　唯有诸佛能赞佛　　　除佛无能赞叹者</a><br><a name="0590b23" id="0590b23">　　我今唯以一法赞　　　所谓慈心游世间</a><br><a name="0590b24" id="0590b24">　　如来慈是大法聚　　　是慈亦能度众生</a><br><a name="0590b25" id="0590b25">　　即是无上真解脱　　　解脱即是大涅槃　</p>                </a><a name="0590b26" id="0590b26"><p class='juan'>
大般涅槃经卷第三十八</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120590a.htm'><img src='up.gif' border=0></a>
<a href='T120590c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>