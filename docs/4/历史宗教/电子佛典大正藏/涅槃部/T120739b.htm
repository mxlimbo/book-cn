<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0739b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷20)</font> <font face='Arial'>T12, p0739b</h2></font><hr>
<span class='old'>
</a><a name="0739a28" id="0739a28">当有罪耶。当无罪耶。我自作耶。为他作</a><a name="0739a29" id="0739a29">耶。我受报耶。身受报耶。如是疑见无量烦</span><a name="0739b01" id="0739b01">恼覆众生心。因是疑见生六种心。决定有</a><a name="0739b02" id="0739b02">我。决定无我。我见我。我见无我。无我见</a><a name="0739b03" id="0739b03">我。我作我受我知。是名邪见。如来永拔如</a><a name="0739b04" id="0739b04">是无量见漏根本。是故非漏。善男子。菩萨</a><a name="0739b05" id="0739b05">摩诃萨于大涅槃修圣行者。亦得永断如</a><a name="0739b06" id="0739b06">是诸漏。诸佛如来常修圣行。是故无漏</a><a name="0739b07" id="0739b07">善男子。凡夫不能善摄五根则有三漏。为</a><a name="0739b08" id="0739b08">恶所牵至不善处。善男子。譬如恶马其性</a><a name="0739b09" id="0739b09">佷悷能令乘者至险恶处。不能善摄此五</a><a name="0739b10" id="0739b10">根者亦复如是。令人远离涅槃善道至诸</a><a name="0739b11" id="0739b11">恶处。譬如恶象心未调顺。有人乘之不随</a><a name="0739b12" id="0739b12">意去。远离城邑至空旷处。不能善摄此五</a><a name="0739b13" id="0739b13">根者亦复如是。将人远离涅槃城邑。至于</a><a name="0739b14" id="0739b14">生死旷野之处。善男子。譬如佞臣教王作</a><a name="0739b15" id="0739b15">恶。五根佞臣亦复如是。常教众生造无量</a><a name="0739b16" id="0739b16">恶。善男子。譬如恶子不受师长父母教敕</a><a name="0739b17" id="0739b17">则无恶不造。不调五根亦复如是。不受</a><a name="0739b18" id="0739b18">师长善言教敕无恶不造。善男子。凡夫之</a><a name="0739b19" id="0739b19">人不摄五根。常为地狱畜生饿鬼之所贼</a><a name="0739b20" id="0739b20">害。亦如怨盗害及善人。善男子。凡夫之人</a><a name="0739b21" id="0739b21">不摄五根驰骋五尘。譬如牧牛不善守护</a><a name="0739b22" id="0739b22">犯人苗稼。凡夫之人不摄五根。常在诸有</a><a name="0739b23" id="0739b23">多受苦恼。善男子。菩萨摩诃萨修大涅槃</a><a name="0739b24" id="0739b24">行圣行时。常能善调守摄五根。怖畏贪欲</a><a name="0739b25" id="0739b25">嗔恚愚痴憍慢嫉妒。为得一切诸善法故。</a><a name="0739b26" id="0739b26">善男子。若能善守此五根者则能摄心。若</a><a name="0739b27" id="0739b27">能摄心则摄五根。譬如有人拥护于王则</a><a name="0739b28" id="0739b28">护国土护国土者则护于王。菩萨摩诃萨</a><a name="0739b29" id="0739b29">亦复如是。若得闻是大涅槃经则得智慧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120739a.htm'><img src='up.gif' border=0></a>
<a href='T120739c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>