<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0871a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0871a</h2></font><hr>
<span class='old'>
</a><a name="0870c28" id="0870c28">于天人阿修罗为无上尊。父母欢喜举声叹</a><a name="0870c29" id="0870c29">曰。我生童子堕地行七步世未曾有。时诸众</span><a name="0871a01" id="0871a01">生皆言奇特。而我未曾为童子也。无数劫来</a><a name="0871a02" id="0871a02">离婴儿行。清净法身非为骨肉秽食所长。</a><a name="0871a03" id="0871a03">法身示现而为童子随顺世间。南行七步现</a><a name="0871a04" id="0871a04">为一切无上福田。西行七步现究竟断生老</a><a name="0871a05" id="0871a05">病死。于一切众生为最后边。东行七步现为</a><a name="0871a06" id="0871a06">一切众生前导。向于四维行七步者。现断众</a><a name="0871a07" id="0871a07">邪烦恼魔行。自在天子皆悉降伏。当成应供</a><a name="0871a08" id="0871a08">等正觉道。上方蹑虚行七步者。现如虚空无</a><a name="0871a09" id="0871a09">能染者。又向下方行七步者。现灭一切泥犁</a><a name="0871a10" id="0871a10">盛火。兴大法云[<a href='javascript:showpic("images/042333.gif")'>雨/注</a>]大法雨安乐众生。雨大法</a><a name="0871a11" id="0871a11">雹破诸恶戒。生阎浮提现遗顶发。欲令众生</a><a name="0871a12" id="0871a12">知此童子顶发俱生诸天世人无能执刀临其</a><a name="0871a13" id="0871a13">顶上为剃发者。于无数劫已离顶发现有顶</a><a name="0871a14" id="0871a14">发。随顺世间现入天祠。大力天神释梵护世</a><a name="0871a15" id="0871a15">稽首奉敬归命礼足。于无数劫为天人尊。现</a><a name="0871a16" id="0871a16">入天祠随顺世间。于阎浮提或现穿耳。实无</a><a name="0871a17" id="0871a17">有人敢穿其耳。垂发右旋如师子发。一切人</a><a name="0871a18" id="0871a18">民皆见童子垂师子发。于无数劫已离垂发。</a><a name="0871a19" id="0871a19">现垂右旋师子之发随顺世间。于阎浮提现</a><a name="0871a20" id="0871a20">入书堂。于三界中莫能为师。唯我应为天人</a><a name="0871a21" id="0871a21">作师。是故名为一切种智。于无数劫已曾学</a><a name="0871a22" id="0871a22">书。成阿耨多罗三藐三菩提。现行学书随顺</a><a name="0871a23" id="0871a23">世间。现乘象马宝车畜诸宝藏。身处深宫婇</a><a name="0871a24" id="0871a24">女自娱。领理国事实无染着。久已舍离犹如</a><a name="0871a25" id="0871a25">弃唾。现受五欲领理国事为转轮王王阎浮</a><a name="0871a26" id="0871a26">提。于无数劫已舍王位。能转无上甘露法轮。</a><a name="0871a27" id="0871a27">现转轮王随顺世间。于阎浮提现老病死。弃</a><a name="0871a28" id="0871a28">舍中宫种种欲乐。出家学道众人皆见童</a><a name="0871a29" id="0871a29">子出家。为度人故而现出家随顺世间。现为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120870c.htm'><img src='up.gif' border=0></a>
<a href='T120871b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>