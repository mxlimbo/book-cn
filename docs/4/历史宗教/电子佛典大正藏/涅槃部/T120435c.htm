<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0435c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷12)</font> <font face='Arial'>T12, p0435c</h2></font><hr>
<span class='old'>
</a><a name="0435b28" id="0435b28">琉璃颇梨真珠珊瑚虎珀车磲马瑙象马车乘</a><a name="0435b29" id="0435b29">奴婢仆使。主人闻已心生欢喜踊跃无量。我</span><a name="0435c01" id="0435c01">今福德故令汝来至我舍宅。即便烧香散花</a><a name="0435c02" id="0435c02">供养恭敬礼拜。复于门外更见一女。其形丑</a><a name="0435c03" id="0435c03">陋衣裳弊坏多诸垢腻。皮肤皴裂其色艾白。</a><a name="0435c04" id="0435c04">见已问言。汝字何等系属谁家。女人答言。</a><a name="0435c05" id="0435c05">我字黑闇。复问。何故名为黑闇。女人答言。</a><a name="0435c06" id="0435c06">我所行处能令其家所有财宝一切衰秏。主</a><a name="0435c07" id="0435c07">人闻已即持利刀作如是言。汝若不去当断</a><a name="0435c08" id="0435c08">汝命。女人答言。汝甚愚痴无有智慧。主人</a><a name="0435c09" id="0435c09">问言。何故名我痴无智慧。女人答言。汝舍</a><a name="0435c10" id="0435c10">中者即是我姊。我常与姊进止共俱。汝若</a><a name="0435c11" id="0435c11">驱我亦当驱彼。主人还入问功德天。外有一</a><a name="0435c12" id="0435c12">女云是汝妹实为是不。功德天言。实是我妹。</a><a name="0435c13" id="0435c13">我与此妹行住共俱未曾相离。随所住处我</a><a name="0435c14" id="0435c14">常作好彼常作恶。我常利益彼常作衰。若</a><a name="0435c15" id="0435c15">爱我者亦应爱彼。若见恭敬亦应敬彼。主人</a><a name="0435c16" id="0435c16">即言。若有如是好恶事者。我俱不用各随意</a><a name="0435c17" id="0435c17">去。是时二女俱共相将还其所止。尔时主</a><a name="0435c18" id="0435c18">人见其还去。心生欢喜踊跃无量。是时二女</a><a name="0435c19" id="0435c19">复共相随至一贫家。贫人见已心生欢喜即</a><a name="0435c20" id="0435c20">请之言。从今已去愿汝二人常住我家。功德</a><a name="0435c21" id="0435c21">天言。我等先以为他所驱。汝复何缘俱请</a><a name="0435c22" id="0435c22">我住。贫人答言。汝今念我。我以汝故复当</a><a name="0435c23" id="0435c23">敬彼。是故俱请令住我家。迦叶。菩萨摩诃</a><a name="0435c24" id="0435c24">萨亦复如是。不愿生天。以生当有老病死故。</a><a name="0435c25" id="0435c25">是以俱弃曾无爱心。凡夫愚人不知老病死</a><a name="0435c26" id="0435c26">等过患。是故贪受生死二法。复次迦叶。如</a><a name="0435c27" id="0435c27">婆罗门幼稚童子为饥所逼。见人粪中有庵</a><a name="0435c28" id="0435c28">罗果即便取之。有智见已呵责之言。汝婆罗</a><a name="0435c29" id="0435c29">门种姓清净。何故取是粪中秽果。童子闻已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120435b.htm'><img src='up.gif' border=0></a>
<a href='T120436a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>