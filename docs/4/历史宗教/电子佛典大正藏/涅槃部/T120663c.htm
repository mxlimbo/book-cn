<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0663c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷9)</font> 菩萨品第十六 <font face='Arial'>T12, p0663c</h2></font><hr>
<span class='old'>
</a><a name="0663b28" id="0663b28">边不可思议功德之聚。何以故。以说如来秘</a><a name="0663b29" id="0663b29">密藏故。是故善男子善女人。若欲速知如</span><a name="0663c01" id="0663c01">来密藏。应当方便勤修此经。迦叶菩萨白</a><a name="0663c02" id="0663c02">佛言。世尊。如是如是。如佛所说。我今已</a><a name="0663c03" id="0663c03">有丈夫之相。得入如来微密藏故。如来今</a><a name="0663c04" id="0663c04">日始觉悟我。因是即得决定通达。佛言。善</a><a name="0663c05" id="0663c05">哉善哉善男子。汝今随顺世间之法而作是</a><a name="0663c06" id="0663c06">说。迦叶复言。我不随顺世间法也。佛赞</a><a name="0663c07" id="0663c07">迦叶。善哉善哉。汝今所知无上法味甚深难</a><a name="0663c08" id="0663c08">知。而能得知如蜂采味。汝亦如是。复次</a><a name="0663c09" id="0663c09">善男子。如蚊子泽不能令此大地沾洽。当</a><a name="0663c10" id="0663c10">来之世是经流布亦复如是。如彼蚊泽。正法</a><a name="0663c11" id="0663c11">欲灭。是经先当没于此地。当知即是正法</a><a name="0663c12" id="0663c12">衰相。复次善男子。譬如过夏初月名秋秋</a><a name="0663c13" id="0663c13">雨连注。此大乘典大涅槃经亦复如是为</a><a name="0663c14" id="0663c14">彼南方诸菩萨故。当广流布降注法雨弥</a><a name="0663c15" id="0663c15">满其处。正法欲灭当至罽宾具足无缺潜</a><a name="0663c16" id="0663c16">没地中。或有信者或不信者。如是大乘方</a><a name="0663c17" id="0663c17">等经典甘露法味。悉没于地。是经没已。一切</a><a name="0663c18" id="0663c18">诸余大乘经典皆悉灭没。若得是经具足无</a><a name="0663c19" id="0663c19">缺人中象王。诸菩萨等当知。如来无上正法</a><a name="0663c20" id="0663c20">将灭不久</a><a name="0663c21" id="0663c21"><p>尔时文殊师利白佛言。世尊。今此纯陀犹有</a><a name="0663c22" id="0663c22">疑心。唯愿如来。重为分别令得除断。佛言</a><a name="0663c23" id="0663c23">善男子。云何疑心汝当说之。当为除断。文</a><a name="0663c24" id="0663c24">殊师利言。纯陀心疑如来常住。以得知见</a><a name="0663c25" id="0663c25">佛性力故。若见佛性而为常者。本未见时</a><a name="0663c26" id="0663c26">应是无常。若本无常后亦应尔。何以故。如</a><a name="0663c27" id="0663c27">世间物本无今有已有还无。如是等物悉是</a><a name="0663c28" id="0663c28">无常。以是义故。诸佛菩萨声闻缘觉无有</a><a name="0663c29" id="0663c29">差别。尔时世尊。即说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120663b.htm'><img src='up.gif' border=0></a>
<a href='T120664a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>