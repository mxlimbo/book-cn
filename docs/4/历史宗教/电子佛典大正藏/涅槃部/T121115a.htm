<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0392 佛灭度后棺敛葬送经 1115a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 392 佛灭度后棺敛葬送经</font> <font face='Arial'>(卷1)</font> <font face='Arial'>T12, p1115a</h2></font><hr>
<span class='old'>
</a><a name="1114c28" id="1114c28">姊。以妹以女。宁就燔身无为淫乱。王曰。善哉</a><a name="1114c29" id="1114c29">摸真景净。佛化为首矣。四当慎言无两舌恶</span><a name="1115a01" id="1115a01">骂。妄言绮语。前誉后毁。证入无辜。蛊道鬼</a><a name="1115a02" id="1115a02">妖厌祷咒咀。宁就吞炭。不出毒声也。王曰。</a><a name="1115a03" id="1115a03">善哉佛化。惴惴慓慓。慎言乃如兹乎。五当</a><a name="1115a04" id="1115a04">绝酒夫酒者。令君不仁。臣不忠。亲不义。子</a><a name="1115a05" id="1115a05">不孝。妇人奢淫。厥失三十有六。亡国破家。</a><a name="1115a06" id="1115a06">靡不由兹。宁饮毒而死。不酒乱而生矣。王</a><a name="1115a07" id="1115a07">曰。善哉佛之明化。令吞德怀道。灭于众恶。兴</a><a name="1115a08" id="1115a08">于诸善。清净为身。淡泊为志。经化令仁。而</a><a name="1115a09" id="1115a09">尔教吾令杀。戒云守清净无贪。而尔偷金。</a><a name="1115a10" id="1115a10">戒云无淫。而尔畜妻。戒当尽诚而尔虚谮。沙</a><a name="1115a11" id="1115a11">门云。其盗钵令吾罪无辜。戒无嗜酒。而尔醉</a><a name="1115a12" id="1115a12">来。外诸沙门。有具斯五德为高行者不乎。答</a><a name="1115a13" id="1115a13">曰。其为凶秽。甚于吾矣。王问有司。诸沙门何</a><a name="1115a14" id="1115a14">以为业。对曰。分卫无度。其为众秽。甚于彼师</a><a name="1115a15" id="1115a15">矣。王曰。佛戒有二百五十。仁过仁仪清等</a><a name="1115a16" id="1115a16">太素。贞齐虚空。信若四时。明跨日月。缘得斯</a><a name="1115a17" id="1115a17">类。篡法服。偷应器。伪为沙门。乱正真乎。一</a><a name="1115a18" id="1115a18">戒不奉。而云二百五十。敕有司曰。佛清净庙。</a><a name="1115a19" id="1115a19">贤圣所宗非鸟兽之巢窟。逐出秽浊者。无令</a><a name="1115a20" id="1115a20">止佛庙矣。国之君子。欲兴利庙。惟无快贤</a><a name="1115a21" id="1115a21">处中宣佛神化者。抆泪而止。自斯大道陵</a><a name="1115a22" id="1115a22">迟。神化日衰。佛告阿难。吾虽灭度后。留钵</a><a name="1115a23" id="1115a23">及舍利。若有贤者。肃心奉养。终皆升天阿难</a><a name="1115a24" id="1115a24">言。千岁之末。钵现神德。变化若兹。岂况无上</a><a name="1115a25" id="1115a25">正真道最正觉之灵化乎。佛说经时。天龙鬼</a><a name="1115a26" id="1115a26">神。王臣四辈。靡不哽咽。稽首而去</a><a name="1115a27" id="1115a27"><p class='juan'>
佛灭度后棺敛葬送经</p>

<p><p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121114c.htm'><img src='up.gif' border=0></a>
<a href='T121115b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>