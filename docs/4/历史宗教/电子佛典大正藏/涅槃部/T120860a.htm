<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0860a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷1)</font> 长者纯陀品第三 <font face='Arial'>T12, p0860a</h2></font><hr>
<span class='old'>
</a><a name="0859c28" id="0859c28">行数妄想也。复次文殊师利如贫女人无有</a><a name="0859c29" id="0859c29">居止加复疾病。游行乞丐止他客舍寄生一</span><a name="0860a01" id="0860a01">子。其客舍主驱遣令出。抱儿随道向丰乐国。</a><a name="0860a02" id="0860a02">于路困乏蚊虻毒虫唼食其身。经由恒水抱</a><a name="0860a03" id="0860a03">子而渡。水流漂急不放其子。遂至没溺母</a><a name="0860a04" id="0860a04">子俱死。由是慈心救子功德。身坏命终生净</a><a name="0860a05" id="0860a05">妙天。所以者何。以不惜命救护子故。文殊师</a><a name="0860a06" id="0860a06">利。菩萨如是欲护正     法者。不于如来而造行</a><a name="0860a07" id="0860a07">观。造行观者当知是人盲无慧眼。于世尊所</a><a name="0860a08" id="0860a08">应正观察不可思议。当知如来非有为法。以</a><a name="0860a09" id="0860a09">是现化安乐众生。彼贫女人救护其子。不惜</a><a name="0860a10" id="0860a10">身命故生净妙天。护法菩萨亦复如是。能知</a><a name="0860a11" id="0860a11">如来非有为法。是长存法是久住法。因此护</a><a name="0860a12" id="0860a12">法得现法果速成解脱。复次文殊师利。譬如</a><a name="0860a13" id="0860a13">丈夫远行寄止他舍疲极而卧。大火卒起焚</a><a name="0860a14" id="0860a14">烧此家。惊觉见火烧逼其身欲出火难。衣服</a><a name="0860a15" id="0860a15">烧尽自愧裸身。不出火宅遂至烧死。以惭愧</a><a name="0860a16" id="0860a16">功德故。身坏命终。八十千返为三十三天王。</a><a name="0860a17" id="0860a17">复百千返为梵天王。来生人中常为转轮圣</a><a name="0860a18" id="0860a18">王。不堕恶趣永处安乐因惭愧故如是。文殊</a><a name="0860a19" id="0860a19">师利。当知如来是方便行。应如彼丈夫惭</a><a name="0860a20" id="0860a20">愧而死。宁同外道玩习邪见。不为持戒比丘</a><a name="0860a21" id="0860a21">于无为如来作有为想知而妄语。若于如来</a><a name="0860a22" id="0860a22">作有为想者。当知是人阿鼻地狱常为室宅。</a><a name="0860a23" id="0860a23">是故莫于如来作有为数。能于如来作无为</a><a name="0860a24" id="0860a24">想者。从是得度智慧大海。不为死尸之所迷</a><a name="0860a25" id="0860a25">惑。是为甚深智度成就。以此智果疾逮如来</a><a name="0860a26" id="0860a26">具足相好</a><a name="0860a27" id="0860a27"><p>尔时文殊师利谓纯陀言。善哉。善男子。应如</a><a name="0860a28" id="0860a28">是知。如来常住无为非变易法。汝善男子。有</a><a name="0860a29" id="0860a29">是智者亦能如佛隐覆有为方便示现。汝今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120859c.htm'><img src='up.gif' border=0></a>
<a href='T120860b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>