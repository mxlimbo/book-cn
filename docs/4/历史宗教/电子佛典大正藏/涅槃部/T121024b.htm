<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0384 菩萨从兜术天降神母胎说广普经 1024b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 384 菩萨从兜术天降神母胎说广普经</font> <font face='Arial'>(卷2)</font> 三世等品第五 <font face='Arial'>T12, p1024b</h2></font><hr>
<span class='old'>
</a><a name="1024a28" id="1024a28">若干众生不同。善恶行报各各别异。如来说</a><a name="1024a29" id="1024a29">法空无寂寞。不可思议入何三昧。威神惑动</span><a name="1024b01" id="1024b01">如是难测。有识众生咸可易化。山河石壁生</a><a name="1024b02" id="1024b02">树草木。皆变人形。为有识众生无识众生。佛</a><a name="1024b03" id="1024b03">告弥勒。汝昔与我共越山海。见一恶兽应食</a><a name="1024b04" id="1024b04">十住菩萨肉耶。弥勒白佛言。不也。何以故。</a><a name="1024b05" id="1024b05">正使三千大千刹土满中恶兽。欲食菩萨肉</a><a name="1024b06" id="1024b06">者。是事不然。吾昔劝汝谁能先进。汝及文殊</a><a name="1024b07" id="1024b07">皆言不能当。吾尔时即以神力。以甘露味示</a><a name="1024b08" id="1024b08">彼饥兽。执意坚固得成无上正真等正觉。汝</a><a name="1024b09" id="1024b09">说权退在后。悉是有识教化。非无识教化。佛</a><a name="1024b10" id="1024b10">告弥勒。汝岂不忆古昔无数阿僧祇劫。去此</a><a name="1024b11" id="1024b11">西北六十二恒河沙刹。佛名平等。其刹名</a><a name="1024b12" id="1024b12">无形。如今现在说法。无有辟支佛声闻乘。无</a><a name="1024b13" id="1024b13">有日月时节劫数多少。彼佛教化尽一佛界。</a><a name="1024b14" id="1024b14">现界众生尽得成佛。更不移处他佛世界。云</a><a name="1024b15" id="1024b15">何弥勒。当名彼佛为过去未来现在耶。弥勒</a><a name="1024b16" id="1024b16">白佛言亦过去现在未来。何以故。皆从诸刹</a><a name="1024b17" id="1024b17">往至彼土。诸缘尽众生尽。得度脱故现有现</a><a name="1024b18" id="1024b18">在。佛告弥勒。汝今现在耶。对曰。不也世尊。</a><a name="1024b19" id="1024b19">名虽现在行不现在。前行过去后行未至。识</a><a name="1024b20" id="1024b20">念思惟三事成就。是故无现在。佛即问弥勒。</a><a name="1024b21" id="1024b21">心有所念几念几想几识耶。弥勒言。拍手弹</a><a name="1024b22" id="1024b22">指之顷。三十二亿百千念。念念成形。形形皆</a><a name="1024b23" id="1024b23">有识。识念极微细不可执持。佛之威神入彼</a><a name="1024b24" id="1024b24">微识皆令得度。此识教化非无识也。复次微</a><a name="1024b25" id="1024b25">识极微细过于微尘。此微尘识不可睹见。如</a><a name="1024b26" id="1024b26">来威神入彼教化皆令得度。弥勒当知未有</a><a name="1024b27" id="1024b27">狐疑。此微尘识亦受四气亦有四生。何以故。</a><a name="1024b28" id="1024b28">众生无边。边亦无边。如来亦无边。道亦无边。</a><a name="1024b29" id="1024b29">一切言有。有亦无有。无界无处无住。亦无教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121024a.htm'><img src='up.gif' border=0></a>
<a href='T121024c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>