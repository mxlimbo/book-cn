<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0649b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷8)</font> 如来性品第十二 <font face='Arial'>T12, p0649b</h2></font><hr>
<span class='old'>
</a><a name="0649a28" id="0649a28">首陀。生如是等种种家中。因心所起种种</a><a name="0649a29" id="0649a29">业缘。虽受人身聋盲喑哑拘躄癃跛。于二</span><a name="0649b01" id="0649b01">十五有受诸果报。贪淫嗔恚愚痴覆心不</a><a name="0649b02" id="0649b02">知佛性。如彼力士宝珠在体谓呼失去。众</a><a name="0649b03" id="0649b03">生亦尔不知亲近善知识故。不识如来微</a><a name="0649b04" id="0649b04">密宝藏。修学无我譬如非圣虽说有我亦</a><a name="0649b05" id="0649b05">复不知我之真性。我诸弟子亦复如是。不</a><a name="0649b06" id="0649b06">知亲近善知识故。修学无我。亦复不知</a><a name="0649b07" id="0649b07">无我之处。尚自不知无我真性。况复能</a><a name="0649b08" id="0649b08">知有我真性。善男子。如来如是说诸众生</a><a name="0649b09" id="0649b09">皆有佛性。譬如良医示彼力士金刚宝珠。</a><a name="0649b10" id="0649b10">是诸众生为无量亿诸烦恼等之所覆蔽。不</a><a name="0649b11" id="0649b11">识佛性。若尽烦恼尔时乃得证知明了。如</a><a name="0649b12" id="0649b12">彼力士于明镜中见其宝珠。善男子。如</a><a name="0649b13" id="0649b13">来秘藏如是无量不可思议</a><a name="0649b14" id="0649b14"><p>复次善男子。譬如雪山有一味药。名曰乐</a><a name="0649b15" id="0649b15">味。其味极甜。在深丛下人无能见。有人闻</a><a name="0649b16" id="0649b16">香即知其地当有是药。过去世中有转轮</a><a name="0649b17" id="0649b17">王。于彼雪山为此药故。在在处处造作木</a><a name="0649b18" id="0649b18">筒以接是药。是药熟时从地流出集木筒</a><a name="0649b19" id="0649b19">中。其味真正。王既没已。其后是药或醋或碱</a><a name="0649b20" id="0649b20">或甜或苦或辛或淡如是一味随其流处。有</a><a name="0649b21" id="0649b21">种种异。是药真味停留在山犹如满月。凡人</a><a name="0649b22" id="0649b22">薄福虽以掘凿加功苦至而不能得。复有</a><a name="0649b23" id="0649b23">圣王出现于世。以福因缘即得是药真正</a><a name="0649b24" id="0649b24">之味。善男子。如来秘藏其味亦尔。为诸烦恼</a><a name="0649b25" id="0649b25">丛林所覆。无明众生不能得见。药一味者</a><a name="0649b26" id="0649b26">譬如佛性。以烦恼故出种种味。所谓地狱</a><a name="0649b27" id="0649b27">畜生饿鬼。天人男女非男非女。刹利婆罗门</a><a name="0649b28" id="0649b28">毗舍首陀。佛性雄猛难可毁坏。是故无有</a><a name="0649b29" id="0649b29">能杀害者。若有杀者则断佛性。如是佛性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120649a.htm'><img src='up.gif' border=0></a>
<a href='T120649c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>