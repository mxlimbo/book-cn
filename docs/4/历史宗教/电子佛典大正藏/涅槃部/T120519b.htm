<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0519b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷26)</font> 光明遍照高贵德王菩萨品第十之一 <font face='Arial'>T12, p0519b</h2></font><hr>
<span class='old'>
</a><a name="0519a28" id="0519a28">故善法要从方便。而得。而是佛性非方便得</a><a name="0519a29" id="0519a29">是故非善。何故复名非不善耶。能得善果</span><a name="0519b01" id="0519b01">故。善果即是阿耨多罗三藐三菩提。又善法</a><a name="0519b02" id="0519b02">者生已得故。而是佛性非生已得是故非善。</a><a name="0519b03" id="0519b03">以断生得诸善法故名一阐提</a><a name="0519b04" id="0519b04"><p>善男子。如汝所言若一阐提有佛性者。云何</a><a name="0519b05" id="0519b05">不遮地狱之罪。善男子。一阐提中无有佛性。</a><a name="0519b06" id="0519b06">善男子。譬如有王闻箜篌音。其声清妙心即</a><a name="0519b07" id="0519b07">耽着喜乐爱念情无舍离。即告大臣。如是妙</a><a name="0519b08" id="0519b08">音从何处出。大臣答言。如是妙音从箜篌</a><a name="0519b09" id="0519b09">出。王复语言。持是声来。尔时大臣即持箜篌</a><a name="0519b10" id="0519b10">置于王前而作是言。大王。当知此即是声。王</a><a name="0519b11" id="0519b11">语箜篌出声出声。而是箜篌声亦不出。尔时</a><a name="0519b12" id="0519b12">大王即断其弦声亦不出。取其皮木悉皆析</a><a name="0519b13" id="0519b13">裂推求其声了不能得。尔时大王即嗔大臣。</a><a name="0519b14" id="0519b14">云何乃作如是妄语。大臣白王。夫取声者法</a><a name="0519b15" id="0519b15">不如是。应以众缘善巧方便声乃出耳。众生</a><a name="0519b16" id="0519b16">佛性亦复如是无有住处。以善方便故得可</a><a name="0519b17" id="0519b17">见。以可见故得阿耨多罗三藐三菩提。一阐</a><a name="0519b18" id="0519b18">提辈不见佛性。云何能遮三恶道罪。善男子。</a><a name="0519b19" id="0519b19">若一阐提信有佛性。当知是人不至三恶。是</a><a name="0519b20" id="0519b20">亦不名一阐提也。以不自信有佛性故即堕</a><a name="0519b21" id="0519b21">三恶。堕三恶故名一阐提</a><a name="0519b22" id="0519b22"><p>善男子。如汝所说若乳无酪性不应出酪。尼</a><a name="0519b23" id="0519b23">拘陀子无五丈性。则不应有五丈之质。愚痴</a><a name="0519b24" id="0519b24">之人作如是说。智者终不发如是言。何以故。</a><a name="0519b25" id="0519b25">以无性故。善男子。如其乳中有酪性者。不应</a><a name="0519b26" id="0519b26">复假众缘力也。善男子。如水乳杂卧至一月</a><a name="0519b27" id="0519b27">终不成酪。若以一渧颇求树汁。投之于中即</a><a name="0519b28" id="0519b28">便成酪。若本有酪何故待缘。众生佛性亦复</a><a name="0519b29" id="0519b29">如是。假众缘故则便可见。假众缘故得成阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120519a.htm'><img src='up.gif' border=0></a>
<a href='T120519c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>