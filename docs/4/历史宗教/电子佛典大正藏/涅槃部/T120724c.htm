<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0724c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷18)</font> <font face='Arial'>T12, p0724c</h2></font><hr>
<span class='old'>
</a><a name="0724b28" id="0724b28">者我身将不陷入地耶。我观如来宁近</a><a name="0724b29" id="0724b29">醉象师子虎狼猛火绝焰。终不近于重恶之</span><a name="0724c01" id="0724c01">人。是故我今思忖是已。当有何心往见如</a><a name="0724c02" id="0724c02">来。耆婆答言。大王。譬如渴人速赴清泉。饥</a><a name="0724c03" id="0724c03">者求食怖者求救病求良医热求荫凉寒</a><a name="0724c04" id="0724c04">者求火。王今求佛亦应如是。大王。如来</a><a name="0724c05" id="0724c05">尚为一阐提等演说法要。何况大王非一</a><a name="0724c06" id="0724c06">阐提。而当不蒙慈悲救济。王言。耆婆。我昔</a><a name="0724c07" id="0724c07">曾闻一阐提者。不信不闻不能观察不得</a><a name="0724c08" id="0724c08">义理。何故如来而为说法。耆婆答言。大王。譬</a><a name="0724c09" id="0724c09">如有人身遇重病。是人夜梦升一柱殿。服</a><a name="0724c10" id="0724c10">苏油脂及以涂身。卧灰食灰攀上枯树。或</a><a name="0724c11" id="0724c11">与猕猴游行坐卧。沉水没泥。堕坠楼殿高</a><a name="0724c12" id="0724c12">山树木象马牛羊。身着青黄赤黑色衣。喜笑</a><a name="0724c13" id="0724c13">歌舞。或见乌鹫狐狸之属。齿发堕落。裸形枕</a><a name="0724c14" id="0724c14">狗卧粪秽中。复与亡者行住坐起携手食</a><a name="0724c15" id="0724c15">啖。毒蛇满路而从中过。或复梦与被发女</a><a name="0724c16" id="0724c16">人共相抱持。多罗树叶以为衣服。乘坏驴</a><a name="0724c17" id="0724c17">车正南而游。是人梦已心生愁恼。以愁恼</a><a name="0724c18" id="0724c18">故身病愈增。以病增故诸家亲属遣使命</a><a name="0724c19" id="0724c19">医。所可遣使形体缺短根不具足。头蒙</a><a name="0724c20" id="0724c20">尘土著弊坏衣载故坏车。语彼医言。速疾</a><a name="0724c21" id="0724c21">上车。尔时良医即自思惟。今见是使相貌</a><a name="0724c22" id="0724c22">不吉。当知病者难可疗治。复作是念使虽</a><a name="0724c23" id="0724c23">不吉复当占日。为可治不。若四日六日八</a><a name="0724c24" id="0724c24">日十二日十四日。如是日者病亦难治。复作</a><a name="0724c25" id="0724c25">是念。日虽不吉复当占星。为可治不。若</a><a name="0724c26" id="0724c26">是火星金星昴星阎罗王星湿星满星。如是</a><a name="0724c27" id="0724c27">星时病亦难治。复作是念。星虽不吉复当</a><a name="0724c28" id="0724c28">观时。若是秋时冬时及日入时夜半时月入</a><a name="0724c29" id="0724c29">时。当知是病亦难可治。复作是念。如是众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120724b.htm'><img src='up.gif' border=0></a>
<a href='T120725a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>