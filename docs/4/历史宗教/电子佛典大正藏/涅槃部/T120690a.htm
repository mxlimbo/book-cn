<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0690a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷13)</font> <font face='Arial'>T12, p0690a</h2></font><hr>
<span class='old'>
</a><a name="0689c28" id="0689c28">如是。复次善男子。诸佛世尊凡有所说。皆</a><a name="0689c29" id="0689c29">悉名为转法轮也。善男子。譬如圣王所有</span><a name="0690a01" id="0690a01">轮宝未降伏者能令降伏已降伏者能令</a><a name="0690a02" id="0690a02">安隐。善男子。诸佛世尊凡所说法亦复如是。</a><a name="0690a03" id="0690a03">无量烦恼未调伏者能令调伏。已调伏者令</a><a name="0690a04" id="0690a04">生善根。善男子。譬如圣王所有轮宝则能</a><a name="0690a05" id="0690a05">消灭一切怨贼。如来演法亦复如是。能令一</a><a name="0690a06" id="0690a06">切诸烦恼贼皆悉寂静。复次善男子。譬如圣</a><a name="0690a07" id="0690a07">王所有轮宝上下回转。如来说法亦复如是</a><a name="0690a08" id="0690a08">能令下趣诸恶众生上生人天乃至佛道。</a><a name="0690a09" id="0690a09">善男子。是故汝今不应赞言如来于此更</a><a name="0690a10" id="0690a10">转法轮。尔时文殊师利白佛言。世尊。我于</a><a name="0690a11" id="0690a11">此义非为不知。所以问者。为欲利益诸</a><a name="0690a12" id="0690a12">众生故。世尊。我已久知。转法轮者实是诸佛</a><a name="0690a13" id="0690a13">如来境界。非是声闻缘觉所及。尔时世尊</a><a name="0690a14" id="0690a14">告迦叶菩萨。善男子。是名菩萨住于大乘</a><a name="0690a15" id="0690a15">大涅槃经所行圣行</a><a name="0690a16" id="0690a16"><p><span class='corr'>迦叶</span>菩萨白佛言。世尊。复以何义名为圣</a><a name="0690a17" id="0690a17">行。善男子。圣名诸佛世尊。以是义故名为</a><a name="0690a18" id="0690a18">圣行。世尊。若是诸佛之所行者。则非声闻缘</a><a name="0690a19" id="0690a19">觉菩萨所能修行。善男子。是诸世尊安住于</a><a name="0690a20" id="0690a20">此大般涅槃。而作如是开示分别演说其</a><a name="0690a21" id="0690a21">义。以是义故名曰圣行。声闻缘觉及诸菩</a><a name="0690a22" id="0690a22">萨。如是闻已则能奉行。故名圣行。善男子。</a><a name="0690a23" id="0690a23">是菩萨摩诃萨得是行已。则得住于无所</a><a name="0690a24" id="0690a24">畏地。善男子。若有菩萨得住如是无所畏</a><a name="0690a25" id="0690a25">地。则不复畏贪恚愚痴生老病死。亦复不</a><a name="0690a26" id="0690a26">畏恶道地狱畜生饿鬼。善男子。恶有二种。</a><a name="0690a27" id="0690a27">一者阿修罗。二者人中。人中有三种恶。一者</a><a name="0690a28" id="0690a28">一阐提。二者诽谤方<span class='corr'></span>等经典。三者犯四重</a><a name="0690a29" id="0690a29">禁善男子。住是地中诸菩萨等。终不畏堕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120689c.htm'><img src='up.gif' border=0></a>
<a href='T120690b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>