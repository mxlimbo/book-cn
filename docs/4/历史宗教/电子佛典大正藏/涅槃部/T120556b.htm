<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0556b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷32)</font> 师子吼菩萨品第十一之一 <font face='Arial'>T12, p0556b</h2></font><hr>
<span class='old'>
</a><a name="0556a28" id="0556a28">佛性。或有说言受是佛性。何以故。受因缘故</a><a name="0556a29" id="0556a29">获得如来真实之乐。如来受者谓毕竟受第</span><a name="0556b01" id="0556b01">一义受。众生受性虽复无常。然其次第相续</a><a name="0556b02" id="0556b02">不断。是故获得如来常受。譬如有人姓憍尸</a><a name="0556b03" id="0556b03">迦。人虽无常而姓是常。经千万世无有改易。</a><a name="0556b04" id="0556b04">众生佛性亦复如是。以是故说受为佛性。又</a><a name="0556b05" id="0556b05">有说言想是佛性。何以故。想因缘故获得如</a><a name="0556b06" id="0556b06">来真实之想。如来想者名无想想。无想想者</a><a name="0556b07" id="0556b07">非众生想非男女想。亦非色受想行识想非</a><a name="0556b08" id="0556b08">想断想。众生之想虽复无常。以想次第相续</a><a name="0556b09" id="0556b09">不断。故得如来常恒之想。善男子。譬如众生</a><a name="0556b10" id="0556b10">十二因缘。众生虽灭而因缘常。众生佛性亦</a><a name="0556b11" id="0556b11">复如是。以是故说想为佛性。又有说言行为</a><a name="0556b12" id="0556b12">佛性。何以故。行名寿命寿因缘故。获得如来</a><a name="0556b13" id="0556b13">常住寿命。众生寿命虽复无常。而寿次第相</a><a name="0556b14" id="0556b14">续不断。故得如来真实常寿。善男子。譬如十</a><a name="0556b15" id="0556b15">二部经。听者说者虽复无常。而是经典常存</a><a name="0556b16" id="0556b16">不变。众生佛性亦复如是。以是故说行为佛</a><a name="0556b17" id="0556b17">性。又有说言识为佛性。识因缘故获得如来</a><a name="0556b18" id="0556b18">平等之心。众生意识虽复无常。而识次第相</a><a name="0556b19" id="0556b19">续不断。故得如来真实常心。如火热性火虽</a><a name="0556b20" id="0556b20">无常热非无常。众生佛性亦复如是。以是故</a><a name="0556b21" id="0556b21">说识为佛性。又有说言离阴有我我是佛性。</a><a name="0556b22" id="0556b22">何以故。我因缘故获得如来八自在我。有诸</a><a name="0556b23" id="0556b23">外道说言。去来见闻悲喜语说为我。如是我</a><a name="0556b24" id="0556b24">相虽复无常。而如来我真实是常善男子。如</a><a name="0556b25" id="0556b25">阴入界虽复无常而名是常。众生佛性亦复</a><a name="0556b26" id="0556b26">如是。善男子。如彼盲人各各说象。虽不得实</a><a name="0556b27" id="0556b27">非不说象。说佛性者亦复如是。非即六法不</a><a name="0556b28" id="0556b28">离六法。善男子。是故我说众生佛性非色不</a><a name="0556b29" id="0556b29">离色。乃至非我不离我。善男子。有诸外道虽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120556a.htm'><img src='up.gif' border=0></a>
<a href='T120556c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>