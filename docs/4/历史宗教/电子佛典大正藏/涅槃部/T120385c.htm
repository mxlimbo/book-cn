<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0385c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷4)</font> 如来性品第四之一 <font face='Arial'>T12, p0385c</h2></font><hr>
<span class='old'>
</a><a name="0385b28" id="0385b28">唅儿酥。不知筹量消与不消。尔时女人</a><a name="0385b29" id="0385b29">即白佛言。甚奇世尊。善能知我心中所念。</span><a name="0385c01" id="0385c01">唯愿如来教我多少。世尊。我于今朝多与</a><a name="0385c02" id="0385c02">儿苏。恐不能消将无夭寿。唯愿如来为我</a><a name="0385c03" id="0385c03">解说。佛言。汝儿所食寻即消化增益寿命。</a><a name="0385c04" id="0385c04">女人闻已心大踊跃。复作是言。如来实说故</a><a name="0385c05" id="0385c05">我欢喜。世尊。如是为欲调伏诸众生故。善</a><a name="0385c06" id="0385c06">能分别说消不消。亦说诸法无我无常。若</a><a name="0385c07" id="0385c07">佛世尊先说常者。受化之徒当言此法与外</a><a name="0385c08" id="0385c08">道同即便舍去。复告女人。若儿长大能自行</a><a name="0385c09" id="0385c09">来。凡所食啖能消难消。本所与苏则不</a><a name="0385c10" id="0385c10">供足。我之所有声闻弟子亦复如是。如汝婴</a><a name="0385c11" id="0385c11">儿。不能消是常住之法。是故我先说苦无</a><a name="0385c12" id="0385c12">常。     <p>若我声闻诸弟子等。功德已备堪任修</a><a name="0385c13" id="0385c13">习大乘经典。我于是经为说六味。云何六味。</a><a name="0385c14" id="0385c14">说苦醋味无常碱味无我苦味乐如甜味我如</a><a name="0385c15" id="0385c15">辛味常如淡味。彼世间中有三种味。所谓无</a><a name="0385c16" id="0385c16">常无我无乐。烦恼为薪智慧为火。以是因缘</a><a name="0385c17" id="0385c17">成涅槃饭。谓常乐我。令诸弟子悉皆甘嗜。</a><a name="0385c18" id="0385c18">复告女人。汝若有缘欲至他处。应驱恶子令</a><a name="0385c19" id="0385c19">出其舍。悉以宝藏付示善子。女人白佛。实如</a><a name="0385c20" id="0385c20">圣教。珍宝之藏应示善子。不示恶子。姊。</a><a name="0385c21" id="0385c21">我亦如是。般涅槃时。如来微密无上法藏。</a><a name="0385c22" id="0385c22">不与声闻诸弟子等。如汝宝藏不示恶子。要</a><a name="0385c23" id="0385c23">当付嘱诸菩萨等。如汝宝藏委付善子。何以</a><a name="0385c24" id="0385c24">故。声闻弟子生变异想谓佛如来真实灭度。</a><a name="0385c25" id="0385c25">然我真实不灭度也。如汝远行未还之顷汝</a><a name="0385c26" id="0385c26">之恶子便言汝死。汝实不死。诸菩萨等说言</a><a name="0385c27" id="0385c27">如来常不变易。如汝善子不言汝死。以是义</a><a name="0385c28" id="0385c28">故。我以无上秘密之藏付诸菩萨。善男子。</a><a name="0385c29" id="0385c29">若有众生谓佛常住不变异者。当知是家则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120385b.htm'><img src='up.gif' border=0></a>
<a href='T120386a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>