<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0399c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷6)</font> <font face='Arial'>T12, p0399c</h2></font><hr>
<span class='old'>
</a><a name="0399b28" id="0399b28"><p>佛告迦叶。若有建立护持正法。如是之人应</a><a name="0399b29" id="0399b29">从启请当舍身命而供养之。如我于是大乘</span><a name="0399c01" id="0399c01">经说</a><a name="0399c02" id="0399c02"><p class='lg'>　　有知法者　　　若老若少　　　故应供养</a><br><a name="0399c03" id="0399c03">　　恭敬礼拜　　　犹如事火　　　婆罗门等</a><br><a name="0399c04" id="0399c04">　　有知法者　　　若老若少　　　故应供养</a><br><a name="0399c05" id="0399c05">　　恭敬礼拜　　　亦如诸天　　　奉事帝释　</p></a><a name="0399c06" id="0399c06"><p>迦叶菩萨白佛言。世尊。如佛所说供养师长</a><a name="0399c07" id="0399c07">正应如是。今有所疑唯愿广说。若有长宿护</a><a name="0399c08" id="0399c08">持禁戒。从年少边咨受未闻云何是人当礼</a><a name="0399c09" id="0399c09">敬不。若当礼敬是则不名为持戒也。若是年</a><a name="0399c10" id="0399c10">少护持禁戒。从诸宿旧破戒人边咨受未闻复</a><a name="0399c11" id="0399c11">应礼不。若出家人从在家人咨受未闻复当</a><a name="0399c12" id="0399c12">礼不。然出家人不应礼敬在家人也。然佛法</a><a name="0399c13" id="0399c13">中年少幼小应当恭敬耆旧长宿。以是长宿</a><a name="0399c14" id="0399c14">先受具戒成就威仪。是故应当供养恭敬。如</a><a name="0399c15" id="0399c15">佛言曰其破戒者。是佛法中所不容受。犹如</a><a name="0399c16" id="0399c16">良田多有稊稗。又如佛说有知法者。若老若</a><a name="0399c17" id="0399c17">少故应供养如事帝释。如是二句其义云何。</a><a name="0399c18" id="0399c18">将非如来虚妄说耶。如佛言曰持戒比丘亦</a><a name="0399c19" id="0399c19">有所犯。何故如来而作是说。世尊。亦于余</a><a name="0399c20" id="0399c20">经中说听治破戒。如是所说其义未了。佛告</a><a name="0399c21" id="0399c21">迦叶。善男子。我为未来诸菩萨等学大乘者</a><a name="0399c22" id="0399c22">说如是偈。不为声闻弟子说也。善男子。如我</a><a name="0399c23" id="0399c23">先说正法灭已毁正戒时增长破戒。非法盛时</a><a name="0399c24" id="0399c24">一切圣人隐不现时。受畜奴婢不净物时。是</a><a name="0399c25" id="0399c25">四人中当有一人出现于世。剃除须发出家</a><a name="0399c26" id="0399c26">修道。见诸比丘各各受畜奴婢仆使不净之</a><a name="0399c27" id="0399c27">物。净与不净一切不知。是律非律亦复不识。</a><a name="0399c28" id="0399c28">是人为欲调伏如是诸比丘故。与共和光不</a><a name="0399c29" id="0399c29">同其尘。自所行处及佛行处善能别知。虽见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120399b.htm'><img src='up.gif' border=0></a>
<a href='T120400a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>