<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0959a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷3)</font> 善根品第九 <font face='Arial'>T12, p0959a</h2></font><hr>
<span class='old'>
</a><a name="0958c28" id="0958c28">水。今有无耶。阿难。如来尔时知彼水渧在</a><a name="0958c29" id="0958c29">大海中见知住处。不与余水共相和杂。不增</span><a name="0959a01" id="0959a01">不减平等如故。持还彼人。阿难。如是如来</a><a name="0959a02" id="0959a02">应正遍知。有大神通有大威力。有多堪能清</a><a name="0959a03" id="0959a03">净大智。不可量智无碍知见。如是等事明了</a><a name="0959a04" id="0959a04">无障。于受寄人中最尊最胜。若于佛所寄付</a><a name="0959a05" id="0959a05">如是微细水渧。经于久远而不亏损。此义</a><a name="0959a06" id="0959a06">应知。阿难。细毛端者。喻心意识。恒河者。喻</a><a name="0959a07" id="0959a07">生死流。一渧水者。喻一发心微少善根。大</a><a name="0959a08" id="0959a08">海者。喻佛如来应正遍知。所寄人者。喻彼清</a><a name="0959a09" id="0959a09">信婆罗门长者居士等。住一劫者。喻佛如来</a><a name="0959a10" id="0959a10">受彼寄水终不亏损。亦如彼人寄彼水渧经</a><a name="0959a11" id="0959a11">于久远不亏一毫。如是阿难。若于佛所一发</a><a name="0959a12" id="0959a12">信心善根不失。何况诸余胜妙善根。我说是</a><a name="0959a13" id="0959a13">人一切悉是趣涅槃果。乃至尽涅槃际。阿难。</a><a name="0959a14" id="0959a14">设复有人于如来所。得一发心一生敬信。以</a><a name="0959a15" id="0959a15">余不善恶业障故。堕在地狱畜生饿鬼。以本</a><a name="0959a16" id="0959a16">造业自作自受。若大慈悲诸佛世尊出兴于</a><a name="0959a17" id="0959a17">世。以无障碍智。知此众生本作善根。以余不</a><a name="0959a18" id="0959a18">善恶业障故堕在地狱。佛知是已。从彼地狱</a><a name="0959a19" id="0959a19">拔之令出。安置岸上无所畏处。安置岸已。复</a><a name="0959a20" id="0959a20">令众生忆念往昔所作善事。而教之言。善男</a><a name="0959a21" id="0959a21">子。汝等应当忆念往昔所种善根。如是善根。</a><a name="0959a22" id="0959a22">在于某时某世界中。于某佛所修行种殖。</a><a name="0959a23" id="0959a23">彼诸人等。承佛威力即得忆念。得忆念已作</a><a name="0959a24" id="0959a24">如是言。如是婆伽婆。如是修伽陀。佛复告</a><a name="0959a25" id="0959a25">言。善男子。汝等昔于诸如来所种少善根。不</a><a name="0959a26" id="0959a26">亏不损于彼得利。所谓息一切苦得一切乐。</a><a name="0959a27" id="0959a27">善男子。汝得来此是佛境界。汝于长夜行非</a><a name="0959a28" id="0959a28">境界。从无始来生死流转。汝于佛所种少善</a><a name="0959a29" id="0959a29">根终不亏损。譬如王子若王大臣。设有余过<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120958c.htm'><img src='up.gif' border=0></a>
<a href='T120959b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>