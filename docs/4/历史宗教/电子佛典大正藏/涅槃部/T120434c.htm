<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0434c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷12)</font> <font face='Arial'>T12, p0434c</h2></font><hr>
<span class='old'>
</a><a name="0434b28" id="0434b28">持爱乐大乘经典。又能令其读诵通利书写</a><a name="0434b29" id="0434b29">经卷广为他说。不退转于阿耨多罗三藐三</span><a name="0434c01" id="0434c01">菩提。为如是故故得破戒。菩萨尔时应作是</a><a name="0434c02" id="0434c02">念。我宁一劫若减一劫堕于阿鼻地狱受罪。</a><a name="0434c03" id="0434c03">要必当令如是之人不退转于阿耨多罗三藐</a><a name="0434c04" id="0434c04">三菩提。迦叶。以是因缘菩萨摩诃萨得毁净</a><a name="0434c05" id="0434c05">戒。尔时文殊师利菩萨摩诃萨白佛言。世尊。</a><a name="0434c06" id="0434c06">若有菩萨摄取护持如是之人令不退于菩</a><a name="0434c07" id="0434c07">提之心。为是毁戒。若堕阿鼻无有是处。尔</a><a name="0434c08" id="0434c08">时佛赞文殊师利。善哉善哉。如汝所说。我</a><a name="0434c09" id="0434c09">念往昔于此阎浮提作大国王。名曰仙预。</a><a name="0434c10" id="0434c10">爱念敬重大乘经典。其心纯善无有粗恶嫉</a><a name="0434c11" id="0434c11">妒悭吝。口常宣说爱语善语。身常摄护贫穷</a><a name="0434c12" id="0434c12">孤独。布施精进无有休废。时世无佛声闻缘</a><a name="0434c13" id="0434c13">觉。我于尔时爱乐大乘方等经典。十二年中</a><a name="0434c14" id="0434c14">事婆罗门供给所须。过十二年施安已讫。即</a><a name="0434c15" id="0434c15">作是言。师等今应发阿耨多罗三藐三菩提</a><a name="0434c16" id="0434c16">心。婆罗门言。大王。菩提之性是无所有。大</a><a name="0434c17" id="0434c17">乘经典亦复如是。大王。云何乃令人物同于</a><a name="0434c18" id="0434c18">虚空。善男子。我于尔时心重大乘。闻婆罗</a><a name="0434c19" id="0434c19">门诽谤方等。闻已即时断其命根。善男子。以</a><a name="0434c20" id="0434c20">是因缘从是已来不堕地狱。善男子。拥护摄</a><a name="0434c21" id="0434c21">持大乘经典。乃有如是无量势力</a><a name="0434c22" id="0434c22"><p>复次迦叶。又有圣行所谓四圣谛。苦集灭道</a><a name="0434c23" id="0434c23">是名四圣谛。迦叶。苦者逼迫相。集者能生</a><a name="0434c24" id="0434c24">长相。灭者寂灭相。道者大乘相。复次善男</a><a name="0434c25" id="0434c25">子。苦者现相。集者转相。灭者除相。道者能</a><a name="0434c26" id="0434c26">除相。复次善男子。苦者有三相。苦苦相行</a><a name="0434c27" id="0434c27">苦相坏苦相。集者二十五有。灭者灭二十五</a><a name="0434c28" id="0434c28">有。道者修戒定慧。复次善男子。有漏法者</a><a name="0434c29" id="0434c29">有二种。有因有果。无漏法者亦有二种。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120434b.htm'><img src='up.gif' border=0></a>
<a href='T120435a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>