<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0394 佛入涅槃密迹金刚力士哀恋经 1117c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 394 佛入涅槃密迹金刚力士哀恋经</font> <font face='Arial'>(卷1)</font> <font face='Arial'>T12, p1117c</h2></font><hr>
<span class='old'>
</a><a name="1117b28" id="1117b28">害。犹能调彼刚强恶人。调彼不调牟尼世尊。</a><a name="1117b29" id="1117b29">今为无常之所摧坏。如旷野恶鬼残杀一切</span><a name="1117c01" id="1117c01">令国空虚。犹能调彼使受持戒。而于今者入</a><a name="1117c02" id="1117c02">无常罥摧灭无余。如优楼频螺迦叶染着于</a><a name="1117c03" id="1117c03">我。没于邪见榛林之中难可拔出。如来犹愍。</a><a name="1117c04" id="1117c04">能现十八种神足变化能令调伏。今为无常</a><a name="1117c05" id="1117c05">之所倾倒。一切众生薄于福祐。大智之海为</a><a name="1117c06" id="1117c06">无常日之所干竭正智须弥为无常金刚杵之</a><a name="1117c07" id="1117c07">所摧碎。佛功德树觉意妙华道果充满。为无</a><a name="1117c08" id="1117c08">常斧之所斫坏。广大智光名称周闻遍于世</a><a name="1117c09" id="1117c09">间。能烧一切有生之薪。为无常水之所浇灭</a><a name="1117c10" id="1117c10">也。盛力无常无有法教。不为智者之所禁制。</a><a name="1117c11" id="1117c11">非是精进瞻勇猛健势力名称柔心调根寂</a><a name="1117c12" id="1117c12">定之所能免。咄哉无常酷暴乃尔。不别好恶</a><a name="1117c13" id="1117c13">有德无德等能摧坏。作是语时大地震动。山</a><a name="1117c14" id="1117c14">顶崩坏。大星陨落。四方火起。日月诸宿无有</a><a name="1117c15" id="1117c15">光色。一切天人皆无欢乐。我今形体不自胜</a><a name="1117c16" id="1117c16">举欲没入地。靦眩黄黑心意错乱。忘失所念</a><a name="1117c17" id="1117c17">唇干舌燥。语言错误声音嘶碎。去死不远</a><a name="1117c18" id="1117c18">命终今必绝。逮佛舍而去。如是等多众种</a><a name="1117c19" id="1117c19">种哀呼。百千种言恋慕于佛。帝释语言。止止</a><a name="1117c20" id="1117c20">已足。汝今可不忆念大仙少语。佛告比丘。诸</a><a name="1117c21" id="1117c21">行无常。无得住者。不可体信。是变易法。一切</a><a name="1117c22" id="1117c22">聚集。归散会灭。高者必堕。合会必离。有生必</a><a name="1117c23" id="1117c23">死。一切诸行犹如河岸临峻之树。亦如画水</a><a name="1117c24" id="1117c24">寻画寻灭。亦如泡沫。如条上露不得久停。如</a><a name="1117c25" id="1117c25">乾闼婆城暂为眼对。人命迅速疾于射箭。速</a><a name="1117c26" id="1117c26">行天下疾于日月。人命速疾过于是天。无常</a><a name="1117c27" id="1117c27">败坏应当解知。若于佛事有不足者不入涅</a><a name="1117c28" id="1117c28">槃。佛事周讫乃入涅槃。以此佛法付嘱人天。</a><a name="1117c29" id="1117c29">以此重事与声闻弟子。向无畏寂灭处去。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121117b.htm'><img src='up.gif' border=0></a>
<a href='T121118a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>