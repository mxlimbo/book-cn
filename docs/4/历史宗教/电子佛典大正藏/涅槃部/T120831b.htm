<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0831b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷34)</font> 迦叶菩萨品第二十四之一 <font face='Arial'>T12, p0831b</h2></font><hr>
<span class='old'>
</a><a name="0831a28" id="0831a28">毒树其子毒故果亦是毒。因亦众生果亦众</a><a name="0831a29" id="0831a29">生。因亦烦恼果亦烦恼。烦恼因果即是众生。</span><a name="0831b01" id="0831b01">众生即是烦恼因果。若从是义。云何如来</a><a name="0831b02" id="0831b02">先喻雪山亦有毒草微妙药王。若言烦恼即</a><a name="0831b03" id="0831b03">是众生。众生即是烦恼。云何而言众生身中</a><a name="0831b04" id="0831b04">有妙药王。佛言。善哉善哉</a><a name="0831b05" id="0831b05"><p>善男子。无量众生咸同此疑。汝今能为启请</a><a name="0831b06" id="0831b06">求解。我亦能断。谛听谛听。善思念之。今</a><a name="0831b07" id="0831b07">当为汝分别解说。善男子。雪山喻者即是众</a><a name="0831b08" id="0831b08">生。言毒草者即是烦恼。妙药王者即净梵</a><a name="0831b09" id="0831b09">行。善男子。若有众生。能修如是清净梵行。</a><a name="0831b10" id="0831b10">是名身中有妙药王。迦叶菩萨白佛言。世</a><a name="0831b11" id="0831b11">尊。云何众生有清净梵行。善男子。犹如世</a><a name="0831b12" id="0831b12">间从子生果。是果有能与子作因。有不</a><a name="0831b13" id="0831b13">能者。有能作者。是名果子。若不能作唯得</a><a name="0831b14" id="0831b14">名果不得名子。一切众生亦复如是。皆</a><a name="0831b15" id="0831b15">有二种。一者有烦恼果。是烦恼因。二者有</a><a name="0831b16" id="0831b16">烦恼果。非烦恼因。是烦恼果非烦恼因。是</a><a name="0831b17" id="0831b17">则名为清净梵行</a><a name="0831b18" id="0831b18"><p>善男子。众生观受知是一切漏之近因。所谓</a><a name="0831b19" id="0831b19">内外漏。受因缘故。不能断绝一切诸漏。亦</a><a name="0831b20" id="0831b20">不能出三界牢狱。众生因受着我我所。生</a><a name="0831b21" id="0831b21">于心倒想倒见倒。是故众生先当观受。如</a><a name="0831b22" id="0831b22">是受者为一切爱而作近因。是故智者欲</a><a name="0831b23" id="0831b23">断爱者当先观受。善男子。一切众生十二</a><a name="0831b24" id="0831b24">因缘所作善恶皆因受时。是故我为阿难说</a><a name="0831b25" id="0831b25">言。阿难。一切众生所作善恶皆是受时。是故</a><a name="0831b26" id="0831b26">智者先当观受。既观受已复当更观如是</a><a name="0831b27" id="0831b27">受者何因缘生。若因缘生。如是因缘复从何</a><a name="0831b28" id="0831b28">生。若无因生。无因何故不生无受。复观是</a><a name="0831b29" id="0831b29">受。不因自在天生。不因士夫生。不因微<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120831a.htm'><img src='up.gif' border=0></a>
<a href='T120831c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>