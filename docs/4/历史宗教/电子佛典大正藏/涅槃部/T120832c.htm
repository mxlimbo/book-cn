<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0832c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷34)</font> 迦叶菩萨品第二十四之一 <font face='Arial'>T12, p0832c</h2></font><hr>
<span class='old'>
</a><a name="0832b28" id="0832b28">夫名为倒想。圣人虽知不名倒想。智者如</a><a name="0832b29" id="0832b29">是观想因已次观果报。是恶想果在于地</span><a name="0832c01" id="0832c01">狱饿鬼畜生人天中受。如我因断恶觉观</a><a name="0832c02" id="0832c02">故。无明触断是故想断。因想断故果报亦</a><a name="0832c03" id="0832c03">断。智者为断如是想因修八正道。善男子。</a><a name="0832c04" id="0832c04">若有能作如是等观。则得名为清净梵行。</a><a name="0832c05" id="0832c05">善男子。是名众生毒身之中有妙药王如</a><a name="0832c06" id="0832c06">雪山中虽有毒草亦有妙药</a><a name="0832c07" id="0832c07"><p>复次善男子。智者观欲。欲者即是色声香味</a><a name="0832c08" id="0832c08">触。善男子。即是如来因中说果。从此五事</a><a name="0832c09" id="0832c09">生于欲耳实非欲也。善男子。愚痴之人贪</a><a name="0832c10" id="0832c10">求受之。于是色中生颠倒想。乃至触中亦</a><a name="0832c11" id="0832c11">生倒想。倒想因缘便生于受。是故世间说</a><a name="0832c12" id="0832c12">因倒想生十种想。欲因缘故在于世间受</a><a name="0832c13" id="0832c13">恶果报。以恶加于父母沙门婆罗门等。所</a><a name="0832c14" id="0832c14">不应作而故作之不惜身命。是故智者观</a><a name="0832c15" id="0832c15">是恶想因缘故生欲心。智者如是观欲因</a><a name="0832c16" id="0832c16">已次观果报。是欲多有诸恶果报。所谓地狱</a><a name="0832c17" id="0832c17">饿鬼畜生人中天上。是名观果报。若是恶</a><a name="0832c18" id="0832c18">想得除灭者。终不生于此欲心也。无欲</a><a name="0832c19" id="0832c19">心故不受恶受。无恶受故则无恶果。是</a><a name="0832c20" id="0832c20">故我应先断恶想。断恶想已如是等法自</a><a name="0832c21" id="0832c21">然而灭。是故智者为灭恶想修八正道。是</a><a name="0832c22" id="0832c22">则名为清净梵行。是名众生毒身之中有妙</a><a name="0832c23" id="0832c23">药王如雪山中虽有毒草亦有妙药</a><a name="0832c24" id="0832c24"><p>复次善男子。智者如是观是欲已次当观</a><a name="0832c25" id="0832c25">业。何以故。有智之人当作是念。受想触欲</a><a name="0832c26" id="0832c26">即是烦恼。是烦恼者能作生业不作受业。</a><a name="0832c27" id="0832c27">如是烦恼与业共行则有二种。一作生业。</a><a name="0832c28" id="0832c28">二作受业。是故智者当观于业。是业三种。</a><a name="0832c29" id="0832c29">谓身口意。善男子。身口二业亦名为业亦名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120832b.htm'><img src='up.gif' border=0></a>
<a href='T120833a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>