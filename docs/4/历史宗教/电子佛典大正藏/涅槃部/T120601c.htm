<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0601c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷40)</font> 憍陈如品第十三之一 <font face='Arial'>T12, p0601c</h2></font><hr>
<span class='old'>
</a><a name="0601b28" id="0601b28">初不随我受别请食。二者事我已来初不受</a><a name="0601b29" id="0601b29">我陈故衣服。三者自事我来至我所时终不</span><a name="0601c01" id="0601c01">非时。四者自事我来具足烦恼随我入出诸</a><a name="0601c02" id="0601c02">王刹利豪贵大姓。见诸女人及天。龙女不生</a><a name="0601c03" id="0601c03">欲心。五者自事我来持我所说十二部经。一</a><a name="0601c04" id="0601c04">经于耳曾不再问。如写瓶水置之一瓶。唯除</a><a name="0601c05" id="0601c05">一问。善男子。琉璃太子杀诸释氏坏迦毗罗</a><a name="0601c06" id="0601c06">城。阿难尔时心怀愁恼发声大哭。来至我所</a><a name="0601c07" id="0601c07">作如是言。我与如来俱生此城同一释种。云</a><a name="0601c08" id="0601c08">何如来光颜如常我则憔悴。我时答言。阿难。</a><a name="0601c09" id="0601c09">我修空定故不同汝。过三年已还来问我。世</a><a name="0601c10" id="0601c10">尊。我往于彼迦毗罗城。曾闻如来修空三昧</a><a name="0601c11" id="0601c11">是事虚实。我言。阿难。如是如是如汝所说。六</a><a name="0601c12" id="0601c12">者自事我来虽未获得知他心智。常知如来</a><a name="0601c13" id="0601c13">所入诸定。七者自事我来未得愿智而能了</a><a name="0601c14" id="0601c14">知如是众生到如来所。现在能得四沙门果。</a><a name="0601c15" id="0601c15">有后得者。有得人身有得天身。八者自事我</a><a name="0601c16" id="0601c16">来如来所有秘密之言悉能了知。善男子。阿</a><a name="0601c17" id="0601c17">难比丘具足如是八不思议。是故我称阿难</a><a name="0601c18" id="0601c18">比丘为多闻藏。善男子。阿难比丘具足八法。</a><a name="0601c19" id="0601c19">能具足持十二部经。何等为八。一者信根坚</a><a name="0601c20" id="0601c20">固。二者其心质直。三者身无病苦。四者常勤</a><a name="0601c21" id="0601c21">精进。五者具足念心。六者心无憍慢。七者成</a><a name="0601c22" id="0601c22">就定慧。八者具足从闻生智。文殊师利。毗</a><a name="0601c23" id="0601c23">婆尸佛侍者弟子名阿叔迦。亦复具足如是</a><a name="0601c24" id="0601c24">八法。尸弃如来侍者弟子名差摩迦罗。毗舍</a><a name="0601c25" id="0601c25">浮佛侍者弟子名优波扇陀迦罗。鸠村驮佛</a><a name="0601c26" id="0601c26">侍者弟子名曰跋提。迦那含牟尼佛侍者</a><a name="0601c27" id="0601c27">弟子名曰苏坻。迦叶佛侍者弟子名叶婆蜜</a><a name="0601c28" id="0601c28">多。皆亦具足如是八法。我今阿难亦复如</a><a name="0601c29" id="0601c29">是具足八法。是故我称阿难比丘为多闻藏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120601b.htm'><img src='up.gif' border=0></a>
<a href='T120602a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>