<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0660b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷9)</font> 菩萨品第十六 <font face='Arial'>T12, p0660b</h2></font><hr>
<span class='old'>
</a><a name="0660a28" id="0660a28">空处诽谤方等大乘经典。诸凡夫人见已皆</a><a name="0660a29" id="0660a29">谓真阿罗汉是大菩萨摩诃萨。是一阐提恶</span><a name="0660b01" id="0660b01">比丘辈。住阿兰若处坏阿兰若法。见他得</a><a name="0660b02" id="0660b02">利心生嫉妒。作如是言。所有方等大乘经</a><a name="0660b03" id="0660b03">典。悉是天魔波旬所说。亦说如来是无常法。</a><a name="0660b04" id="0660b04">毁灭正法破坏众僧。复作是言。波旬所说</a><a name="0660b05" id="0660b05">非善顺说。作是宣说邪恶之法。是人作恶</a><a name="0660b06" id="0660b06">不即受报。如乳成酪灰覆火上愚轻蹈之</a><a name="0660b07" id="0660b07">如是人者谓一阐提。是故当知大乘方等微</a><a name="0660b08" id="0660b08">妙经典必定清净。如摩尼珠投之浊水水即</a><a name="0660b09" id="0660b09">为清。大乘经典亦复如是。复次善男子。譬</a><a name="0660b10" id="0660b10">如莲花为日所照无不开敷。一切众生亦</a><a name="0660b11" id="0660b11">复如是。若得见闻大涅槃日。未发心者皆</a><a name="0660b12" id="0660b12">悉发心为菩提因。是故我说大涅槃光所</a><a name="0660b13" id="0660b13">入毛孔必为妙因。彼一阐提虽有佛性。而</a><a name="0660b14" id="0660b14">为无量罪垢所缠。不能得出如蚕处茧。</a><a name="0660b15" id="0660b15">以是业缘不能得生菩提妙因。流转生</a><a name="0660b16" id="0660b16">死无有穷已</a><a name="0660b17" id="0660b17"><p>复次善男子。如优钵罗花钵头摩花拘物头</a><a name="0660b18" id="0660b18">华芬陀利华生淤泥中而不为彼淤泥所</a><a name="0660b19" id="0660b19">污。若有众生修大涅槃微妙经典亦复如</a><a name="0660b20" id="0660b20">是。虽有烦恼终不为彼烦恼所污。何以</a><a name="0660b21" id="0660b21">故。以知如来性相力故。善男子。譬如有</a><a name="0660b22" id="0660b22">国多清凉风若触众生身诸毛孔能除一</a><a name="0660b23" id="0660b23">切郁蒸之恼。此大乘典大涅槃经亦复如是。</a><a name="0660b24" id="0660b24">遍入一切众生毛孔。为作菩提微妙因缘。</a><a name="0660b25" id="0660b25">除一阐提何以故非法器故</a><a name="0660b26" id="0660b26"><p>复次善男子。譬如良医解八种药灭一切</a><a name="0660b27" id="0660b27">病。唯不能除阿萨阇病。一切契经禅定三</a><a name="0660b28" id="0660b28">昧亦复如是。能治一切贪恚愚痴诸烦恼病。</a><a name="0660b29" id="0660b29">能拔烦恼毒刺等箭。而不能治犯四重禁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120660a.htm'><img src='up.gif' border=0></a>
<a href='T120660c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>