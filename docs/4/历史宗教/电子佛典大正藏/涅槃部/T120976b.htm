<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0976b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷1)</font> <font face='Arial'>T12, p0976b</h2></font><hr>
<span class='old'>
</a><a name="0976a28" id="0976a28">垢威白佛言。菩萨大士积累功效无极大德。</a><a name="0976a29" id="0976a29">乃得逮闻斯定意耳。欲决诸德正真之行。当</span><a name="0976b01" id="0976b01">闻斯定。欲得获畅不可思议功祚之福。当闻</a><a name="0976b02" id="0976b02">斯定。欲令大赖无有尽耗。当学斯定。离垢</a><a name="0976b03" id="0976b03">威复白佛言。菩萨大士。以何疗得无尽之</a><a name="0976b04" id="0976b04">福德如大海。庆不可议功祚不废。佛告离</a><a name="0976b05" id="0976b05">垢威。菩萨有三事。逮无尽福德如大海。庆</a><a name="0976b06" id="0976b06">难思议功祚不废。何谓三。一曰好喜布施。二</a><a name="0976b07" id="0976b07">曰护持禁戒。三曰博闻不惓。是为三。彼族</a><a name="0976b08" id="0976b08">姓子。何谓菩萨好喜布施。不当贪财。不当以</a><a name="0976b09" id="0976b09">物诱进教化。假使有物不肯施与。受者不当</a><a name="0976b10" id="0976b10">受其物也。设使受者不舍所取。不当劝御彼</a><a name="0976b11" id="0976b11">等眷属。设使乞者有所求索发无受心。不可</a><a name="0976b12" id="0976b12">劝化国王财宝产养之业屋宇舍宅。假使乞</a><a name="0976b13" id="0976b13">者有所求索其心无异。又族姓子。菩萨大士</a><a name="0976b14" id="0976b14">当发此心。我为一切众生之故。惠施躯命。若</a><a name="0976b15" id="0976b15">有人来欲有所得。象马车服头目髓脑。眼耳</a><a name="0976b16" id="0976b16">鼻口支体手足肌发肉血。随其所求各各施</a><a name="0976b17" id="0976b17">与。心不怀恨忍辱施与。既有所施不望其报。</a><a name="0976b18" id="0976b18">所可惠舍无所贪慕供给众生。众生获恩得</a><a name="0976b19" id="0976b19">给所乏。从是已往所欲摄取群萌之类。得佛</a><a name="0976b20" id="0976b20">道时为说经法令得速解。说族姓子。若有菩</a><a name="0976b21" id="0976b21">萨发心如是。是谓菩萨不惜身命。不惜身命</a><a name="0976b22" id="0976b22">若没其体不犯众恶。不害生命以养其身。不</a><a name="0976b23" id="0976b23">以命故犯于不善。不以财业越毁他人。不以</a><a name="0976b24" id="0976b24">眷属炽盛怨讼斗诤。不危他子以育妻息。己</a><a name="0976b25" id="0976b25">所不喜无加于人。已知止足则发一心。志不</a><a name="0976b26" id="0976b26">喜乐诸不善事。况当复犯若干之非。除贪嫉</a><a name="0976b27" id="0976b27">弃众恶。常知止足行于正真。无有异心则</a><a name="0976b28" id="0976b28">逮平等。逮平等已无有众邪则获慈心。已习</a><a name="0976b29" id="0976b29">慈心便遇善友。已得善友则便得闻寂然之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120976a.htm'><img src='up.gif' border=0></a>
<a href='T120976c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>