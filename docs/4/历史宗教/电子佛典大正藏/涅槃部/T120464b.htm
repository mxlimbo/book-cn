<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0464b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷17)</font> 梵行品第八之一 <font face='Arial'>T12, p0464b</h2></font><hr>
<span class='old'>
</a><a name="0464a28" id="0464a28">菩萨名无所得。复次善男子。无所得者则名</a><a name="0464a29" id="0464a29">为慧。菩萨摩诃萨得是慧故名无所得。有所</span><a name="0464b01" id="0464b01">得者名为无明。菩萨永断无明闇故故无所</a><a name="0464b02" id="0464b02">得。是故菩萨名无所得。复次善男子。无所</a><a name="0464b03" id="0464b03">得者名大涅槃。菩萨摩诃萨安住如是大涅</a><a name="0464b04" id="0464b04">槃中。不见一切诸法性相。是故菩萨名无所</a><a name="0464b05" id="0464b05">得。有所得者名二十五有。菩萨永断二十五</a><a name="0464b06" id="0464b06">有得大涅槃。是故菩萨名无所得。复次善男</a><a name="0464b07" id="0464b07">子。无所得者名为大乘。菩萨摩诃萨不住诸</a><a name="0464b08" id="0464b08">法故得大乘。是故菩萨名无所得。有所得者</a><a name="0464b09" id="0464b09">名为声闻辟支佛道。菩萨永断二乘道故得</a><a name="0464b10" id="0464b10">于佛道。是故菩萨名无所得。复次善男子。</a><a name="0464b11" id="0464b11">无所得者名方等经。菩萨读诵如是经故得</a><a name="0464b12" id="0464b12">大涅槃。是故菩萨名无所得。有所得者名十</a><a name="0464b13" id="0464b13">一部经。菩萨不修纯说方等大乘经典。是</a><a name="0464b14" id="0464b14">故菩萨名无所得。复次善男子。无所得者名</a><a name="0464b15" id="0464b15">为虚空。世间无物名为虚空。菩萨得是虚空</a><a name="0464b16" id="0464b16">三昧无所见故。是故菩萨名无所得。有所得</a><a name="0464b17" id="0464b17">者名生死轮。一切凡夫轮回生死故有所见。</a><a name="0464b18" id="0464b18">菩萨永断一切生死。是故菩萨名无所得。复</a><a name="0464b19" id="0464b19">次善男子。菩萨摩诃萨无所得者名常乐我</a><a name="0464b20" id="0464b20">净。菩萨摩诃萨见佛性故得常乐我净。是故</a><a name="0464b21" id="0464b21">菩萨名无所得。有所得者名无常无乐无我</a><a name="0464b22" id="0464b22">无净。菩萨摩诃萨断是无常无乐无我无净。</a><a name="0464b23" id="0464b23">是故菩萨名无所得。复次善男子。无所得者</a><a name="0464b24" id="0464b24">名第一义空。菩萨摩诃萨观第一义空悉无</a><a name="0464b25" id="0464b25">所见。是故菩萨名无所得。有所得者名为五</a><a name="0464b26" id="0464b26">见。菩萨永断是五见故得第一义空。是故菩</a><a name="0464b27" id="0464b27">萨名无所得。复次善男子。无所得者名为阿</a><a name="0464b28" id="0464b28">耨多罗三藐三菩提。菩萨摩诃萨得阿耨多</a><a name="0464b29" id="0464b29">罗三藐三菩提时悉无所见。是故菩萨名无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120464a.htm'><img src='up.gif' border=0></a>
<a href='T120464c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>