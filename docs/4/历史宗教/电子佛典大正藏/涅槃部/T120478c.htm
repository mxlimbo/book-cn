<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0478c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷19)</font> 梵行品第八之一 <font face='Arial'>T12, p0478c</h2></font><hr>
<span class='old'>
</a><a name="0478b28" id="0478b28">智慧。憍尸迦。求佛法身及佛智慧。将来之</a><a name="0478b29" id="0478b29">世必当得之。尔时帝释闻佛说已。五衰没相</span><a name="0478c01" id="0478c01">即时消灭。便起作礼绕佛三匝。恭敬合掌而</a><a name="0478c02" id="0478c02">白佛言。世尊。我今即死即生失命得命。又</a><a name="0478c03" id="0478c03">闻佛记当得阿耨多罗三藐三菩提。是为更</a><a name="0478c04" id="0478c04">生为更得命。世尊。一切人天云何增益。复以</a><a name="0478c05" id="0478c05">何缘而致损减。憍尸迦。斗诤因缘人天损减。</a><a name="0478c06" id="0478c06">善修和敬则得增益。世尊。若以斗诤而损减</a><a name="0478c07" id="0478c07">者。我从今日更不复与阿修罗战。佛言。善</a><a name="0478c08" id="0478c08">哉善哉。憍尸迦。诸佛世尊说忍辱法。是阿</a><a name="0478c09" id="0478c09">耨多罗三藐三菩提因</a><a name="0478c10" id="0478c10"><p>尔时释提桓因。即前礼佛。于是还去。大王。</a><a name="0478c11" id="0478c11">如来以能除诸恶相。是故称佛不可思议。王</a><a name="0478c12" id="0478c12">若往者。所有重罪必当得除。大王。且听有</a><a name="0478c13" id="0478c13">婆罗门子。字曰不害。以杀无量诸众生故名</a><a name="0478c14" id="0478c14">鸯崛魔。复欲害母。恶心起时身亦随动。身心</a><a name="0478c15" id="0478c15">动者即五逆因。五逆因故必堕地狱。后见佛</a><a name="0478c16" id="0478c16">时身心俱动复欲生害。身心动者即五逆因。</a><a name="0478c17" id="0478c17">五逆因故当入地狱。是人得遇如来大师。即</a><a name="0478c18" id="0478c18">时得灭地狱因缘。发阿耨多罗三藐三菩提</a><a name="0478c19" id="0478c19">心。是故称佛为无上医。非六师也。大王。复有</a><a name="0478c20" id="0478c20">须毗罗王子。其父嗔之截其手足推之深井。</a><a name="0478c21" id="0478c21">其母矜愍使人牵出将至佛所。寻见佛时手</a><a name="0478c22" id="0478c22">足还具。即发阿耨多罗三藐三菩提心。大王。</a><a name="0478c23" id="0478c23">以见佛故得现果报。是故称佛为无上医。非</a><a name="0478c24" id="0478c24">六师也。大王。如恒河边有诸饿鬼。其数五</a><a name="0478c25" id="0478c25">百。于无量岁初不见水。虽至河上纯见流火。</a><a name="0478c26" id="0478c26">饥渴所逼发声号哭。尔时如来。在其河侧</a><a name="0478c27" id="0478c27">郁昙钵林坐一树下。时诸饿鬼来至佛所。</a><a name="0478c28" id="0478c28">白佛言。世尊。我等饥渴命将不远。佛言。恒</a><a name="0478c29" id="0478c29">河流水汝何不饮。鬼即答言。如来见水我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120478b.htm'><img src='up.gif' border=0></a>
<a href='T120479a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>