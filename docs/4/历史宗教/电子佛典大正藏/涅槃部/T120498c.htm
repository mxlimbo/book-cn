<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0498c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷23)</font> 光明遍照高贵德王菩萨品第十之一 <font face='Arial'>T12, p0498c</h2></font><hr>
<span class='old'>
</a><a name="0498b28" id="0498b28">如婆罗门性不受牛肉。如饱满人不受恶食。</a><a name="0498b29" id="0498b29">如转轮王不与一切旃陀罗等同坐一床。菩</span><a name="0498c01" id="0498c01">萨摩诃萨恶贱三觉不受不味亦复如是。何</a><a name="0498c02" id="0498c02">以故。菩萨思惟众生知我是良福田。我当云</a><a name="0498c03" id="0498c03">何受是恶法。若受恶觉则不任为众生福田。</a><a name="0498c04" id="0498c04">我自不言是良福田。众生见相便言我是。我</a><a name="0498c05" id="0498c05">今若起如是恶觉。则为欺诳一切众生。我于</a><a name="0498c06" id="0498c06">往昔以欺诳故。无量劫中流转生死堕三恶</a><a name="0498c07" id="0498c07">道。我若以恶心受人信施。一切天人及五通</a><a name="0498c08" id="0498c08">仙悉当证知而见诃责。我若恶觉受人信施。</a><a name="0498c09" id="0498c09">或令施主果报减少或空无报。我若恶心受</a><a name="0498c10" id="0498c10">檀越施。则与施主而为怨仇。一切施主恒于</a><a name="0498c11" id="0498c11">我所起赤子想。我当云何欺诳于彼而生怨</a><a name="0498c12" id="0498c12">想。何以故。或令施主不得果报或少果报故。</a><a name="0498c13" id="0498c13">我常自称为出家人。夫出家者不应起恶。若</a><a name="0498c14" id="0498c14">起恶者则非出家。出家之人身口相应。若不</a><a name="0498c15" id="0498c15">相应则非出家。我弃父母兄弟妻子眷属知</a><a name="0498c16" id="0498c16">识出家修道。正是修习诸善觉时非是修习</a><a name="0498c17" id="0498c17">不善觉时。譬如有人入海求宝不取真宝直</a><a name="0498c18" id="0498c18">取水精。亦如有人弃妙音乐游戏粪秽。如弃</a><a name="0498c19" id="0498c19">宝女与婢交通。如弃金器用于瓦盂。如弃甘</a><a name="0498c20" id="0498c20">露服食毒药。如舍亲旧良善之医从怨恶医</a><a name="0498c21" id="0498c21">求药而服</a><a name="0498c22" id="0498c22"><p>我亦如是。舍离大师如来世尊甘露法味。而</a><a name="0498c23" id="0498c23">服魔怨种种恶觉。人身难得如优昙花。我今</a><a name="0498c24" id="0498c24">已得。如来难值过优昙花。我今已值。清净</a><a name="0498c25" id="0498c25">法宝难得见闻。我今已闻。犹如盲龟值浮木</a><a name="0498c26" id="0498c26">孔。人命不停过于山水今日虽存明亦难保。</a><a name="0498c27" id="0498c27">云何纵心令住恶法。壮色不停犹如奔马。云</a><a name="0498c28" id="0498c28">何恃怙而生憍慢。犹如恶鬼伺求人过。四大</a><a name="0498c29" id="0498c29">恶鬼亦复如是常来伺求我之过失。云何当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120498b.htm'><img src='up.gif' border=0></a>
<a href='T120499a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>