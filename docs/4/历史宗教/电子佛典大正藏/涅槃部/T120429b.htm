<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0429b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷11)</font> 现病品第六 <font face='Arial'>T12, p0429b</h2></font><hr>
<span class='old'>
</a><a name="0429a28" id="0429a28">义故。世尊。今日不应默然右胁而卧。复次</a><a name="0429a29" id="0429a29">世尊。世有病者四大增损互不调适羸瘦乏</span><a name="0429b01" id="0429b01">极。是故不能随意坐起卧着床褥。如来四大</a><a name="0429b02" id="0429b02">无不和适。身力具足亦无羸损。世尊。如十小</a><a name="0429b03" id="0429b03">牛力不如一大牛力。十大牛力不如一青牛</a><a name="0429b04" id="0429b04">力。十青牛力不如一凡象力。十凡象力不如</a><a name="0429b05" id="0429b05">一野象力。十野象力不如一二牙象力。十二</a><a name="0429b06" id="0429b06">牙象力不如一四牙象力。十四牙象力不如</a><a name="0429b07" id="0429b07">雪山一白象力。十雪山白象力不如一香象</a><a name="0429b08" id="0429b08">力。十香象力不如一青象力。十青象力不如</a><a name="0429b09" id="0429b09">一黄象力。十黄象力不如一赤象力。十赤象</a><a name="0429b10" id="0429b10">力不如一白象力。十白象力不如一山象力。</a><a name="0429b11" id="0429b11">十山象力不如一优钵罗象力。十优钵罗象</a><a name="0429b12" id="0429b12">力不如一拘物头象力。十拘物头象力不如</a><a name="0429b13" id="0429b13">一分陀利象力。十分陀利象力不如人中一</a><a name="0429b14" id="0429b14">力士力。十人中力士力不如一钵健提力。十</a><a name="0429b15" id="0429b15">钵健提力不如一八臂那罗延力。十那罗延</a><a name="0429b16" id="0429b16">力不如一十住菩萨一节之力。一切凡夫身</a><a name="0429b17" id="0429b17">中诸节节不相到。人中力士节头相到。钵健</a><a name="0429b18" id="0429b18">提身诸节相接。那罗延身节头相拘。十住菩</a><a name="0429b19" id="0429b19">萨诸节骨解盘龙相结。是故菩萨其力最大。</a><a name="0429b20" id="0429b20">世界成时从金刚际起金刚座。上至道场菩</a><a name="0429b21" id="0429b21">提树下。菩萨坐已其心即时逮得十力。如来</a><a name="0429b22" id="0429b22">今者不应如彼婴孩小儿。婴孩小儿愚痴无</a><a name="0429b23" id="0429b23">智无所能说。以是义故。随意偃侧无人讥诃。</a><a name="0429b24" id="0429b24">如来世尊有大智慧照明一切。人中之龙具</a><a name="0429b25" id="0429b25">大威德。成就神通无上仙人。永断疑网已拔</a><a name="0429b26" id="0429b26">毒箭。进止安详威仪具足得无所畏。今者何</a><a name="0429b27" id="0429b27">故右胁而卧。令诸人天悲愁苦恼。尔时迦</a><a name="0429b28" id="0429b28">叶菩萨。即于佛前而说偈言</a><a name="0429b29" id="0429b29"><p class='lg'>　　瞿昙大圣德　　　愿起演妙法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120429a.htm'><img src='up.gif' border=0></a>
<a href='T120429c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>