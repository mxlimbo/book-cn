<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0394c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷5)</font> <font face='Arial'>T12, p0394c</h2></font><hr>
<span class='old'>
</a><a name="0394b28" id="0394b28">是如来。如来者即是法也。又解脱者即是</a><a name="0394b29" id="0394b29">归处。若有归依如是解脱不求余依。譬如有</span><a name="0394c01" id="0394c01">人依恃于王不求余依。虽复依王则有动转。</a><a name="0394c02" id="0394c02">依解脱者无有动转。无动转者即真解脱。真</a><a name="0394c03" id="0394c03">解脱者即是如来。如来者即是法也。又解脱</a><a name="0394c04" id="0394c04">者名为屋宅。譬如有人行于旷野则有险难。</a><a name="0394c05" id="0394c05">解脱不尔无有险难。无险难者即真解脱。</a><a name="0394c06" id="0394c06">真解脱者即是如来。又解脱者是无所畏。如</a><a name="0394c07" id="0394c07">师子王于诸百兽不生怖畏。解脱亦尔于诸魔</a><a name="0394c08" id="0394c08">众不生怖畏。无怖畏者即真解脱。真解脱者</a><a name="0394c09" id="0394c09">即是如来。又解脱者无有迮狭。譬如隘路乃</a><a name="0394c10" id="0394c10">至不受二人并行。解脱不尔如是解脱即是如</a><a name="0394c11" id="0394c11">来。又有不迮譬如有人畏虎堕井。解脱不</a><a name="0394c12" id="0394c12">尔如是解脱即是如来。又有不迮如大海中舍</a><a name="0394c13" id="0394c13">坏小船得坚牢船。乘之度海到安隐处心</a><a name="0394c14" id="0394c14">得快乐。解脱亦尔心得快乐。得快乐者即真</a><a name="0394c15" id="0394c15">解脱。真解脱者即是如来。又解脱者拔诸因</a><a name="0394c16" id="0394c16">缘。譬如因乳得酪因酪得酥因酥得醍醐。真</a><a name="0394c17" id="0394c17">解脱中都无是因。无是因者即真解脱。真解</a><a name="0394c18" id="0394c18">脱者即是如来。又解脱者能伏憍慢。譬如大</a><a name="0394c19" id="0394c19">王慢于小王。解脱不尔如是解脱即是如来。</a><a name="0394c20" id="0394c20">如来者即是法也。又解脱者伏诸放逸。谓放</a><a name="0394c21" id="0394c21">逸者多有贪欲。真解脱中无有是名。无是名</a><a name="0394c22" id="0394c22">者即真解脱。真解脱者即是如来。又解脱者</a><a name="0394c23" id="0394c23">能除无明。如上妙酥除诸滓秽乃名醍醐。解</a><a name="0394c24" id="0394c24">脱亦尔除无明滓生于真明。如是真明即真</a><a name="0394c25" id="0394c25">解脱。真解脱者即是如来。又解脱者名为寂</a><a name="0394c26" id="0394c26">静纯一无二。如空野象独一无侣。解脱亦尔</a><a name="0394c27" id="0394c27">独一无二。独一无二即真解脱。真解脱者即</a><a name="0394c28" id="0394c28">是如来。又解脱者名为坚实如竹苇蜱麻茎</a><a name="0394c29" id="0394c29">干空虚而子坚实。除佛如来其余人天皆不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120394b.htm'><img src='up.gif' border=0></a>
<a href='T120395a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>