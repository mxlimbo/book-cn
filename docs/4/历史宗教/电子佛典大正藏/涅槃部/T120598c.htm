<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0598c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷40)</font> 憍陈如品第十三之一 <font face='Arial'>T12, p0598c</h2></font><hr>
<span class='old'>
</a><a name="0598b28" id="0598b28">性亦应如是非因缘有。若有一法从于因缘。</a><a name="0598b29" id="0598b29">何因缘故五大之性不从因缘。瞿昙。众生善</span><a name="0598c01" id="0598c01">身及不善身获得解脱。皆是自性不从因缘。</a><a name="0598c02" id="0598c02">是故我说一切诸法自性故有非因缘生</a><a name="0598c03" id="0598c03"><p>复次瞿昙。世间之法有定用处。譬如工匠云</a><a name="0598c04" id="0598c04">如是木任作车舆。如是任作门户床机。亦如</a><a name="0598c05" id="0598c05">金师所可造作。在额上者名之为鬘。在颈下</a><a name="0598c06" id="0598c06">者名之为璎。在臂上者名之为钏。在指上</a><a name="0598c07" id="0598c07">者名之为环。用处定故名为定性。瞿昙。一切</a><a name="0598c08" id="0598c08">众生亦复如是。有五道性故有地狱饿鬼畜</a><a name="0598c09" id="0598c09">生人天。若如是者云何说言从于因缘</a><a name="0598c10" id="0598c10"><p>复次瞿昙。一切众生其性各异。是故名为一</a><a name="0598c11" id="0598c11">切自性。瞿昙。如龟陆生自能入水。犊子生已</a><a name="0598c12" id="0598c12">能自饮乳。鱼见钩饵自然吞食。毒蛇生已自</a><a name="0598c13" id="0598c13">然食土。如是等事谁有教者。如刺生已自然</a><a name="0598c14" id="0598c14">头尖。飞鸟毛羽自然色别。世间众生亦复如</a><a name="0598c15" id="0598c15">是。有利有钝有富有贫有好有丑。有得解脱</a><a name="0598c16" id="0598c16">有不得解脱。是故当知一切法中各有自</a><a name="0598c17" id="0598c17">性</a><a name="0598c18" id="0598c18"><p>复次瞿昙。如瞿昙说贪欲嗔痴从因缘生。如</a><a name="0598c19" id="0598c19">是三毒因缘五尘。是义不然。何以故。众生</a><a name="0598c20" id="0598c20">睡时远离五尘。亦复生于贪欲嗔痴。在胎亦</a><a name="0598c21" id="0598c21">尔。初出胎时未能分别五尘好丑。亦复生于</a><a name="0598c22" id="0598c22">贪欲嗔痴。诸仙贤圣处在寂处无有五尘。亦</a><a name="0598c23" id="0598c23">能生于贪欲嗔痴。亦复有人因于五尘生于</a><a name="0598c24" id="0598c24">不贪不嗔不痴。是故不必从于因缘生一切</a><a name="0598c25" id="0598c25">法。以自性故</a><a name="0598c26" id="0598c26"><p>复次瞿昙。我见世人五根不具。多饶财宝得</a><a name="0598c27" id="0598c27">大自在。有根具足贫穷下贱。不得自在为人</a><a name="0598c28" id="0598c28">仆使。若有因缘何故如是。是故诸法各有自</a><a name="0598c29" id="0598c29">性不由因缘。瞿昙。世间小儿亦复未能分别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120598b.htm'><img src='up.gif' border=0></a>
<a href='T120599a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>