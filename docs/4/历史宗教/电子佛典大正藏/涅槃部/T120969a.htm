<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0969a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷5)</font> 殖善根品第十三 <font face='Arial'>T12, p0969a</h2></font><hr>
<span class='old'>
</a><a name="0968c28" id="0968c28">佛随其住寿。若灭度后恭敬尊重谦下供养。</a><a name="0968c29" id="0968c29">尔时世尊复告阿难。我今以实告汝。彼辟支</span><a name="0969a01" id="0969a01">佛具足戒定慧解脱解脱知见聚。受彼长者</a><a name="0969a02" id="0969a02">种种供养。有一如来应正遍知出兴于世。不</a><a name="0969a03" id="0969a03">受长者衣服饮食床座卧具病瘦汤药。亦不</a><a name="0969a04" id="0969a04">说法。然彼长者但见如来应正遍知。凡常威</a><a name="0969a05" id="0969a05">仪示现于世。所得福德多于供养彼辟支佛。</a><a name="0969a06" id="0969a06">具足戒定慧解脱解脱知见者。百千亿那由</a><a name="0969a07" id="0969a07">他倍。不及长者见佛如来凡常威仪示现于</a><a name="0969a08" id="0969a08">世。所得福德。何以故。以佛如来具足无量</a><a name="0969a09" id="0969a09">阿僧祇不可思议大功德故。阿难。诸佛如来</a><a name="0969a10" id="0969a10">但以威仪福德善根。犹尚不能穷其边际。何</a><a name="0969a11" id="0969a11">况如来所有无量诸善功德。阿难。若于辟支</a><a name="0969a12" id="0969a12">佛所修行布施所得福德无量阿僧祇。若于</a><a name="0969a13" id="0969a13">佛所修行布施。所得福德亦复无量无有限</a><a name="0969a14" id="0969a14">者。有何差别。阿难。彼所布施非无差别。阿</a><a name="0969a15" id="0969a15">难。譬如有人为求利故诣于他方。彼得利已</a><a name="0969a16" id="0969a16">即便回还。阿难。若施辟支佛所得福德。比佛</a><a name="0969a17" id="0969a17">如来亦复如是。阿难。若复有人于诸佛所修</a><a name="0969a18" id="0969a18">行布施。所得福德不可为譬。何以故。阿难。</a><a name="0969a19" id="0969a19">若于佛所修行布施。所得福德无量阿僧祇。</a><a name="0969a20" id="0969a20">不可思议无等无匹。无有边际不可穷尽。阿</a><a name="0969a21" id="0969a21">难。若于佛所修行布施所得福德。我当为汝</a><a name="0969a22" id="0969a22">而作譬喻。诸有智者以喻得解。阿难。譬如画</a><a name="0969a23" id="0969a23">师画虽精好。其中犹有少许鄙拙不端严处。</a><a name="0969a24" id="0969a24">复有画师所作端正转更胜前。如是阿难。若</a><a name="0969a25" id="0969a25">于辟支佛所修行布施所得福德。比于佛所</a><a name="0969a26" id="0969a26">修行布施所得福德。亦复如是。何以故。阿</a><a name="0969a27" id="0969a27">难。彼辟支佛。以其智故得名辟支佛。此辟支</a><a name="0969a28" id="0969a28">佛智皆从如来智慧而生。诸佛如来一切种</a><a name="0969a29" id="0969a29">智转更胜前。是故阿难。若于佛所乃至尽形。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120968c.htm'><img src='up.gif' border=0></a>
<a href='T120969b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>