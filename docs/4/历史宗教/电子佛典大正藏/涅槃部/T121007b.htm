<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0383 摩诃摩耶经 1007b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 383 摩诃摩耶经</font> <font face='Arial'>(卷1)</font> <font face='Arial'>T12, p1007b</h2></font><hr>
<span class='old'>
</a><a name="1007a28" id="1007a28">怀悔恨何所复及。强壮之时亲戚相随。嬉戏</a><a name="1007a29" id="1007a29">纵逸不造微善。无常卒至各散五道。千万亿</span><a name="1007b01" id="1007b01">劫难复相值。生死无实如乾闼婆城。乃至辟</a><a name="1007b02" id="1007b02">支佛等。尽诸结漏具大神力自在无畏。身上</a><a name="1007b03" id="1007b03">出火身下出水。身上出水身下出火。飞</a><a name="1007b04" id="1007b04">腾空中行住坐卧。去来迅疾石壁无<span class='corr'></span>碍。形貌</a><a name="1007b05" id="1007b05">端正诸相具足。能为众生作大福田。犹亦未</a><a name="1007b06" id="1007b06">免无常之患。如以大水用灭小火。世间之人</a><a name="1007b07" id="1007b07">犯于王法。罪应及死闭在囹圄。犹可嘱救而</a><a name="1007b08" id="1007b08">令得脱。无常之法不可嘱及。贤圣之力尚</a><a name="1007b09" id="1007b09">不能免。岂况凡夫而无忧惧。五通仙人名曰</a><a name="1007b10" id="1007b10">逮波耶那。又有仙人名郁陀罗翅。又有仙人</a><a name="1007b11" id="1007b11">名毗失波蜜多罗。又有仙人名阿罗逻。又有</a><a name="1007b12" id="1007b12">仙人名波罗舍逻。又有仙人名应祁罗舍。又</a><a name="1007b13" id="1007b13">有仙人名阿私陀。又有仙人名曰波萨。有如</a><a name="1007b14" id="1007b14">是等诸大仙人。威力具足有大名称。能以咒</a><a name="1007b15" id="1007b15">术成毁国邑。斯等今者为在何许。以无常火</a><a name="1007b16" id="1007b16">曾烧众生。仍还自焚俱就消灭。大梵天王释</a><a name="1007b17" id="1007b17">提桓因。摩醯首罗六欲魔王。及毗纽天阎罗</a><a name="1007b18" id="1007b18">王等。罗婆奈神。罗婆泥神。比沙泥神。迦楼</a><a name="1007b19" id="1007b19">泥神。波楼泥神。斯等大力皆被无常之所执</a><a name="1007b20" id="1007b20">捉。顶生圣王。那罗延力士王。支夜多罗帝王。</a><a name="1007b21" id="1007b21">马鸣王。毗尼罗翅王。此等诸王统摄众国。颜</a><a name="1007b22" id="1007b22">容端正聪明超世。身力勇健莫能当者。无常</a><a name="1007b23" id="1007b23">所碎不知何在。娑伽罗龙王。修陀利舍那鬼</a><a name="1007b24" id="1007b24">王。毗摩质多罗阿修罗王。舍脂迷那天后。阿</a><a name="1007b25" id="1007b25">伽。蓝波天后。郁波尸天后。胝舍罗鸡尸天</a><a name="1007b26" id="1007b26">后。阿葛逻天后。阿留波底天后。藐底天后。藐</a><a name="1007b27" id="1007b27">底梨沙天后。此诸杂王具大威力。及众天后</a><a name="1007b28" id="1007b28">容貌绝世。若有见者即失正念。邪意散乱如</a><a name="1007b29" id="1007b29">非人持。设复良医种种疗治。不能回改令还<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121007a.htm'><img src='up.gif' border=0></a>
<a href='T121007c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>