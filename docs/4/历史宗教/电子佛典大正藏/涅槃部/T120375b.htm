<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0375b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷2)</font> 寿命品第一 <font face='Arial'>T12, p0375b</h2></font><hr>
<span class='old'>
</a><a name="0375a28" id="0375a28"><p>纯陀。汝今当观一切行杂诸法。无我无常不</a><a name="0375a29" id="0375a29">住。此身多有无量过患犹如水泡。是故汝今</span><a name="0375b01" id="0375b01">不应啼泣。尔时纯陀复白佛言。如是如是。</a><a name="0375b02" id="0375b02">诚如尊教。虽知如来方便示现入于涅槃。而</a><a name="0375b03" id="0375b03">我不能不怀苦恼。覆自思惟复生庆悦。佛</a><a name="0375b04" id="0375b04">赞纯陀。善哉善哉。能知如来示同众生方便</a><a name="0375b05" id="0375b05">涅槃。纯陀。汝今当听如娑罗娑鸟。春阳之</a><a name="0375b06" id="0375b06">月皆共集彼阿耨达池。诸佛亦尔。皆至是处。</a><a name="0375b07" id="0375b07">纯陀。汝今不应思惟诸佛长寿短寿。一切诸</a><a name="0375b08" id="0375b08">法皆如幻相。如来在中以方便力无所染着。</a><a name="0375b09" id="0375b09">何以故。诸佛法尔。纯陀。我今受汝所献供</a><a name="0375b10" id="0375b10">养。为欲令汝度于生死诸有流故。若诸人天</a><a name="0375b11" id="0375b11">于此最后供养我者。悉皆当得不动果报常</a><a name="0375b12" id="0375b12">受安乐。何以故。我是众生良福田故。汝若</a><a name="0375b13" id="0375b13">复欲为诸众生作福田者。速办所施不宜久</a><a name="0375b14" id="0375b14">停。尔时纯陀。为诸众生得度脱故。低头饮</a><a name="0375b15" id="0375b15">泪而白佛言。善哉世尊。我若堪任为福田时。</a><a name="0375b16" id="0375b16">则能了知如来涅槃及非涅槃。我等今者及</a><a name="0375b17" id="0375b17">诸声闻缘觉智慧犹如蚊蚁。实不能量如来</a><a name="0375b18" id="0375b18">涅槃及非涅槃。尔时纯陀及其眷属。愁忧啼</a><a name="0375b19" id="0375b19">泣围绕如来。烧香散花尽心敬奉。寻与文殊</a><a name="0375b20" id="0375b20">从座而去。供办食具。其去未久。是时此地六</a><a name="0375b21" id="0375b21">种震动。乃至梵世亦复如是。地动有二。或有</a><a name="0375b22" id="0375b22">地动或大地动。小动者名为地动。大动者名</a><a name="0375b23" id="0375b23">大地动。有小声者名曰地动。有大声者名大</a><a name="0375b24" id="0375b24">地动。独地动者名曰地动。山河树木及大海</a><a name="0375b25" id="0375b25">水一切动者名大地动。一向动者名曰地动。</a><a name="0375b26" id="0375b26">周回旋转名大地动。动名地动。动时能令众</a><a name="0375b27" id="0375b27">生心动名大地动。菩萨初从兜率天下阎浮</a><a name="0375b28" id="0375b28">提时名大地动。从初生出家成阿耨多罗三</a><a name="0375b29" id="0375b29">藐三菩提转于法轮及般涅槃名大地动。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120375a.htm'><img src='up.gif' border=0></a>
<a href='T120375c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>