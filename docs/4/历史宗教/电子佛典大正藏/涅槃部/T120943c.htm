<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0379 四童子三昧经 0943c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 379 四童子三昧经</font> <font face='Arial'>(卷3)</font> <font face='Arial'>T12, p0943c</h2></font><hr>
<span class='old'>
</a><br><a name="0943b28" id="0943b28">　　拔箭大医师　　　治众生病者</a><br><a name="0943b29" id="0943b29">　　能救无数众　　　令不堕恶道　</p></span><a name="0943c01" id="0943c01"><p>尔时世尊立住黑绳大地狱岸上。放大光明</a><a name="0943c02" id="0943c02">遍照彼大地狱。拔于彼处无量众生置于天</a><a name="0943c03" id="0943c03">上。如是等热恼地狱大热恼地狱。亦皆如是。</a><a name="0943c04" id="0943c04">叫唤大叫唤大地狱。众合大众合地狱。拔出</a><a name="0943c05" id="0943c05">无量无边众生。安置善道及涅槃道。尔时世</a><a name="0943c06" id="0943c06">尊复以金色光明照八大地狱。其光明力能</a><a name="0943c07" id="0943c07">令众生所触身者皆得安乐。遍体润益身心</a><a name="0943c08" id="0943c08">欢喜苦恼消除。眼目所观心地欢庆。快得清</a><a name="0943c09" id="0943c09">凉从慈悲生令身安隐。光明遍照大地狱已。</a><a name="0943c10" id="0943c10">灭诸热恼和软流润。彼大地狱所有众生。在</a><a name="0943c11" id="0943c11">大火聚炽然中者。与彼乐故于诸毛孔。次第</a><a name="0943c12" id="0943c12">而放如是光明。尔时世尊以大光明。普覆一</a><a name="0943c13" id="0943c13">切无量众生。令心柔软堪任法器。具足无量</a><a name="0943c14" id="0943c14">百千功德。以微妙语。而说偈言</a><a name="0943c15" id="0943c15"><p class='lg'>　　我与世间乐　　　解脱诸忧苦</a><br><a name="0943c16" id="0943c16">　　见诸苦逼切　　　示现涅槃道</a><br><a name="0943c17" id="0943c17">　　我所说诸法　　　寂静无畏乐</a><br><a name="0943c18" id="0943c18">　　若能知彼法　　　此不堕恶趣</a><br><a name="0943c19" id="0943c19">　　能归依佛者　　　彼人得大利</a><br><a name="0943c20" id="0943c20">　　百千诸劫数　　　更不见诸苦　</p></a><a name="0943c21" id="0943c21"><p>尔时如来说此偈已。即于刹那罗婆牟休</a><a name="0943c22" id="0943c22">多时。诸比丘众及诸众生多于前数。复有无</a><a name="0943c23" id="0943c23">量无边诸佛。右胁而卧师子床上。彼诸世尊</a><a name="0943c24" id="0943c24">从师子床起。还复示现如是神通。尔时彼四</a><a name="0943c25" id="0943c25">部众白佛言。世尊。此诸佛等。皆悉欲于刹</a><a name="0943c26" id="0943c26">那罗婆牟休多时。入般涅槃现神通耶。如今</a><a name="0943c27" id="0943c27">世尊所现无异。佛告诸比丘。如是如是。彼诸</a><a name="0943c28" id="0943c28">佛等。今日同欲舍最后身入于涅槃。彼诸佛</a><a name="0943c29" id="0943c29">等悉皆同名释迦牟尼。皆于力士所生之地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120943b.htm'><img src='up.gif' border=0></a>
<a href='T120944a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>