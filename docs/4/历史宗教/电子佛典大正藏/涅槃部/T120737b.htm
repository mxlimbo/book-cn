<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0737b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷20)</font> <font face='Arial'>T12, p0737b</h2></font><hr>
<span class='old'>
</a><a name="0737a28" id="0737a28">云何一阐提断善根者。善男子。善根有二</a><a name="0737a29" id="0737a29">种。一者内。二者外。佛性非内非外。以是义</span><a name="0737b01" id="0737b01">故佛性不断。复有二种。一者有漏。二者无</a><a name="0737b02" id="0737b02">漏。佛性非有漏非无漏。是故不断。复有二</a><a name="0737b03" id="0737b03">种。一者常。二者无常。佛性非常非无常。是</a><a name="0737b04" id="0737b04">故不断。若是断者则应还得。若不还得则</a><a name="0737b05" id="0737b05">名不断。若断已得名一阐提。犯四重者亦</a><a name="0737b06" id="0737b06">是不定。若决定者犯四重禁终不能得阿</a><a name="0737b07" id="0737b07">耨多罗三藐三菩提。谤方等经亦复不定。若</a><a name="0737b08" id="0737b08">决定者谤正法人终不能得阿耨多罗三</a><a name="0737b09" id="0737b09">藐三菩提。作五逆罪亦复不定。若决定者五</a><a name="0737b10" id="0737b10">逆之人终不能得阿耨多罗三藐三菩提。色</a><a name="0737b11" id="0737b11">与色相二俱不定。香味触相生相至无明相</a><a name="0737b12" id="0737b12">阴入界相二十五有相四生乃至一切诸法皆</a><a name="0737b13" id="0737b13">亦不定。善男子。譬如幻师在大众中。化作</a><a name="0737b14" id="0737b14">四兵车步象马。作诸璎珞严身之具城邑聚</a><a name="0737b15" id="0737b15">落山林树木泉池河井。而彼众中有诸小</a><a name="0737b16" id="0737b16">儿无有智慧睹见之时悉以为实。其中</a><a name="0737b17" id="0737b17">智人知其虚诳。以幻力故惑人眼目。善男</a><a name="0737b18" id="0737b18">子。一切凡夫乃至声闻辟支佛等。于一切法</a><a name="0737b19" id="0737b19">见有定相亦复如是。诸佛菩萨于一切法</a><a name="0737b20" id="0737b20">不见定相。善男子。譬如小儿于盛夏月见</a><a name="0737b21" id="0737b21">热时焰谓之为水。有智之人于此热焰终</a><a name="0737b22" id="0737b22">不生于实水之想。但是虚焰诳人眼目非</a><a name="0737b23" id="0737b23">实是水。一切凡夫声闻缘觉。见一切法亦复</a><a name="0737b24" id="0737b24">如是悉谓是实。诸佛菩萨于一切法不见</a><a name="0737b25" id="0737b25">定相。善男子。譬如山涧因声有响小儿闻</a><a name="0737b26" id="0737b26">之谓是实声。有智之人解无定实但有声</a><a name="0737b27" id="0737b27">相诳于耳识。善男子。一切凡夫声闻缘觉。</a><a name="0737b28" id="0737b28">于一切法亦复如是见有定相。诸菩萨等</a><a name="0737b29" id="0737b29">解了诸法悉无定相。见无常相空寂等相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120737a.htm'><img src='up.gif' border=0></a>
<a href='T120737c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>