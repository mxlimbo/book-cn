<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0650a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷8)</font> 如来性品第十二 <font face='Arial'>T12, p0650a</h2></font><hr>
<span class='old'>
</a><a name="0649c28" id="0649c28">甘露亦如毒药</a><a name="0649c29" id="0649c29"><p>佛言。善男子。汝今欲知如来秘藏真实义</span><a name="0650a01" id="0650a01">不。迦叶白言。我今实欲得知如来秘藏之</a><a name="0650a02" id="0650a02">义。尔时世尊而说偈言</a><a name="0650a03" id="0650a03"><p class='lg'>　　或有服甘露　　　伤命而早夭</a><br><a name="0650a04" id="0650a04">　　或复服甘露　　　寿命得长存</a><br><a name="0650a05" id="0650a05">　　或有服毒生　　　有缘服毒死</a><br><a name="0650a06" id="0650a06">　　无碍智甘露　　　所谓大乘典</a><br><a name="0650a07" id="0650a07">　　如是大乘典　　　亦名杂毒药</a><br><a name="0650a08" id="0650a08">　　如酥醍醐等　　　及以诸石蜜</a><br><a name="0650a09" id="0650a09">　　服消则为药　　　不消则为毒</a><br><a name="0650a10" id="0650a10">　　方等亦如是　　　智者为甘露</a><br><a name="0650a11" id="0650a11">　　愚不知佛性　　　服之则成毒</a><br><a name="0650a12" id="0650a12">　　声闻及缘觉　　　大乘为甘露</a><br><a name="0650a13" id="0650a13">　　犹如诸味中　　　乳最为第一</a><br><a name="0650a14" id="0650a14">　　如是勤进者　　　依因于大乘</a><br><a name="0650a15" id="0650a15">　　得至于涅槃　　　成人中象王</a><br><a name="0650a16" id="0650a16">　　众生知佛性　　　犹如迦叶等</a><br><a name="0650a17" id="0650a17">　　无上甘露味　　　不生亦不死</a><br><a name="0650a18" id="0650a18">　　迦叶汝今当　　　善分别三归</a><br><a name="0650a19" id="0650a19">　　如是三归性　　　则是我之性</a><br><a name="0650a20" id="0650a20">　　若能谛观察　　　我性有佛性</a><br><a name="0650a21" id="0650a21">　　当知如是人　　　得入秘密藏</a><br><a name="0650a22" id="0650a22">　　知我及我所　　　是人已出世</a><br><a name="0650a23" id="0650a23">　　佛法三宝性　　　无上第一尊</a><br><a name="0650a24" id="0650a24">　　如我所说偈　　　其性义如是　</p></a><a name="0650a25" id="0650a25"><p>尔时迦叶。复说偈言</a><a name="0650a26" id="0650a26"><p class='lg'>　　我今都不知　　　归依三宝处</a><br><a name="0650a27" id="0650a27">　　云何当归趣　　　无上无所畏</a><br><a name="0650a28" id="0650a28">　　不知三宝处　　　云何作无我</a><br><a name="0650a29" id="0650a29">　　云何归佛者　　　而得于安慰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120649c.htm'><img src='up.gif' border=0></a>
<a href='T120650b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>