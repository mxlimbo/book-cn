<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0510c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷25)</font> 光明遍照高贵德王菩萨品第十之一 <font face='Arial'>T12, p0510c</h2></font><hr>
<span class='old'>
</a><a name="0510b28" id="0510b28">药喻如法修行三十七助道之法。病除愈者</a><a name="0510b29" id="0510b29">喻灭烦恼。得安乐者喻得涅槃常乐我净</span><a name="0510c01" id="0510c01">善男子。譬如有王欲如法治令民安乐。咨诸</a><a name="0510c02" id="0510c02">智臣其法云何。诸臣即以先王旧法而为说</a><a name="0510c03" id="0510c03">之。王既闻已至心信行。如法治国无诸怨敌。</a><a name="0510c04" id="0510c04">是故令民安乐无患。善男子。王者喻诸菩萨。</a><a name="0510c05" id="0510c05">诸智臣者喻善知识。智臣为王所说治法喻</a><a name="0510c06" id="0510c06">十二部经。王既闻已至心信行。喻诸菩萨系</a><a name="0510c07" id="0510c07">心思惟十二部经所有深义。如法治国喻诸</a><a name="0510c08" id="0510c08">菩萨如法修行。所谓六波罗蜜。以能修习六</a><a name="0510c09" id="0510c09">波罗蜜故无诸怨敌。喻诸菩萨已离诸结烦</a><a name="0510c10" id="0510c10">恼恶贼。得安乐者喻诸菩萨得大涅槃常乐</a><a name="0510c11" id="0510c11">我净</a><a name="0510c12" id="0510c12"><p>善男子。譬如有人遇恶癞病。有善知识而语</a><a name="0510c13" id="0510c13">之言。汝若能到须弥山边病可得差。所以者</a><a name="0510c14" id="0510c14">何。彼有良药味如甘露。若能服者病无不愈。</a><a name="0510c15" id="0510c15">其人至心信是事已。即往彼山采服甘露。其</a><a name="0510c16" id="0510c16">病除愈身得安乐。恶癞病者喻诸凡夫。善知</a><a name="0510c17" id="0510c17">识者喻诸菩萨摩诃萨等。至心信受喻四无</a><a name="0510c18" id="0510c18">量心。须弥山者喻八圣道。甘露味者喻于佛</a><a name="0510c19" id="0510c19">性。癞病除愈喻离烦恼。得安乐者喻得涅槃</a><a name="0510c20" id="0510c20">常乐我净。善男子。譬如有人畜诸弟子聪明</a><a name="0510c21" id="0510c21">大智。是人昼夜常教不倦。诸菩萨等亦复如</a><a name="0510c22" id="0510c22">是。一切众生有信不信。而常教化无有疲</a><a name="0510c23" id="0510c23">厌</a><a name="0510c24" id="0510c24"><p>善男子。善知识者所谓菩萨佛辟支佛声闻</a><a name="0510c25" id="0510c25">人中信方等者。何故名为善知识耶。善知识</a><a name="0510c26" id="0510c26">者能教众生远离十恶修行十善。以是义故</a><a name="0510c27" id="0510c27">名善知识。复次善知识者如法而说如说而</a><a name="0510c28" id="0510c28">行。云何名为如法而说如说而行。自不杀生</a><a name="0510c29" id="0510c29">教人不杀。乃至自行正见教人正见。若能如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120510b.htm'><img src='up.gif' border=0></a>
<a href='T120511a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>