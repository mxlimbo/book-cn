<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0709c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷16)</font> <font face='Arial'>T12, p0709c</h2></font><hr>
<span class='old'>
</a><a name="0709b28" id="0709b28">是菩萨所知见觉</a><a name="0709b29" id="0709b29"><p>迦叶复言。云何菩萨修持净戒心无悔恨。</span><a name="0709c01" id="0709c01">乃至明了见于佛性。佛言。善男子。世间戒者</a><a name="0709c02" id="0709c02">不名清净。何以故。世间戒者为于有故。性</a><a name="0709c03" id="0709c03">不定故。非毕竟故。不能广为一切众生。</a><a name="0709c04" id="0709c04">以是义故名为不净。以不净故有悔恨心。</a><a name="0709c05" id="0709c05">以悔恨故心无欢喜。无欢喜故则无悦乐。</a><a name="0709c06" id="0709c06">无悦乐故则无安隐。无安隐故无不动定。</a><a name="0709c07" id="0709c07">无不动定故无实知见。无实知见故则无</a><a name="0709c08" id="0709c08">厌离。无厌离故则无解脱。无解脱故不</a><a name="0709c09" id="0709c09">见佛性。不见佛性故终不能得大般涅</a><a name="0709c10" id="0709c10">槃。是名世间戒不清净。善男子。菩萨摩诃萨</a><a name="0709c11" id="0709c11">清净戒者。戒非戒故。非为有故。定毕竟故。</a><a name="0709c12" id="0709c12">为众生故。是名菩萨戒清净也善男子。菩</a><a name="0709c13" id="0709c13">萨摩诃萨于净戒中。虽不欲生无悔恨心。</a><a name="0709c14" id="0709c14">无悔恨心自然而生。善男子。譬如有人执</a><a name="0709c15" id="0709c15">持明镜不期见面面像自现。亦如农夫种</a><a name="0709c16" id="0709c16">之良田不期生芽而芽自生。亦如然灯</a><a name="0709c17" id="0709c17">不期灭闇而闇自灭。善男子。菩萨摩诃萨</a><a name="0709c18" id="0709c18">坚持净戒。无悔恨心自然而生亦复如是。以</a><a name="0709c19" id="0709c19">净戒故心得欢喜。善男子。如端正人自见</a><a name="0709c20" id="0709c20">面貌心生欢喜。持净戒者亦复如是善男</a><a name="0709c21" id="0709c21">子。破戒之人见戒不净心不欢喜。如形残</a><a name="0709c22" id="0709c22">者自见面貌不生喜悦。破戒之人亦复如</a><a name="0709c23" id="0709c23">是。善男子。譬如牧牛有二女人。一持酪瓶。</a><a name="0709c24" id="0709c24">一持浆瓶。俱共至城而欲卖之。于路脚跌</a><a name="0709c25" id="0709c25">二瓶俱破。一则欢喜。一则愁恼。持戒破戒亦</a><a name="0709c26" id="0709c26">复如是。持净戒者心则欢喜。心欢喜故则</a><a name="0709c27" id="0709c27">便思惟。诸佛如来于涅槃中。说有能持清</a><a name="0709c28" id="0709c28">净戒者则得涅槃。我今修习如是净戒亦</a><a name="0709c29" id="0709c29">应得之。以是因缘心则悦乐。迦叶复言。喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120709b.htm'><img src='up.gif' border=0></a>
<a href='T120710a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>