<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0623c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷3)</font> 金刚身品第五 <font face='Arial'>T12, p0623c</h2></font><hr>
<span class='old'>
</a><a name="0623b28" id="0623b28">典为他广说。利益安乐诸众生故。唱如</a><a name="0623b29" id="0623b29">是言。涅槃经中制诸比丘不应畜养奴婢</span><a name="0623c01" id="0623c01">牛羊非法之物。若有比丘畜如是等不净</a><a name="0623c02" id="0623c02">之物。应当治之。如来先于异部经中说有</a><a name="0623c03" id="0623c03">比丘畜如是等非法之物。某甲国王如法</a><a name="0623c04" id="0623c04">治之驱令还俗。若有比丘能作如是师子</a><a name="0623c05" id="0623c05">吼时。有破戒者闻是语已。咸共嗔恚害</a><a name="0623c06" id="0623c06">是法师。是说法者设复命终。故名持戒自利</a><a name="0623c07" id="0623c07">利他。以是缘故。我听国主群臣宰相诸</a><a name="0623c08" id="0623c08">优婆塞护说法人。若有欲得护正法者。</a><a name="0623c09" id="0623c09">当如是学。迦叶。如是破戒不护法者。名秃</a><a name="0623c10" id="0623c10">居士。非持戒者得如是名。善男子。过去久</a><a name="0623c11" id="0623c11">远无量无边阿僧祇劫。于此拘尸那城。有</a><a name="0623c12" id="0623c12">佛出世号欢喜增益如来应供正遍知明行</a><a name="0623c13" id="0623c13">足善逝世间解无上士调御丈夫天人师佛世</a><a name="0623c14" id="0623c14">尊。尔时世界广博严净。丰乐安隐人民炽盛</a><a name="0623c15" id="0623c15">无有饥渴。如安乐国诸菩萨等。彼佛世尊</a><a name="0623c16" id="0623c16">住世无量化众生已。然后乃于娑罗双树</a><a name="0623c17" id="0623c17">入般涅槃。佛涅槃后遗法住世无量亿岁。余</a><a name="0623c18" id="0623c18">四十年佛法未灭。尔时有一持戒比丘。名</a><a name="0623c19" id="0623c19">曰觉德。多有徒众眷属围绕。能师子吼颁</a><a name="0623c20" id="0623c20">宣广说九部经典。制诸比丘不得畜养奴</a><a name="0623c21" id="0623c21">婢牛羊非法之物。尔时多有破戒比丘。闻</a><a name="0623c22" id="0623c22">作是说皆生恶心。执持刀杖逼是法师。</a><a name="0623c23" id="0623c23">是时国王名曰有德。闻是事已为护法故。</a><a name="0623c24" id="0623c24">即便往至说法者所。与是破戒诸恶比丘极</a><a name="0623c25" id="0623c25">共战斗。令说法者得免危害。王时被枪举</a><a name="0623c26" id="0623c26">身周遍。尔时觉德寻赞王言。善哉善哉。王</a><a name="0623c27" id="0623c27">今真是护正法者。当来之世此身当为无</a><a name="0623c28" id="0623c28">量法器。王于是时得闻法已心大欢喜。寻</a><a name="0623c29" id="0623c29">即命终生阿[<a href='javascript:showpic("images/041309.gif")'>门@(人/(人*人))</a>]佛国。而为彼佛作第一弟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120623b.htm'><img src='up.gif' border=0></a>
<a href='T120624a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>