<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0551a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷31)</font> 师子吼菩萨品第十一之一 <font face='Arial'>T12, p0551a</h2></font><hr>
<span class='old'>
</a><a name="0550c28" id="0550c28">力受是邪法。是名菩萨摩诃萨非现生后受</a><a name="0550c29" id="0550c29">是恶业</span><a name="0551a01" id="0551a01"><p>善男子。我念往昔与提婆达多俱为商主。各</a><a name="0551a02" id="0551a02">各自有五百商人。为利益故至大海中采取</a><a name="0551a03" id="0551a03">珍宝。恶业缘故路遇暴风吹破船舫伴党死</a><a name="0551a04" id="0551a04">尽。尔时我与提婆达多。不杀果报长寿缘</a><a name="0551a05" id="0551a05">故。为风所吹俱至陆地。时提婆达多贪惜宝</a><a name="0551a06" id="0551a06">货生大忧苦发声啼哭。我时语言提婆达多不</a><a name="0551a07" id="0551a07">须啼哭。提婆达多即语我言。谛听谛听譬如</a><a name="0551a08" id="0551a08">有人贫穷困苦。至冢墓间手捉死尸而作是</a><a name="0551a09" id="0551a09">言。愿汝今者施我死乐。我当施汝贫穷寿命。</a><a name="0551a10" id="0551a10">尔时死尸即便起坐语贫人言。善男子。贫穷</a><a name="0551a11" id="0551a11">寿命汝自受之。我今甚乐如是死乐。实不欣</a><a name="0551a12" id="0551a12">汝贫穷而生。然我今日既无死乐兼复贫穷。</a><a name="0551a13" id="0551a13">云何而得不啼哭耶。我复慰喻汝且莫愁。今</a><a name="0551a14" id="0551a14">有二珠价直无数。当分一枚以相惠施。我</a><a name="0551a15" id="0551a15">即分与复语之言。有命之人能得此宝。如其</a><a name="0551a16" id="0551a16">无命谁能得耶。我时疲弊诣一树下止息眠</a><a name="0551a17" id="0551a17">卧提婆达多贪心炽盛。为余一珠即生恶心</a><a name="0551a18" id="0551a18">刺坏我目劫夺我珠。我时患疮发声呻号。时</a><a name="0551a19" id="0551a19">有一女。来至我所而问我言。仁者。何故呻号</a><a name="0551a20" id="0551a20">如是。我即为其广说本事。女人闻已复重问</a><a name="0551a21" id="0551a21">我汝名字何。我即答言。名为实语。女言。云何</a><a name="0551a22" id="0551a22">知汝为实语耶。我即立誓。若我今于提婆达</a><a name="0551a23" id="0551a23">多有恶心者。目当如是永为盲瞽。如其无者</a><a name="0551a24" id="0551a24">当还得眼。言已其目平复如故。善男子。是名</a><a name="0551a25" id="0551a25">菩萨摩诃萨说现世报</a><a name="0551a26" id="0551a26"><p>善男子。我念往昔生南天竺富单那城婆罗门</a><a name="0551a27" id="0551a27">家。是时有王名迦罗富。其性暴恶憍慢自大。</a><a name="0551a28" id="0551a28">年壮色美耽着五欲。我于尔时为度众生在</a><a name="0551a29" id="0551a29">彼城外寂默禅思。尔时彼王春木花敷与其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120550c.htm'><img src='up.gif' border=0></a>
<a href='T120551b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>