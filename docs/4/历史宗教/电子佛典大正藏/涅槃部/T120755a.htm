<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0755a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷23)</font> <font face='Arial'>T12, p0755a</h2></font><hr>
<span class='old'>
</a><a name="0754c28" id="0754c28">知识。自能修行信戒布施多闻智慧。亦能教</a><a name="0754c29" id="0754c29">人信戒布施多闻智慧。复以是义名善知</span><a name="0755a01" id="0755a01">识。善知识者有善法故。何等善法。所作之</a><a name="0755a02" id="0755a02">事不求自乐。常为众生而求安乐。见他有</a><a name="0755a03" id="0755a03">过不说其短。口常宣说纯善之事。以是</a><a name="0755a04" id="0755a04">义故名善知识。善男子。如空中月从初一</a><a name="0755a05" id="0755a05">日至十五日渐渐增长。善知识者亦复如</a><a name="0755a06" id="0755a06">是。令诸学人渐远恶法增长善法。善男子。</a><a name="0755a07" id="0755a07">若有亲近善知识者。本未有戒定慧解脱</a><a name="0755a08" id="0755a08">解脱知见即便有之。未具足者则得增广。</a><a name="0755a09" id="0755a09">何以故。以其亲近善知识故。因是亲近复</a><a name="0755a10" id="0755a10">得了达十二部经甚深之义。若能听是十二</a><a name="0755a11" id="0755a11">部经甚深义者名为听法</a><a name="0755a12" id="0755a12"><p>听法者则是大乘方等经典。听方等经名真</a><a name="0755a13" id="0755a13">听法。真听法者即是听受大涅槃经。大涅槃</a><a name="0755a14" id="0755a14">中闻有佛性如来毕竟不般涅槃。是故名</a><a name="0755a15" id="0755a15">为专心听法。专心听法名八圣道。以八圣</a><a name="0755a16" id="0755a16">道能断贪欲嗔恚愚痴故名听法。夫听法者</a><a name="0755a17" id="0755a17">名十一空。以此诸空于一切法不作相</a><a name="0755a18" id="0755a18">貌。夫听法者名初发心乃至究竟阿耨多罗</a><a name="0755a19" id="0755a19">三藐三菩提心。以因初心得大涅槃。不以</a><a name="0755a20" id="0755a20">闻故得大涅槃。以修习故得大涅槃。善男</a><a name="0755a21" id="0755a21">子。譬如病人虽闻医教及药名字不能愈</a><a name="0755a22" id="0755a22">病。要以服故乃得除差。虽听十二深因缘</a><a name="0755a23" id="0755a23">法不能断灭一切烦恼。要以系念善思惟</a><a name="0755a24" id="0755a24">故能得除断。是名第三系念思惟</a><a name="0755a25" id="0755a25"><p>复以何义名系念思惟。所谓三三昧。空三</a><a name="0755a26" id="0755a26">昧无相三昧无作三昧。空者于二十五有不</a><a name="0755a27" id="0755a27">见一实。无作者于二十五有不作愿求。无</a><a name="0755a28" id="0755a28">相者无有十相。所谓色相声相香相味相触</a><a name="0755a29" id="0755a29">相生相住相灭相男相女相。修习如是三三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120754c.htm'><img src='up.gif' border=0></a>
<a href='T120755b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>