<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0985a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷3)</font> <font face='Arial'>T12, p0985a</h2></font><hr>
<span class='old'>
</a><a name="0984c28" id="0984c28">法忍。不得计常空净安隐及与我身乃逮法</a><a name="0984c29" id="0984c29">忍。又复永睹不得一切诸法乃逮法忍。佛言。</span><a name="0985a01" id="0985a01">溥首。诸法悉尽故曰为无所得。溥首。法忍无</a><a name="0985a02" id="0985a02">逮亦无所得。随习俗行故名曰得。非凡夫法</a><a name="0985a03" id="0985a03">亦非学法非不学法。非缘觉法非菩萨法。亦</a><a name="0985a04" id="0985a04">非佛法有所行也。于一切法都无所行。故名</a><a name="0985a05" id="0985a05">曰尽逮得法忍。一切诸法亦不可得。是故曰</a><a name="0985a06" id="0985a06">尽逮得法忍。假使法忍空无所有。于一切想</a><a name="0985a07" id="0985a07">诸所行者而无所畏。故曰尽索逮得法忍。彼</a><a name="0985a08" id="0985a08">无有眼亦无眼识。无有耳亦无耳识。无有鼻</a><a name="0985a09" id="0985a09">亦无鼻识。无有舌亦无舌识。无有身亦无身</a><a name="0985a10" id="0985a10">识。无有意亦无意识。诸畏无尽则曰法忍。</a><a name="0985a11" id="0985a11">无为界则谓法忍。无有意界乃谓法忍。皆悉</a><a name="0985a12" id="0985a12">尽索乃得法忍。说是法忍诸法尽索时。五百</a><a name="0985a13" id="0985a13">菩萨得不起法忍。同音举声白佛言。唯然世</a><a name="0985a14" id="0985a14">尊。我等当具等集众德三昧。亦当普备于一</a><a name="0985a15" id="0985a15">切法逮无所起。是深妙法诸菩萨学所当承</a><a name="0985a16" id="0985a16">顺若有闻者当欢喜信受持读诵如法奉行。</a><a name="0985a17" id="0985a17">于是钩锁菩萨谓溥首曰。有所言曰。所作已</a><a name="0985a18" id="0985a18">办众事成就。菩萨当以几法所作众事究竟</a><a name="0985a19" id="0985a19">成办。溥首答曰。族姓子。若有菩萨知一切法</a><a name="0985a20" id="0985a20">而无所作。如是菩萨所作已办究竟成就。一</a><a name="0985a21" id="0985a21">切诸法悉无所有亦无所行。晓了诸法能如</a><a name="0985a22" id="0985a22">斯者。所作已办究竟成就。亦不有智亦无</a><a name="0985a23" id="0985a23">有二。所作已办究竟成就。亦不离作亦非不</a><a name="0985a24" id="0985a24">作亦无不作。所作已办究竟成就。有所者有</a><a name="0985a25" id="0985a25">宣扬所作已办究竟成就。若得恩者报所得</a><a name="0985a26" id="0985a26">恩。所作已办究竟成就。遭无反复加以反</a><a name="0985a27" id="0985a27">复。所作已办究竟成就。当供养者为之谦卑</a><a name="0985a28" id="0985a28">自屈施礼。所作已办究竟成就。知反复者若</a><a name="0985a29" id="0985a29">离反复者。若能办事离不办事。所作已办<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120984c.htm'><img src='up.gif' border=0></a>
<a href='T120985b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>