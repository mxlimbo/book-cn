<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0461b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷16)</font> 梵行品第八之一 <font face='Arial'>T12, p0461b</h2></font><hr>
<span class='old'>
</a><a name="0461a28" id="0461a28">等地。则不见有父母兄弟姊妹儿息亲族知</a><a name="0461a29" id="0461a29">识怨憎中人。乃至不见阴界诸入众生寿命。</span><a name="0461b01" id="0461b01">善男子。譬如虚空无有父母兄弟妻子。乃至</a><a name="0461b02" id="0461b02">无有众生寿命。一切诸法亦复如是。无有父</a><a name="0461b03" id="0461b03">母乃至寿命。菩萨摩诃萨见一切法亦复如</a><a name="0461b04" id="0461b04">是。其心平等如彼虚空。何以故。善能修习</a><a name="0461b05" id="0461b05">诸空法故。迦叶菩萨白佛言。世尊。云何名</a><a name="0461b06" id="0461b06">空。善男子。空者。所谓内空外空内外空有</a><a name="0461b07" id="0461b07">为空无为空无始空性空无所有空第一义空</a><a name="0461b08" id="0461b08">空空大空。菩萨摩诃萨云何观于内空。是菩</a><a name="0461b09" id="0461b09">萨摩诃萨观内法空。是内法空谓无父母怨</a><a name="0461b10" id="0461b10">亲中人众生寿命常乐我净如来法僧所有财</a><a name="0461b11" id="0461b11">物。是内法中虽有佛性。而是佛性非内非外。</a><a name="0461b12" id="0461b12">所以者何。佛性常住无变易故。是名菩萨摩</a><a name="0461b13" id="0461b13">诃萨观于内空。外空者。亦复如是无有内</a><a name="0461b14" id="0461b14">法。内外空者亦复如是。善男子。唯有如来法</a><a name="0461b15" id="0461b15">僧佛性不在二空。何以故。如是四法常乐我</a><a name="0461b16" id="0461b16">净。是故四法不名为空。是名内外俱空。善</a><a name="0461b17" id="0461b17">男子。有为空者。有为之法悉皆是空。所谓</a><a name="0461b18" id="0461b18">内空外空内外空常乐我净空。众生寿命如</a><a name="0461b19" id="0461b19">来法僧第一义空。是中佛性非有为法。是</a><a name="0461b20" id="0461b20">故佛性非有为法空。是名有为空。善男子。</a><a name="0461b21" id="0461b21">云何菩萨摩诃萨观无为空。是无为法悉皆</a><a name="0461b22" id="0461b22">是空。所谓无常苦不净无我。阴界入众生寿</a><a name="0461b23" id="0461b23">命相。有为有漏内法外法。无为法中佛等四</a><a name="0461b24" id="0461b24">法。非有为非无为。性是善故非无为。性常</a><a name="0461b25" id="0461b25">住故非有为。是名菩萨观无为空。云何菩萨</a><a name="0461b26" id="0461b26">摩诃萨观无始空。是菩萨摩诃萨见生死无</a><a name="0461b27" id="0461b27">始皆悉空寂。所谓空者常乐我净皆悉空寂</a><a name="0461b28" id="0461b28">无有变易。众生寿命三宝佛性及无为法。是</a><a name="0461b29" id="0461b29">名菩萨观无始空。云何菩萨观于性空。是菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120461a.htm'><img src='up.gif' border=0></a>
<a href='T120461c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>