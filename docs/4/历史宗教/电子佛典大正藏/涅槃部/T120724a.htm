<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0724a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷18)</font> <font face='Arial'>T12, p0724a</h2></font><hr>
<span class='old'>
</a><a name="0723c28" id="0723c28">名不生。是故(名为)为阿阇世。善男子。阿阇者</a><a name="0723c29" id="0723c29">名不生不生者名涅槃。世名世法。为者名</span><a name="0724a01" id="0724a01">不污。以世八法所不污故。无量无边阿僧</a><a name="0724a02" id="0724a02">祇劫不入涅槃。是故我言为阿阇世无量</a><a name="0724a03" id="0724a03">亿劫不入涅槃。善男子。如来密语不可思</a><a name="0724a04" id="0724a04">议。佛法众僧亦不可思议。菩萨摩诃萨亦不</a><a name="0724a05" id="0724a05">可思议。大涅槃经亦不可思议。尔时世尊大</a><a name="0724a06" id="0724a06">悲导师。为阿阇世王入月爱三昧。入三昧</a><a name="0724a07" id="0724a07">已放大光明。其光清凉往照王身。身疮即愈</a><a name="0724a08" id="0724a08">郁蒸除灭。王觉疮愈身体清凉。语耆婆言。</a><a name="0724a09" id="0724a09">曾闻人说劫将欲尽三月并现。当是之时</a><a name="0724a10" id="0724a10">一切众生患苦悉除。时既未至此光何来照</a><a name="0724a11" id="0724a11">触吾身。疮苦除愈身得安乐。耆婆答言。此</a><a name="0724a12" id="0724a12">非劫尽三月并照。亦非火日星宿药草宝珠</a><a name="0724a13" id="0724a13">天光。王又问言。此光若非三月并照宝珠明</a><a name="0724a14" id="0724a14">者。为是谁光。大王当知。是天中天所放光</a><a name="0724a15" id="0724a15">明。是光无根无有边际。非热非冷。非常</a><a name="0724a16" id="0724a16">非灭。非色非无色。非相非无相。非青非</a><a name="0724a17" id="0724a17">黄非赤非白。欲度众生故使可见有相</a><a name="0724a18" id="0724a18">可说有根有边有热有冷青黄赤白。大王。</a><a name="0724a19" id="0724a19">是光虽尔实不可说不可睹见。乃至无有</a><a name="0724a20" id="0724a20">青黄赤白。王言耆婆。彼天中天以何因缘放</a><a name="0724a21" id="0724a21">斯光明。耆婆答言今是瑞相将为大王。以</a><a name="0724a22" id="0724a22">王先言世无良医疗治身心。故放此光先</a><a name="0724a23" id="0724a23">治王身然后及心。王言耆婆。如来世尊亦</a><a name="0724a24" id="0724a24">见念耶。耆婆答言。譬如一人而有七子。是</a><a name="0724a25" id="0724a25">七子中一子遇病父母之心非不平等。然</a><a name="0724a26" id="0724a26">于病子心则偏多。大王。如来亦尔。于诸众</a><a name="0724a27" id="0724a27">生非不平等。然于罪者心则偏重。于放</a><a name="0724a28" id="0724a28">逸者佛则慈念。不放逸者心则放舍。何等</a><a name="0724a29" id="0724a29">名为不放逸者。谓六住菩萨。大王。诸佛世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120723c.htm'><img src='up.gif' border=0></a>
<a href='T120724b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>