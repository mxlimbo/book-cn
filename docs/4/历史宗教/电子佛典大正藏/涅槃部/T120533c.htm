<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0533c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷28)</font> 师子吼菩萨品第十一之一 <font face='Arial'>T12, p0533c</h2></font><hr>
<span class='old'>
</a><a name="0533b28" id="0533b28">近恶友。四者不勤精进。五者自大憍慢。六者</a><a name="0533b29" id="0533b29">营务世业。如是六法则能破坏菩提之心。善</span><a name="0533c01" id="0533c01">男子。有人得闻诸佛世尊是人天师。于众生</a><a name="0533c02" id="0533c02">中最上无比胜于声闻辟支佛等。法眼明了</a><a name="0533c03" id="0533c03">见法无碍。能度众生于大苦海。闻已即复发</a><a name="0533c04" id="0533c04">大誓愿。如其世间有如是人。我亦当得以是</a><a name="0533c05" id="0533c05">因缘发阿耨多罗三藐三菩提心。或复为他</a><a name="0533c06" id="0533c06">之所教诲发菩提心。或闻菩萨阿僧祇劫修</a><a name="0533c07" id="0533c07">行苦行。然后乃得阿耨多罗三藐三菩提。闻</a><a name="0533c08" id="0533c08">已思惟。我今不堪如是苦行。云何能得是故</a><a name="0533c09" id="0533c09">有退。善男子。复有五法退菩提心。何等为五。</a><a name="0533c10" id="0533c10">一者乐在外道出家。二者不修大慈之心。三</a><a name="0533c11" id="0533c11">者好求法师过恶。四者常乐处在生死。五者</a><a name="0533c12" id="0533c12">不喜受持读诵书写解说十二部经。是名五</a><a name="0533c13" id="0533c13">法退菩提心。复有二法退菩提心。何等为二。</a><a name="0533c14" id="0533c14">一者贪乐五欲。二者不能恭敬尊重三宝。以</a><a name="0533c15" id="0533c15">如是等众因缘故退菩提心</a><a name="0533c16" id="0533c16"><p>云何复名不退之心。有人闻佛能度众生生</a><a name="0533c17" id="0533c17">老病死。不从师咨自然修习得阿耨多罗三</a><a name="0533c18" id="0533c18">藐三菩提。若菩提道是可得者。我当修习必</a><a name="0533c19" id="0533c19">令得之。以是因缘发菩提心。所作功德若多</a><a name="0533c20" id="0533c20">若少悉以回向阿耨多罗三藐三菩提。作是</a><a name="0533c21" id="0533c21">誓愿。愿我常得亲近诸佛及佛弟子。常闻深</a><a name="0533c22" id="0533c22">法五情完具。若遇苦难不失是心。复愿诸佛</a><a name="0533c23" id="0533c23">及诸弟子。常于我所生欢喜心具。五善根。若</a><a name="0533c24" id="0533c24">诸众生斫伐我身斩截手足头目支节。当于</a><a name="0533c25" id="0533c25">是人生大慈心深自喜庆。如是诸人为我增</a><a name="0533c26" id="0533c26">长菩提因缘。若无是者我当何缘而得成就</a><a name="0533c27" id="0533c27">阿耨多罗三藐三菩提。复发是愿。莫令我得</a><a name="0533c28" id="0533c28">无根二根女人之身。不系属人不遭恶主不</a><a name="0533c29" id="0533c29">属恶王不生恶国。若得好身种姓真正多饶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120533b.htm'><img src='up.gif' border=0></a>
<a href='T120534a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>