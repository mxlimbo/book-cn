<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0950c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷1)</font> 帝释品第三 <font face='Arial'>T12, p0950c</h2></font><hr>
<span class='old'>
</a><a name="0950b28" id="0950b28">阿修罗等共相斗战。随其时节称我名故诸</a><a name="0950b29" id="0950b29">天得胜。尔时四大阿修罗王。闻佛说是加护</span><a name="0950c01" id="0950c01">声已。其心忿恨毛竖怖畏来诣佛所。到已顶</a><a name="0950c02" id="0950c02">礼却住一面白佛言。世尊。何故如来作是加</a><a name="0950c03" id="0950c03">护。佛告四大阿修罗言。汝等。莫忧莫虑。有</a><a name="0950c04" id="0950c04">时汝等得大自在。过彼三十三天。无复斗战。</a><a name="0950c05" id="0950c05">无诤无竞无相违反。是故汝等。慎莫斗战。莫</a><a name="0950c06" id="0950c06">相毁呰莫相诤论。勿作违反心。当作慈心愍</a><a name="0950c07" id="0950c07">心。得众欲具足。诸仁者。命不久停。为自在</a><a name="0950c08" id="0950c08">主亦复无常。诸仁者。世间所有具足合会必</a><a name="0950c09" id="0950c09">归离散。诸仁者。当观如来穷无常际。于诸</a><a name="0950c10" id="0950c10">众生无所怨仇。无违无竞常为和合。一切众</a><a name="0950c11" id="0950c11">生平等发心。何况汝等薄少善根。彼此迭相</a><a name="0950c12" id="0950c12">乐斗诤者。诸仁者。若有发心恼害他者。是人</a><a name="0950c13" id="0950c13">长夜还得恼害。诸仁者。若人喜杀。是人还得</a><a name="0950c14" id="0950c14">短寿之报。若喜斗诤。是人常有怖畏死报。不</a><a name="0950c15" id="0950c15">具大眷属。无大势力。诸仁者。善恶二业终不</a><a name="0950c16" id="0950c16">败亡。是故汝等。从今已后各住慈心。住身</a><a name="0950c17" id="0950c17">业慈口业慈意业慈。莫斗莫竞莫相毁呰。以</a><a name="0950c18" id="0950c18">是因缘。汝等长夜得利益安乐。后则不悔。作</a><a name="0950c19" id="0950c19">是语已。四阿修罗王白佛言。世尊。如是婆伽</a><a name="0950c20" id="0950c20">婆。如是修伽陀。我等如是依如来教。如是修</a><a name="0950c21" id="0950c21">如是住。世尊。我从今后。一切当舍斗战之具</a><a name="0950c22" id="0950c22">各修慈心。尔时释提桓因。闻佛涅槃为忧箭</a><a name="0950c23" id="0950c23">所射极大愁恼。悲泣流泪而白佛言。世尊。我</a><a name="0950c24" id="0950c24">从今日乃至法住。不受五欲。不入内宫。不着</a><a name="0950c25" id="0950c25">异衣。大德婆伽婆。譬如家长丧亡。是人知识</a><a name="0950c26" id="0950c26">得恩养者。心生苦恼忆念旧恩。念恩养故悲</a><a name="0950c27" id="0950c27">泣流泪专持孝道。世尊。我亦如是乃至法住。</a><a name="0950c28" id="0950c28">随其时节悲泣流泪专持孝道。不行五欲。不</a><a name="0950c29" id="0950c29">入内宫。不着异衣。何以故。无上导师明当别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120950b.htm'><img src='up.gif' border=0></a>
<a href='T120951a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>