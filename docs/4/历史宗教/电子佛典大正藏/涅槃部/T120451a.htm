<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0451a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷14)</font> <font face='Arial'>T12, p0451a</h2></font><hr>
<span class='old'>
</a><a name="0450c28" id="0450c28">而作是言。唯愿和上。善为我说其余半偈</a><a name="0450c29" id="0450c29">令得具足罗刹即说</span><a name="0451a01" id="0451a01"><p class='lg'>　　生灭灭已　　　寂灭为乐　</p></a><a name="0451a02" id="0451a02"><p>尔时罗刹说是偈已复作是言。菩萨摩诃萨</a><a name="0451a03" id="0451a03">汝今已闻具足偈义。汝之所愿为悉满足。若</a><a name="0451a04" id="0451a04">必欲利诸众生者。时施我身。善男子。我于尔</a><a name="0451a05" id="0451a05">时深思此义。然后处处若石若壁若树若道</a><a name="0451a06" id="0451a06">书写此偈。即便更系所著衣裳。恐其死后身</a><a name="0451a07" id="0451a07">体露现。即上高树。尔时树神复问我言。善</a><a name="0451a08" id="0451a08">哉仁者。欲作何事。善男子。我时答言。我欲</a><a name="0451a09" id="0451a09">舍身以报偈价。树神问言。如是偈者何所利</a><a name="0451a10" id="0451a10">益。我时答言。如是偈句乃是过去未来现</a><a name="0451a11" id="0451a11">在诸佛所说开空法道。我为此法弃舍身命。</a><a name="0451a12" id="0451a12">不为利养名闻财宝转轮圣王四大天王释提</a><a name="0451a13" id="0451a13">桓因大梵天王人天中乐。为欲利益一切众</a><a name="0451a14" id="0451a14">生故舍此身。善男子。我舍身时复作是言。</a><a name="0451a15" id="0451a15">愿令一切悭惜之人。悉来见我舍离此身。若</a><a name="0451a16" id="0451a16">有少施起贡高者。亦令得见我为一偈舍此</a><a name="0451a17" id="0451a17">身命如弃草木。我于尔时说是语已。寻即</a><a name="0451a18" id="0451a18">放身自投树下。下未至地时。虚空之中出</a><a name="0451a19" id="0451a19">种种声。其声乃至阿迦尼吒。尔时罗刹还</a><a name="0451a20" id="0451a20">复释身。即于空中接取我身安置平地。尔</a><a name="0451a21" id="0451a21">时释提桓因及诸天人大梵天王。稽首顶礼</a><a name="0451a22" id="0451a22">于我足下。赞言。善哉善哉。真是菩萨。能</a><a name="0451a23" id="0451a23">大利益无量众生。欲于无明黑闇之中然大</a><a name="0451a24" id="0451a24">法炬。由我爱惜如来大法故相娆恼。唯愿听</a><a name="0451a25" id="0451a25">我忏悔罪咎。汝于未来必定成就阿耨多罗</a><a name="0451a26" id="0451a26">三藐三菩提愿见济度。尔时释提桓因及诸</a><a name="0451a27" id="0451a27">天众。顶礼我足。于是辞去忽然不现。善男</a><a name="0451a28" id="0451a28">子。如我往昔为半偈故舍弃此身。以是因</a><a name="0451a29" id="0451a29">缘便得超越足十二劫。在弥勒前成阿耨多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120450c.htm'><img src='up.gif' border=0></a>
<a href='T120451b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>