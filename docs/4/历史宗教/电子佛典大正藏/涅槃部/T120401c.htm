<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0401c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷6)</font> <font face='Arial'>T12, p0401c</h2></font><hr>
<span class='old'>
</a><a name="0401b28" id="0401b28">依法不依人。依义不依语。依智不依识。依</a><a name="0401b29" id="0401b29">了义经不依不了义经如是四法应当证知</span><a name="0401c01" id="0401c01">非四种人</a><a name="0401c02" id="0401c02"><p>佛言善男子。依法者。即是如来大般涅槃。</a><a name="0401c03" id="0401c03">一切佛法即是法性。是法性者即是如来。是</a><a name="0401c04" id="0401c04">故如来常住不变。若复有言如来无常。是人</a><a name="0401c05" id="0401c05">不知不见法性。若不知见是法性者不应依</a><a name="0401c06" id="0401c06">止。如上所说四人出世护持法者。应当证</a><a name="0401c07" id="0401c07">知而为依止。何以故。是人善解如来微密深</a><a name="0401c08" id="0401c08">奥藏故。能知如来常住不变。若言如来无常</a><a name="0401c09" id="0401c09">变易无有是处。如是四人即名如来。何以故</a><a name="0401c10" id="0401c10">是人能解如来密语及能说故。若有人能了</a><a name="0401c11" id="0401c11">知如来甚深密藏。及知如来常住不变。如是</a><a name="0401c12" id="0401c12">之人若为利养说言如来是无常者无有是</a><a name="0401c13" id="0401c13">处。如是之人尚可依止。何况不依是四人也。</a><a name="0401c14" id="0401c14">依法者即是法性。不依人者即是声闻。法性</a><a name="0401c15" id="0401c15">者即是如来。声闻者即是有为。如来者。即</a><a name="0401c16" id="0401c16">是常住。有为者即是无常。善男子。若人破</a><a name="0401c17" id="0401c17">戒为利养故。说言如来无常变易。如是之人</a><a name="0401c18" id="0401c18">所不应依。善男子。是名定义</a><a name="0401c19" id="0401c19"><p>依义不依语者。义者名曰觉了。觉了义者</a><a name="0401c20" id="0401c20">名不羸劣。不羸劣者名曰满足。满足义者。</a><a name="0401c21" id="0401c21">名曰如来常住不变。如来常住不变义者即</a><a name="0401c22" id="0401c22">是法常。法常义者即是僧常。是名依义不依</a><a name="0401c23" id="0401c23">语也。何等语言所不应依。所谓诸论绮饰文</a><a name="0401c24" id="0401c24">辞。如佛所说无量诸经。贪求无厌多奸谀</a><a name="0401c25" id="0401c25">谄。诈现亲附现相求利。经理白衣为其执役。</a><a name="0401c26" id="0401c26">又复唱言。佛听比丘畜诸奴婢不净之物。金</a><a name="0401c27" id="0401c27">银珍宝谷米仓库牛羊象马。贩卖求利于饥</a><a name="0401c28" id="0401c28">馑世怜愍子故。听诸比丘储贮陈宿手自作</a><a name="0401c29" id="0401c29">食不受而啖。如是等语所不应依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120401b.htm'><img src='up.gif' border=0></a>
<a href='T120402a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>