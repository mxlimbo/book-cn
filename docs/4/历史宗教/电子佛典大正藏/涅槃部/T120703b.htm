<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0703b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷15)</font> <font face='Arial'>T12, p0703b</h2></font><hr>
<span class='old'>
</a><a name="0703a28" id="0703a28">我弟子。即是天魔徒党眷属。善男子。如来为</a><a name="0703a29" id="0703a29">欲调伏众生故示如是种种方便。非故令</span><a name="0703b01" id="0703b01">彼生怖畏也。善男子。我亦以木打护法鬼。</a><a name="0703b02" id="0703b02">又于一时在一山上。推羊头鬼令堕山下。</a><a name="0703b03" id="0703b03">复于树头扑护猕猴鬼。令护财象见五师</a><a name="0703b04" id="0703b04">子。使金刚神怖萨遮尼犍。亦以针刺箭</a><a name="0703b05" id="0703b05">毛鬼身。虽作如是亦不令彼诸鬼神等有</a><a name="0703b06" id="0703b06">灭没者。直欲令彼安住正法故示如是</a><a name="0703b07" id="0703b07">种种方便。善男子。我于尔时实不骂辱提</a><a name="0703b08" id="0703b08">婆达多。提婆达多亦不愚痴食人涕唾。亦</a><a name="0703b09" id="0703b09">不生于恶趣之中阿鼻地狱受罪一劫。亦</a><a name="0703b10" id="0703b10">不坏僧出佛身血。亦不违犯四重之罪诽</a><a name="0703b11" id="0703b11">谤正法大乘经典。非一阐提。亦非声闻辟支</a><a name="0703b12" id="0703b12">佛也。善男子。提婆达多者实非声闻缘觉</a><a name="0703b13" id="0703b13">境界。唯是诸佛之所知见。善男子。是故汝</a><a name="0703b14" id="0703b14">今不应难言如来何缘呵啧骂辱提婆达</a><a name="0703b15" id="0703b15">多。汝于诸佛所有境界。不应如是生于</a><a name="0703b16" id="0703b16">疑网</a><a name="0703b17" id="0703b17"><p>迦叶菩萨白佛言。世尊。譬如甘蔗数数煎煮</a><a name="0703b18" id="0703b18">得种种味。我亦如是。从佛数闻多得法味。</a><a name="0703b19" id="0703b19">所谓出家味离欲味寂灭味道味。世尊。譬如</a><a name="0703b20" id="0703b20">真金数数烧打融消炼冶。转更明净调和</a><a name="0703b21" id="0703b21">柔软。光色微妙其价难量。然后乃为人天宝</a><a name="0703b22" id="0703b22">重。世尊。如来亦尔。郑重咨问则得闻见甚</a><a name="0703b23" id="0703b23">深之义。令深行者受持奉修。无量众生发</a><a name="0703b24" id="0703b24">阿耨多罗三藐三菩提心。然后为诸人天所</a><a name="0703b25" id="0703b25">宗恭敬供养</a><a name="0703b26" id="0703b26"><p>尔时佛赞迦叶菩萨。善哉善哉。菩萨摩诃萨</a><a name="0703b27" id="0703b27">为欲利益诸众生故。咨启如来如是深义。</a><a name="0703b28" id="0703b28">善男子。以是义故我随汝意。说于大乘方</a><a name="0703b29" id="0703b29">等甚深秘密之法。所谓极爱如一子地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120703a.htm'><img src='up.gif' border=0></a>
<a href='T120703c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>