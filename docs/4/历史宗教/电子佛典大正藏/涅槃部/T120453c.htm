<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0453c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷15)</font> 梵行品第八之一 <font face='Arial'>T12, p0453c</h2></font><hr>
<span class='old'>
</a><a name="0453b28" id="0453b28">无量自在非缘。如缘父母兄弟姊妹欲令安</a><a name="0453b29" id="0453b29">乐非无量缘。何等无量亦缘亦自在。谓诸</span><a name="0453c01" id="0453c01">佛菩萨。何等无量非缘非自在。声闻缘觉不</a><a name="0453c02" id="0453c02">能广缘无量众生。亦非自在。善男子。以是</a><a name="0453c03" id="0453c03">义故名四无量。非诸声闻缘觉所知。乃是诸</a><a name="0453c04" id="0453c04">佛如来境界。善男子。如是四事。声闻缘觉</a><a name="0453c05" id="0453c05">虽名无量少不足言。诸佛菩萨则得名为无</a><a name="0453c06" id="0453c06">量无边。迦叶菩萨白佛言。世尊。如是如是</a><a name="0453c07" id="0453c07">实如圣教。诸佛如来所有境界。非诸声闻缘</a><a name="0453c08" id="0453c08">觉所及。世尊。颇有菩萨住于大乘大般涅槃</a><a name="0453c09" id="0453c09">得慈悲心。非是大慈大悲心不。佛言有。善男</a><a name="0453c10" id="0453c10">子。菩萨若于诸众生中三品分别。一者亲人。</a><a name="0453c11" id="0453c11">二者怨憎。三者中人。于亲人中复作三品。谓</a><a name="0453c12" id="0453c12">上中下。怨憎亦尔。是菩萨摩诃萨于上亲中</a><a name="0453c13" id="0453c13">与增上乐。于中下亲亦复平等与增上乐。于</a><a name="0453c14" id="0453c14">上怨中与少分乐。于中怨所与中品乐。于下</a><a name="0453c15" id="0453c15">怨中与增上乐。菩萨如是转复修习。于上怨</a><a name="0453c16" id="0453c16">中与中品乐于中下怨等与增上乐。转复修</a><a name="0453c17" id="0453c17">习于上中下等与上乐。若上怨中与上乐者。</a><a name="0453c18" id="0453c18">尔时得名慈心成就。菩萨尔时于父母所及</a><a name="0453c19" id="0453c19">上怨中。得平等心无有差别。善男子。是名得</a><a name="0453c20" id="0453c20">慈非大慈也。世尊。何缘菩萨得如是慈。犹故</a><a name="0453c21" id="0453c21">不得名为大慈。善男子。以难成故不名大慈。</a><a name="0453c22" id="0453c22">何以故。久于过去无量劫中。多集烦恼未修</a><a name="0453c23" id="0453c23">善法。是故不能于一日中调伏其心。善男子。</a><a name="0453c24" id="0453c24">譬如剜豆干时锥刺。终不可着。烦恼坚硬</a><a name="0453c25" id="0453c25">亦复如是。虽一日夜系心不散难可调伏。又</a><a name="0453c26" id="0453c26">如家犬不畏于人。山林野鹿见人怖走。嗔恚</a><a name="0453c27" id="0453c27">难去如守家狗。慈心易失如彼野鹿。是故此</a><a name="0453c28" id="0453c28">心难可调伏。以是义故不名大慈。复次善男</a><a name="0453c29" id="0453c29">子。譬如画石其文常在。画水速灭势不久<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120453b.htm'><img src='up.gif' border=0></a>
<a href='T120454a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>