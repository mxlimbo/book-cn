<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0832b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷34)</font> 迦叶菩萨品第二十四之一 <font face='Arial'>T12, p0832b</h2></font><hr>
<span class='old'>
</a><a name="0832a28" id="0832a28">脱。迦叶菩萨言。世尊。灭一切法名为解脱。</a><a name="0832a29" id="0832a29">如来云何说想受灭名解脱耶。佛言。善男</span><a name="0832b01" id="0832b01">子。如来或时因众生说闻者解法。或时因</a><a name="0832b02" id="0832b02">法说于众生。闻者亦解说于众生。云何名</a><a name="0832b03" id="0832b03">为因众生说闻者解法。如我先为大迦叶</a><a name="0832b04" id="0832b04">说。迦叶。众生灭时善法则灭。是名因众生</a><a name="0832b05" id="0832b05">说闻者解法。云何因法说于众生闻者亦</a><a name="0832b06" id="0832b06">解说于众生。如我先为阿难说言。我亦不</a><a name="0832b07" id="0832b07">说亲近一切法。亦复不说不亲近一切</a><a name="0832b08" id="0832b08">法。若法近已善法衰羸不善炽盛。如是法者</a><a name="0832b09" id="0832b09">不应亲近。若法近已不善衰灭善法增长。如</a><a name="0832b10" id="0832b10">是法者是应亲近。是名因法说于众生闻</a><a name="0832b11" id="0832b11">者亦解说于众生。善男子。如来虽说想受</a><a name="0832b12" id="0832b12">二灭。则已总说一切可断。智者既观如是</a><a name="0832b13" id="0832b13">想已次观想因。是无量想因何而生。知因</a><a name="0832b14" id="0832b14">触生。是触二种。一者因烦恼触。二者因解</a><a name="0832b15" id="0832b15">脱触。因无明生名烦恼触。因明生者名</a><a name="0832b16" id="0832b16">解脱触。因烦恼触生于倒想。因解脱触生</a><a name="0832b17" id="0832b17">不倒想。观想因已次观果报</a><a name="0832b18" id="0832b18"><p>迦叶菩萨白佛言。世尊。若以因此烦恼之</a><a name="0832b19" id="0832b19">想生于倒想。一切圣人实有倒想而无烦</a><a name="0832b20" id="0832b20">恼。是义云何。佛言。善男子。云何圣人而有倒</a><a name="0832b21" id="0832b21">想。迦叶菩萨言。世尊。一切圣人牛作牛想</a><a name="0832b22" id="0832b22">亦说是牛。马作马想亦说是马。男女大小</a><a name="0832b23" id="0832b23">舍宅车乘去来亦尔。是名倒想。善男子。一切</a><a name="0832b24" id="0832b24">凡夫有二种想。一者世流布想。二者着想。一</a><a name="0832b25" id="0832b25">切圣人唯有世流布想无有着想。一切凡</a><a name="0832b26" id="0832b26">夫恶觉观故。于世流布生于着想。一切圣</a><a name="0832b27" id="0832b27">人善觉观故。于世流布不生着想。是故凡</a><a name="0832b28" id="0832b28">夫名为倒想。圣人虽知不名倒想。智者如</a><a name="0832b29" id="0832b29">是观想因已次观果报。是恶想果在于地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120832a.htm'><img src='up.gif' border=0></a>
<a href='T120832c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>