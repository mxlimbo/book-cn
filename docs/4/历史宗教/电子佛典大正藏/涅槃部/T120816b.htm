<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0816b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷32)</font> 迦叶菩萨品第二十四之一 <font face='Arial'>T12, p0816b</h2></font><hr>
<span class='old'>
</a><a name="0816a28" id="0816a28">恶不堕三恶。是人何故生于疑心。迦叶言。</a><a name="0816a29" id="0816a29">世尊。如佛所说。要先见已然后疑者。有人</span><a name="0816b01" id="0816b01">未见二种物时亦复生疑。何等是耶所谓</a><a name="0816b02" id="0816b02">涅槃。世尊。譬如有人路遇浊水。然未曾见</a><a name="0816b03" id="0816b03">而亦生疑如是水者深耶浅耶。是人未见</a><a name="0816b04" id="0816b04">云何生疑。善男子。夫涅槃者即是断苦。非涅</a><a name="0816b05" id="0816b05">槃者即是苦也。一切众生见有二种见苦非</a><a name="0816b06" id="0816b06">苦。苦非苦者。即是饥渴寒热嗔喜病瘦安隐。</a><a name="0816b07" id="0816b07">老壮生死系缚解脱。恩爱别离怨憎聚会。众</a><a name="0816b08" id="0816b08">生见已即便生疑。当有毕竟远离如是苦</a><a name="0816b09" id="0816b09">恼事不。是故众生于涅槃中而生疑也。汝</a><a name="0816b10" id="0816b10">意若谓是人先来未见浊水云何疑者。是</a><a name="0816b11" id="0816b11">义不然。何以故。是人先于余处见已。是故</a><a name="0816b12" id="0816b12">于此未曾到处而复生疑。世尊。是人先见</a><a name="0816b13" id="0816b13">深浅处时已不生疑。于今何故而复生疑。</a><a name="0816b14" id="0816b14">佛言。善男子。本未行故所以生疑。是故我</a><a name="0816b15" id="0816b15">言不了故疑。迦叶菩萨白佛言。世尊。如佛</a><a name="0816b16" id="0816b16">所说。疑即是着着即是疑。为是谁耶。善男</a><a name="0816b17" id="0816b17">子。断善根者</a><a name="0816b18" id="0816b18"><p>迦叶言。世尊。何等人辈能断善根。善男子。</a><a name="0816b19" id="0816b19">若有聪明黠慧利根能善分别。远离善友不</a><a name="0816b20" id="0816b20">听正法。不善思惟不如法住。如是之人能</a><a name="0816b21" id="0816b21">断善根离是四事。心自思惟无有施物。何</a><a name="0816b22" id="0816b22">以故。施者即是舍于财物。若施有报当知</a><a name="0816b23" id="0816b23">施主常应贫穷。何以故。子果相似故。是故说</a><a name="0816b24" id="0816b24">言无因无果。若如是说无因无果。是则名</a><a name="0816b25" id="0816b25">为断善根也。复作是念。施主受者及以财</a><a name="0816b26" id="0816b26">物。三事无常无有停住。若无停住云何说</a><a name="0816b27" id="0816b27">言此是施主受者财物。若无受者云何得</a><a name="0816b28" id="0816b28">果。以是义故无因无果。若如是说无因无</a><a name="0816b29" id="0816b29">果。当知是人能断善根。复作是念。施者施<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120816a.htm'><img src='up.gif' border=0></a>
<a href='T120816c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>