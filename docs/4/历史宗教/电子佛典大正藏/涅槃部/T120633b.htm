<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0633b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷5)</font> 四相品第七之一 <font face='Arial'>T12, p0633b</h2></font><hr>
<span class='old'>
</a><a name="0633a28" id="0633a28">是神珠香者。诸毒消灭。真解脱者亦复如</a><a name="0633a29" id="0633a29">是皆悉远离二十五有。毒消灭者喻真解</span><a name="0633b01" id="0633b01">脱真解脱者即是如来。又不逼切者譬如虚</a><a name="0633b02" id="0633b02">空。解脱亦尔。彼虚空者喻真解脱。真解脱</a><a name="0633b03" id="0633b03">者即是如来。又逼切者如近干草燃诸灯</a><a name="0633b04" id="0633b04">火近则炽燃。真解脱中无如是事。又不逼</a><a name="0633b05" id="0633b05">切者譬如日月不逼众生。解脱亦尔。于诸</a><a name="0633b06" id="0633b06">众生无有逼切。无有逼切喻真解脱。真</a><a name="0633b07" id="0633b07">解脱者即是如来。又解脱者名无动法。犹如</a><a name="0633b08" id="0633b08">怨亲。真解脱中无如是事。又不动者如转</a><a name="0633b09" id="0633b09">轮王更无圣王以为亲友。若更有亲则无</a><a name="0633b10" id="0633b10">是处。解脱亦尔。更无有亲。若有亲者亦无</a><a name="0633b11" id="0633b11">是处。彼王无亲喻真解脱。真解脱者即是</a><a name="0633b12" id="0633b12">如来。如来者即是法也。又无动者<span class='corr'></span>譬如素</a><a name="0633b13" id="0633b13">衣易受染色。解脱不尔。又无动者如婆师</a><a name="0633b14" id="0633b14">花欲令有臭及青色者无有是处。解脱亦</a><a name="0633b15" id="0633b15">尔。欲令有臭及诸色者亦无是处。是故解</a><a name="0633b16" id="0633b16">脱即是如来。又解脱者名为希有。譬如水中</a><a name="0633b17" id="0633b17">生于莲花非为希有。火中生者是乃希有。</a><a name="0633b18" id="0633b18">有人见之便生欢喜。真解脱者亦复如是。</a><a name="0633b19" id="0633b19">其有见者心生欢喜。彼希有者喻真解脱。</a><a name="0633b20" id="0633b20">真解脱者即是如来。其如来者即是法身。又</a><a name="0633b21" id="0633b21">希有者譬如婴儿其齿未生渐渐长大然后</a><a name="0633b22" id="0633b22">乃生。解脱不尔无生不生。又解脱者名曰</a><a name="0633b23" id="0633b23">虚寂。无有不定。不定者如一阐提究竟不</a><a name="0633b24" id="0633b24">移。犯重禁者不成佛道无有是处。何以</a><a name="0633b25" id="0633b25">故。是人若于佛正法中心得净信。尔时即</a><a name="0633b26" id="0633b26">便灭一阐提。若复得作优婆塞者。是亦得</a><a name="0633b27" id="0633b27">能灭一阐提。犯重禁者灭此罪已则得成</a><a name="0633b28" id="0633b28">佛。是故若言毕定不移不成佛道无有是</a><a name="0633b29" id="0633b29">处。真解脱中都无如是灭尽之事又虚寂者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120633a.htm'><img src='up.gif' border=0></a>
<a href='T120633c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>