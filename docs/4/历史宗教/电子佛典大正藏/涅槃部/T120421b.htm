<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0421b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷9)</font> <font face='Arial'>T12, p0421b</h2></font><hr>
<span class='old'>
</a><a name="0421a28" id="0421a28">言。善哉诚如圣教。如来常住无有变易</a><a name="0421a29" id="0421a29"><p>              善男子。如来密语甚深难解。譬如大王告</span><a name="0421b01" id="0421b01">诸群臣先陀婆来。先陀婆者一名四实。一者</a><a name="0421b02" id="0421b02">盐。二者器。三者水。四者马。如是四法皆同</a><a name="0421b03" id="0421b03">此名。有智之臣善知此名。若王洗时索先陀</a><a name="0421b04" id="0421b04">婆即便奉水。若王食时索先陀婆即便奉盐。</a><a name="0421b05" id="0421b05">若王食已将欲饮浆索先陀婆即便奉器。若</a><a name="0421b06" id="0421b06">王欲游索先陀婆即便奉马。如是智臣善解</a><a name="0421b07" id="0421b07">大王四种密语。是大乘经亦复如是有四无</a><a name="0421b08" id="0421b08">常。大乘智臣应当善知。若佛出世为众生说</a><a name="0421b09" id="0421b09">如来涅槃。智臣当知此是如来为计常者说</a><a name="0421b10" id="0421b10">无常相。欲令比丘修无常想。或复说言正法</a><a name="0421b11" id="0421b11">当灭。智臣应知此是如来为计乐者说于苦</a><a name="0421b12" id="0421b12">相。欲令比丘多修苦想。或复说言我今病</a><a name="0421b13" id="0421b13">苦众僧破坏。智臣当知此是如来为计我者</a><a name="0421b14" id="0421b14">说无我相。欲令比丘修无我想。或复说言所</a><a name="0421b15" id="0421b15">谓空者是正解脱。智臣当知此是如来说正</a><a name="0421b16" id="0421b16">解脱无二十五有。欲令比丘修学空想。以是</a><a name="0421b17" id="0421b17">义故。是正解脱则名为空亦名不动。谓不动</a><a name="0421b18" id="0421b18">者是解脱中无有苦故是故不动。是正解脱</a><a name="0421b19" id="0421b19">为无有相。谓无相者无有色声香味触等故</a><a name="0421b20" id="0421b20">名无相。是正解脱常不变易。是解脱中无有</a><a name="0421b21" id="0421b21">无常热恼变易。是故解脱名曰常住不变清</a><a name="0421b22" id="0421b22">凉。或复说言一切众生有如来性。智臣当知</a><a name="0421b23" id="0421b23">此是如来说于常法欲令比丘修正常法。是</a><a name="0421b24" id="0421b24">诸比丘若能如是随顺学者。当知是人真我</a><a name="0421b25" id="0421b25">弟子善知如来微密之藏。如彼大王智慧之</a><a name="0421b26" id="0421b26">臣善知王意。善男子。如是大王亦有如是密</a><a name="0421b27" id="0421b27">语之法。何况如来而当无耶。善男子。是</a><a name="0421b28" id="0421b28">故如来微密之教难可得知。唯有智者乃能</a><a name="0421b29" id="0421b29">解我甚深佛法。非是世间凡夫品类所能信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120421a.htm'><img src='up.gif' border=0></a>
<a href='T120421c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>