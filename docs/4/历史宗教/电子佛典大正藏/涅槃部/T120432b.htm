<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0432b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷11)</font> 圣行品第七之一 <font face='Arial'>T12, p0432b</h2></font><hr>
<span class='old'>
</a><a name="0432a28" id="0432a28">战诤。是时菩萨即至僧坊。若见如来及佛弟</a><a name="0432a29" id="0432a29">子。威仪具足诸根寂静。其心柔和清净寂灭。</span><a name="0432b01" id="0432b01">即至其所而求出家。剃除须发服三法衣。既</a><a name="0432b02" id="0432b02">出家已奉持禁戒威仪不缺进止安详。无所</a><a name="0432b03" id="0432b03">触犯。乃至小罪心生怖畏。护戒之心犹如金</a><a name="0432b04" id="0432b04">刚。善男子。譬如有人带持浮囊欲渡大海。</a><a name="0432b05" id="0432b05">尔时海中有一罗刹。即从其人乞索浮囊。其</a><a name="0432b06" id="0432b06">人闻已即作是念。我今若与必定没死。答言。</a><a name="0432b07" id="0432b07">罗刹。汝宁杀我浮囊叵得。罗刹复言。汝若</a><a name="0432b08" id="0432b08">不能全与我者。见惠其半。是人犹故不肯与</a><a name="0432b09" id="0432b09">之。罗刹复言。汝若不肯惠我半者。幸愿与</a><a name="0432b10" id="0432b10">我三分之一。是人不肯。罗刹复言。若不能</a><a name="0432b11" id="0432b11">者当施手许。是人不肯。罗刹复言。汝今若</a><a name="0432b12" id="0432b12">复不能与我如手许者。我今饥穷众苦所逼。</a><a name="0432b13" id="0432b13">愿当济我如微尘许。是人复言。汝今所索诚</a><a name="0432b14" id="0432b14">复不多。然我今日方当渡海。不知前途近远</a><a name="0432b15" id="0432b15">如何。若与汝者气当渐出。大海之难何由得</a><a name="0432b16" id="0432b16">过。脱能中路没水而死。善男子。菩萨摩诃</a><a name="0432b17" id="0432b17">萨护持禁戒亦复如是。如彼渡人护惜浮囊。</a><a name="0432b18" id="0432b18">菩萨如是护戒之时。常有烦恼诸恶罗刹语</a><a name="0432b19" id="0432b19">菩萨言。汝当信我终不相欺。但破四禁护持</a><a name="0432b20" id="0432b20">余戒。以是因缘令汝安隐得入涅槃。菩萨尔</a><a name="0432b21" id="0432b21">时应作是言。我今宁持如是禁戒堕阿鼻狱。</a><a name="0432b22" id="0432b22">终不毁犯而生天上。烦恼罗刹复作是言。卿</a><a name="0432b23" id="0432b23">若不能破四禁者可破僧残。以是因缘令汝</a><a name="0432b24" id="0432b24">安隐得入涅槃。菩萨亦应不随其语。罗刹复</a><a name="0432b25" id="0432b25">言。卿若不能犯僧残者。亦可故犯偷兰遮罪。</a><a name="0432b26" id="0432b26">以是因缘令汝安隐得入涅槃。菩萨尔时亦</a><a name="0432b27" id="0432b27">复不随。罗刹复言。卿若不能犯偷兰遮者</a><a name="0432b28" id="0432b28">可犯舍堕。以是因缘可得安隐入于涅槃。菩</a><a name="0432b29" id="0432b29">萨尔时亦不随之。罗刹复言。卿若不能犯舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120432a.htm'><img src='up.gif' border=0></a>
<a href='T120432c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>