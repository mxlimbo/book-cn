<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0756c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷23)</font> <font face='Arial'>T12, p0756c</h2></font><hr>
<span class='old'>
</a><a name="0756b28" id="0756b28">一切凡夫众生至须陀洹生大苦恼。若能系</a><a name="0756b29" id="0756b29">念善思惟者。虽遇此四不生众苦。以是</span><a name="0756c01" id="0756c01">义故。思惟因缘则得近于大般涅槃。复次</a><a name="0756c02" id="0756c02">善男子。一切善法无不因是思惟而得。何</a><a name="0756c03" id="0756c03">以故。有人虽于无量无边阿僧祇劫专心</a><a name="0756c04" id="0756c04">听法。若不思惟终不能得阿耨多罗三藐</a><a name="0756c05" id="0756c05">三菩提。以是义故。思惟因缘则得近于大</a><a name="0756c06" id="0756c06">般涅槃。复次善男子。若有众生。信佛法僧</a><a name="0756c07" id="0756c07">无有变易而生恭敬。当知皆是系念思惟</a><a name="0756c08" id="0756c08">因缘力故。因得断除一切烦恼。以是义故。</a><a name="0756c09" id="0756c09">思惟因缘则得近于大般涅槃</a><a name="0756c10" id="0756c10"><p>云何菩萨如法修行。善男子。断诸恶法修</a><a name="0756c11" id="0756c11">习善法。是名菩萨如法修行。复次云何</a><a name="0756c12" id="0756c12">如法修行。见一切法空无所有无常无乐无</a><a name="0756c13" id="0756c13">我无净。以是见故。宁舍身命不犯禁戒。</a><a name="0756c14" id="0756c14">是名菩萨如法修行。复次云何如法修行。</a><a name="0756c15" id="0756c15">修有二种。一者真实。二者不实。不实者不知</a><a name="0756c16" id="0756c16">涅槃佛性如来法僧实相虚空等相。是名不</a><a name="0756c17" id="0756c17">实。云何真实。能知涅槃佛性如来法僧实相</a><a name="0756c18" id="0756c18">虚空等相。是名真实。云何名为知涅槃相</a><a name="0756c19" id="0756c19">涅槃之相凡有八事。何等为八。一者尽。二善</a><a name="0756c20" id="0756c20">性。三实。四真。五常。六乐。七我。八净。是名涅</a><a name="0756c21" id="0756c21">槃。复有八事。何等为八。一者解脱。二者善性。</a><a name="0756c22" id="0756c22">三者不实。四者不真。五者无常。六者无乐。七</a><a name="0756c23" id="0756c23">者无我。八者无净。复有六相。一者解脱。二者</a><a name="0756c24" id="0756c24">善性。三者不实。四者不真。五者安乐。六者清</a><a name="0756c25" id="0756c25">净。若有众生。依世俗道断烦恼者。如是</a><a name="0756c26" id="0756c26">涅槃则有八事解脱不实。何以故。以不常</a><a name="0756c27" id="0756c27">故。以无常故则无有实。无有实故则无</a><a name="0756c28" id="0756c28">有真。虽断烦恼以还起故。无常无我无</a><a name="0756c29" id="0756c29">乐无净。是名涅槃解脱八事。云何六相。声闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120756b.htm'><img src='up.gif' border=0></a>
<a href='T120757a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>