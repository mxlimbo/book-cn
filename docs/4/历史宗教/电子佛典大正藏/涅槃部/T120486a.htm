<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0486a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷20)</font> 婴儿行品第九 <font face='Arial'>T12, p0486a</h2></font><hr>
<span class='old'>
</a><a name="0485c28" id="0485c28">众生于非道中作真道想。如来亦说非道为</a><a name="0485c29" id="0485c29">道。非道之中实无有道。以能生道微因缘故</span><a name="0486a01" id="0486a01">说非道为道。如彼婴儿于木男女生男女想。</a><a name="0486a02" id="0486a02">如来亦尔。知非众生说众生想。而实无有</a><a name="0486a03" id="0486a03">众生相也。若佛如来说无众生。一切众生则</a><a name="0486a04" id="0486a04">堕邪见。是故如来说有众生。于众生中作众</a><a name="0486a05" id="0486a05">生想者。则不能破众生相也。若于众生破众</a><a name="0486a06" id="0486a06">生相者。是则能得大般涅槃。以得如是大涅</a><a name="0486a07" id="0486a07">槃故止不啼哭。是名婴儿行。善男子。若有</a><a name="0486a08" id="0486a08">男女受持读诵书写解说是五行者。当知是</a><a name="0486a09" id="0486a09">人必定当得如是五行。迦叶菩萨白佛言。世</a><a name="0486a10" id="0486a10">尊。如我解佛所说义者。我亦定当得是五行。</a><a name="0486a11" id="0486a11">佛言。善男子。不独汝得如是五行。今此会</a><a name="0486a12" id="0486a12">中九十三万人亦同于汝得是五行</a><a name="0486a13" id="0486a13"><p class='juan'>
大般涅槃经卷第二十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120485c.htm'><img src='up.gif' border=0></a>
<a href='T120487a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>