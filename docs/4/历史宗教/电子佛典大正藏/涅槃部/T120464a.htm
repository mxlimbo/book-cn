<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0464a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷17)</font> 梵行品第八之一 <font face='Arial'>T12, p0464a</h2></font><hr>
<span class='old'>
</a><a name="0463c28" id="0463c28">三故无四无碍。复次声闻缘觉不能毕竟知</a><a name="0463c29" id="0463c29">辞知义。无自在智知于境界。无有十力四无</span><a name="0464a01" id="0464a01">所畏不能毕竟度于十二因缘大河。不能善</a><a name="0464a02" id="0464a02">知众生诸根利钝差别。未能永断二谛疑心。</a><a name="0464a03" id="0464a03">不知众生种种诸心所缘境界。不能善说第</a><a name="0464a04" id="0464a04">一义空。是故二乘无四无碍。迦叶菩萨白佛</a><a name="0464a05" id="0464a05">言。世尊。若诸声闻缘觉之人。一切无有四</a><a name="0464a06" id="0464a06">无碍者。云何世尊。说舍利弗智慧第一。大</a><a name="0464a07" id="0464a07">目犍连神通第一。摩诃拘絺罗四无碍第一。</a><a name="0464a08" id="0464a08">如其无者如来何故作如是说。尔时世尊赞</a><a name="0464a09" id="0464a09">迦叶言。善哉善哉。善男子。譬如<span class='corr'>恒</span>河有无量</a><a name="0464a10" id="0464a10">水。辛头大河水亦无量。博叉大河水亦无量。</a><a name="0464a11" id="0464a11">悉陀大河水亦无量。阿耨达池水亦无量。大</a><a name="0464a12" id="0464a12">海之中水亦无量。如是诸水虽同无量。然其</a><a name="0464a13" id="0464a13">多少其实不等。声闻缘觉及诸菩萨四无碍</a><a name="0464a14" id="0464a14">智亦复如是。善男子。若说等者无有是处。善</a><a name="0464a15" id="0464a15">男子。我为凡夫说摩诃拘絺罗四无碍智为</a><a name="0464a16" id="0464a16">最第一。汝所问者其义如是。善男子。声闻之</a><a name="0464a17" id="0464a17">人或有得一或有得二。若具足四无有是处</a><a name="0464a18" id="0464a18">迦叶菩萨白佛言。世尊。如佛先说梵行品中。</a><a name="0464a19" id="0464a19">菩萨知见得四无碍者。菩萨知见则无所得。</a><a name="0464a20" id="0464a20">亦无有心言无所得。世尊。是菩萨摩诃萨实</a><a name="0464a21" id="0464a21">无所得。若使菩萨心有得者。则非菩萨名为</a><a name="0464a22" id="0464a22">凡夫。云何如来说言菩萨而有所得。佛言。</a><a name="0464a23" id="0464a23">善男子。善哉善哉。我将欲说而汝复问。善</a><a name="0464a24" id="0464a24">男子。菩萨摩诃萨实无所得。无所得者名四</a><a name="0464a25" id="0464a25">无碍。善男子。以何义故无所得者名为无碍。</a><a name="0464a26" id="0464a26">若有得者则名为碍。有障碍者名四颠倒。善</a><a name="0464a27" id="0464a27">男子。菩萨摩诃萨无四倒故故得无碍。是故</a><a name="0464a28" id="0464a28">菩萨名无所得。复次善男子。无所得者则名</a><a name="0464a29" id="0464a29">为慧。菩萨摩诃萨得是慧故名无所得。有所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120463c.htm'><img src='up.gif' border=0></a>
<a href='T120464b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>