<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0856a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷1)</font> 序品第一 <font face='Arial'>T12, p0856a</h2></font><hr>
<span class='old'>
</a><a name="0855c28" id="0855c28">沙诸小山神王大山神王。世界中间诸鬼神</a><a name="0855c29" id="0855c29">王须弥山神王。食诸树叶华果种种生类。皆</span><a name="0856a01" id="0856a01">有神力放大光明。来诣佛所稽首礼足于一</a><a name="0856a02" id="0856a02">面住。复有百千万恒河沙八大河大海大地</a><a name="0856a03" id="0856a03">诸神天子。大小诸王皆有神力。放大光明蔽</a><a name="0856a04" id="0856a04">于日月。于坚固林出甘露水。满熙连河微流</a><a name="0856a05" id="0856a05">清彻。处处皆作七宝阶道。令诸会众饮之无</a><a name="0856a06" id="0856a06">厌。尔时力士生地北面南向。有自然善法重</a><a name="0856a07" id="0856a07">阁讲堂。文饰刻画七宝庄严五色光耀。清</a><a name="0856a08" id="0856a08">泉浴池华果园林亦自化成。譬如忉利天欢喜</a><a name="0856a09" id="0856a09">之园甚可爱乐。其诸天人阿修罗悉睹如来</a><a name="0856a10" id="0856a10">泥洹之相。咸皆悲感愁忧叹息。复有一亿阿</a><a name="0856a11" id="0856a11">僧祇四天王诸天子皆悉来会各相谓言。汝</a><a name="0856a12" id="0856a12">等观此天人阿修罗。为最后供养如来故。作</a><a name="0856a13" id="0856a13">此胜妙殊特供具种种饮食。佛与大众受彼施</a><a name="0856a14" id="0856a14">已当般泥洹。我等亦当办众供具倍胜于彼。</a><a name="0856a15" id="0856a15">皆用天华天香天食。曼陀罗华摩诃曼陀罗</a><a name="0856a16" id="0856a16">华。迦拘罗花摩诃迦拘罗华。曼殊沙花摩诃</a><a name="0856a17" id="0856a17">曼殊沙花。散多那华摩诃散多那华。如是等</a><a name="0856a18" id="0856a18">种种天花及诸天香。以成供具来诣佛所。稽</a><a name="0856a19" id="0856a19">首请佛于一面住。释提桓因与阿僧祇三十</a><a name="0856a20" id="0856a20">三天众所作供养。乃至第六天王与诸眷属</a><a name="0856a21" id="0856a21">所作供养转倍胜前。除四无色及色有无想</a><a name="0856a22" id="0856a22">天。其余诸天亦办供具转倍胜前。尔时娑婆</a><a name="0856a23" id="0856a23">世界主梵天王。与诸梵天子无量眷属。各放</a><a name="0856a24" id="0856a24">身光遍四天下。欲界人天身诸光明皆蔽不</a><a name="0856a25" id="0856a25">现。普雨天衣及天名华供办天食。一一天幢</a><a name="0856a26" id="0856a26">天幡天盖。从坚固林上至梵天。办众具已来</a><a name="0856a27" id="0856a27">诣佛所。稽首请佛于一面住。复有毗摩质多</a><a name="0856a28" id="0856a28">罗阿修罗王。与无量阿修罗眷属俱。放身光</a><a name="0856a29" id="0856a29">明遍四天下。释提桓因及诸梵王身诸光明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120855c.htm'><img src='up.gif' border=0></a>
<a href='T120856b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>