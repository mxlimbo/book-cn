<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0864c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷2)</font> 长寿品第五 <font face='Arial'>T12, p0864c</h2></font><hr>
<span class='old'>
</a><a name="0864b28" id="0864b28">迦叶白佛。不也世尊。爱念子故欲令成就。</a><a name="0864b29" id="0864b29">虽加杖楚无憎害意。其福无量无有杀罪。如</span><a name="0864c01" id="0864c01">是善男子。如来亦然。其有坏法犯戒之人。等</a><a name="0864c02" id="0864c02">视如子慈愍教诫。欲令成就坏法犯戒。应当</a><a name="0864c03" id="0864c03">苦治无有过也。是故当知。菩萨摩诃萨等视</a><a name="0864c04" id="0864c04">众生如一子想。修习如是平等三昧心不怀</a><a name="0864c05" id="0864c05">害。是为菩萨长寿之业智慧自在。迦叶菩萨</a><a name="0864c06" id="0864c06">白佛言。一切众生如一子想。菩萨摩诃萨修</a><a name="0864c07" id="0864c07">行此想得长寿耶。佛言如是。迦叶菩萨复</a><a name="0864c08" id="0864c08">白佛言。唯愿世尊。勿说此义如戏儿法两种</a><a name="0864c09" id="0864c09">语也。世尊。譬如戏儿于大会中。叹说种种</a><a name="0864c10" id="0864c10">供养父母。自还其家反逆不孝。恼乱二亲不</a><a name="0864c11" id="0864c11">报恩养。世尊亦复如是。言菩萨摩诃萨视一</a><a name="0864c12" id="0864c12">切众生如一子想。缘是功德便得长寿。智慧</a><a name="0864c13" id="0864c13">自在常住不死。而今世尊同人间种。得无世</a><a name="0864c14" id="0864c14">尊无数劫中。常于一切众生怀刀剑想耶。怪</a><a name="0864c15" id="0864c15">哉世尊。受斯短寿害众生果同其世人百岁</a><a name="0864c16" id="0864c16">寿命。尚非菩萨况复如来。佛告迦叶。莫于如</a><a name="0864c17" id="0864c17">来应供等正觉前发斯粗言。汝善男子。当知</a><a name="0864c18" id="0864c18">如来长寿无量。当知如来是常住法。当知如</a><a name="0864c19" id="0864c19">来非变易法。当知如来非磨灭法。迦叶菩萨</a><a name="0864c20" id="0864c20">白佛言。云何得知如来长寿。佛告迦叶。如</a><a name="0864c21" id="0864c21">阎浮提八大河及诸泉流悉归于海无有尽</a><a name="0864c22" id="0864c22">极。当知大海泉流之器。如来亦然。诸天世人</a><a name="0864c23" id="0864c23">一切寿命。皆归如来寿命大海。以是义故。当</a><a name="0864c24" id="0864c24">知如来其寿无量。又复迦叶。譬如虚空常住</a><a name="0864c25" id="0864c25">不变。如来常住亦复如是。亦如醍醐清凉之</a><a name="0864c26" id="0864c26">药能除热恼。如来应供等正觉常以清凉醍醐</a><a name="0864c27" id="0864c27">法药。广为众生除诸患难。是故如来常住清</a><a name="0864c28" id="0864c28">凉无诸患恼。迦叶菩萨白佛言。世尊。若当</a><a name="0864c29" id="0864c29">如来长寿无量。又欲安乐一切众生者。今日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120864b.htm'><img src='up.gif' border=0></a>
<a href='T120865a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>