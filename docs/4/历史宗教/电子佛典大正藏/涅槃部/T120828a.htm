<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0828a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷33)</font> 迦叶菩萨品第二十四之一 <font face='Arial'>T12, p0828a</h2></font><hr>
<span class='old'>
</a><a name="0827c28" id="0827c28">是人则能增长无明。若有智慧无有信心。</a><a name="0827c29" id="0827c29">是人则能增长邪见。善男子。不信之人嗔恚</span><a name="0828a01" id="0828a01">心故。说言无有佛法僧宝信者无慧颠倒</a><a name="0828a02" id="0828a02">解义。令闻法者谤佛法僧。善男子。是故我</a><a name="0828a03" id="0828a03">说。不信之人嗔恚心故。有信之人无智慧</a><a name="0828a04" id="0828a04">故。是人能谤佛法僧宝。善男子。若有说言</a><a name="0828a05" id="0828a05">一阐提等未生善法便得阿耨多罗三藐三</a><a name="0828a06" id="0828a06">菩提。是人亦名谤佛法僧。若复有言一阐</a><a name="0828a07" id="0828a07">提人舍一阐提于异身中得阿耨多罗三</a><a name="0828a08" id="0828a08">藐三菩提。是人亦名谤佛法僧。若复说言一</a><a name="0828a09" id="0828a09">阐提人能生善根。生善根已相续不断。得</a><a name="0828a10" id="0828a10">阿耨多罗三藐三菩提。故言一阐提得阿耨</a><a name="0828a11" id="0828a11">多罗三藐三菩提。当知是人不谤三宝。善男</a><a name="0828a12" id="0828a12">子。若有人言一切众生定有佛性。常乐我</a><a name="0828a13" id="0828a13">净不作不生。烦恼因缘故不可见。当知是人</a><a name="0828a14" id="0828a14">谤佛法僧。若有说言一切众生都无佛性</a><a name="0828a15" id="0828a15">犹如兔角从方便生本无今有已有还无。</a><a name="0828a16" id="0828a16">当知是人谤佛法僧。若有说言众生佛性</a><a name="0828a17" id="0828a17">非有如虚空。非无如兔角。何以故。虚空</a><a name="0828a18" id="0828a18">常故兔角无故。是故得言亦有亦无。有故</a><a name="0828a19" id="0828a19">破兔角。无故破虚空。如是说者不谤三</a><a name="0828a20" id="0828a20">宝。善男子。夫佛性者不名一法。不名十法</a><a name="0828a21" id="0828a21">不名百法。不名千法不名万法。未得阿</a><a name="0828a22" id="0828a22">耨多罗三藐三菩提时。一切善不善无记尽</a><a name="0828a23" id="0828a23">名佛性。如来或时因中说果果中说因。是</a><a name="0828a24" id="0828a24">名如来随自意语。随意语故名为如来。随意</a><a name="0828a25" id="0828a25">语故名阿罗呵。随意语故名三藐三佛陀</a><a name="0828a26" id="0828a26">迦叶菩萨言。世尊。如佛所说众生佛性犹</a><a name="0828a27" id="0828a27">如虚空。云何名为如虚空耶。善男子。虚空</a><a name="0828a28" id="0828a28">之性非过去非未来非现在。佛性亦尔。善</a><a name="0828a29" id="0828a29">男子。虚空非过去。何以故。无现在故。法若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120827c.htm'><img src='up.gif' border=0></a>
<a href='T120828b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>