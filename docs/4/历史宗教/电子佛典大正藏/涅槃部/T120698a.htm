<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0698a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷14)</font> 梵行品第二十之一 <font face='Arial'>T12, p0698a</h2></font><hr>
<span class='old'>
</a><a name="0697c28" id="0697c28"><p>复次善男子。菩萨摩诃萨于慈心中。施床</a><a name="0697c29" id="0697c29">敷时应作是愿。我今所施悉与一切众生</span><a name="0698a01" id="0698a01">共之。以是因缘。令诸众生得天中天所卧</a><a name="0698a02" id="0698a02">之床。得大智慧坐四禅处。卧于菩萨所卧</a><a name="0698a03" id="0698a03">之床。不卧声闻辟支佛床离卧恶床。愿诸</a><a name="0698a04" id="0698a04">众生得安乐卧离生死床。成大涅槃师子</a><a name="0698a05" id="0698a05">卧床。愿诸众生坐此床已。复为其余无量</a><a name="0698a06" id="0698a06">众生示现神通师子游戏。愿诸众生住此大</a><a name="0698a07" id="0698a07">乘大宫殿中。为诸众生演说佛性。愿诸众</a><a name="0698a08" id="0698a08">生坐无上床。不为世法之所降伏。愿诸众</a><a name="0698a09" id="0698a09">生得忍辱床。离于生死饥馑冻饿。愿诸众</a><a name="0698a10" id="0698a10">生得无畏床。永离一切烦恼怨贼。愿诸众生</a><a name="0698a11" id="0698a11">得清净床。专求无上正真之道。愿诸众生</a><a name="0698a12" id="0698a12">得善法床。常为善友之所拥护。愿诸众生</a><a name="0698a13" id="0698a13">得右胁卧床。依因诸佛所行之法。善男子。</a><a name="0698a14" id="0698a14">菩萨摩诃萨于慈心中施床敷时。应当坚</a><a name="0698a15" id="0698a15">发如是誓愿</a><a name="0698a16" id="0698a16"><p>复次善男子。菩萨摩诃萨于慈心中。施舍</a><a name="0698a17" id="0698a17">宅时当作是愿。我今所施悉与一切众生</a><a name="0698a18" id="0698a18">共之。以是因缘。令诸众生处大乘舍。修行</a><a name="0698a19" id="0698a19">善友所行之行。修大悲行六波罗蜜行大正</a><a name="0698a20" id="0698a20">觉行一切。菩萨所行道行无边广大如虚空</a><a name="0698a21" id="0698a21">行。愿诸众生皆得正念远离恶念。愿诸众</a><a name="0698a22" id="0698a22">生悉得安住常乐我净永离四倒。愿诸众</a><a name="0698a23" id="0698a23">生悉皆受持出世文字。愿诸众生必为无上</a><a name="0698a24" id="0698a24">一切智器。愿诸众生悉得入于甘露屋宅。</a><a name="0698a25" id="0698a25">愿诸众生初中后心。常入大乘涅槃屋宅。</a><a name="0698a26" id="0698a26">愿诸众生于未来世。常处菩萨所居宫殿。善</a><a name="0698a27" id="0698a27">男子。菩萨摩诃萨于慈心中施舍宅时。常</a><a name="0698a28" id="0698a28">当坚发如是誓愿</a><a name="0698a29" id="0698a29"><p>复次善男子。菩萨摩诃萨于慈心中。施灯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120697c.htm'><img src='up.gif' border=0></a>
<a href='T120698b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>