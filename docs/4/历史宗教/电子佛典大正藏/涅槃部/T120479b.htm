<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0479b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷19)</font> 梵行品第八之一 <font face='Arial'>T12, p0479b</h2></font><hr>
<span class='old'>
</a><a name="0479a28" id="0479a28">猛火焚烧僧坊多杀无辜。然后复往王舍城</a><a name="0479a29" id="0479a29">中。至如来所求哀出家。如来即听为说法要。</span><a name="0479b01" id="0479b01">令其重罪渐渐轻微。发阿耨多罗三藐三菩</a><a name="0479b02" id="0479b02">提心。是故称佛为世良医。非六师也。大王。</a><a name="0479b03" id="0479b03">王本性暴恶信受恶人提婆达多。放大醉象</a><a name="0479b04" id="0479b04">欲令践佛。象既见佛即时醒悟。佛便申手摩</a><a name="0479b05" id="0479b05">其顶上。复为说法悉令得发阿耨多罗三藐</a><a name="0479b06" id="0479b06">三菩提心。大王。畜生见佛犹得破坏畜生业</a><a name="0479b07" id="0479b07">果。况复人耶。大王当知。若见佛者所有重</a><a name="0479b08" id="0479b08">罪必当得灭。大王。世尊未得阿耨多罗三藐</a><a name="0479b09" id="0479b09">三菩提时。魔与无量无边眷属至菩萨所。菩</a><a name="0479b10" id="0479b10">萨尔时以忍辱力坏魔恶心令魔受法。寻发</a><a name="0479b11" id="0479b11">阿耨多罗三藐三菩提心。佛有如是大功德</a><a name="0479b12" id="0479b12">力。大王。有圹野鬼多害众生。如来尔时为</a><a name="0479b13" id="0479b13">善贤长者至圹野村为其说法。时圹野鬼</a><a name="0479b14" id="0479b14">闻法欢喜。即以长者授于如来。然后便发阿</a><a name="0479b15" id="0479b15">耨多罗三藐三菩提心。大王。波罗奈国有屠</a><a name="0479b16" id="0479b16">儿。名曰广额。于日日中。杀无量羊。见舍利弗</a><a name="0479b17" id="0479b17">即受八戒经一日一夜。以是因缘命终得为</a><a name="0479b18" id="0479b18">北方天王毗沙门子。如来弟子尚有如是大</a><a name="0479b19" id="0479b19">功德果。况复佛也。大王。北天竺有城。名</a><a name="0479b20" id="0479b20">曰细石。其城有王。名曰龙印。贪国重位戮</a><a name="0479b21" id="0479b21">害其父。害其父已心生悔恨。即舍国政来至</a><a name="0479b22" id="0479b22">佛所求哀出家。佛言善来。即成比丘重罪消</a><a name="0479b23" id="0479b23">灭。发阿耨多罗三藐三菩提心。大王当知。</a><a name="0479b24" id="0479b24">佛有如是无量无边大功德果。大王。如来。</a><a name="0479b25" id="0479b25">有弟提婆达多。破坏众僧出佛身血害莲花</a><a name="0479b26" id="0479b26">比丘尼。作三逆罪。如来为说种种法要。令其</a><a name="0479b27" id="0479b27">重罪寻得微薄。是故如来为大良医。非六师</a><a name="0479b28" id="0479b28">也。大王。若能信臣语者。唯愿速往至如来所。</a><a name="0479b29" id="0479b29">若不见信愿善思之。大王。诸佛世尊大悲普<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120479a.htm'><img src='up.gif' border=0></a>
<a href='T120479c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>