<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0593b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷39)</font> 憍陈如品第十三之一 <font face='Arial'>T12, p0593b</h2></font><hr>
<span class='old'>
</a><a name="0593a28" id="0593a28">语故。云何二语了于一语。如眼色二语生识</a><a name="0593a29" id="0593a29">一语。乃至意法亦复如是。婆罗门言。瞿昙。善</span><a name="0593b01" id="0593b01">能分别如是语义。我今未解所出二语了于</a><a name="0593b02" id="0593b02">一语。尔时世尊即为宣说四真谛法。婆罗门。</a><a name="0593b03" id="0593b03">言苦谛者亦二亦一。乃至道谛亦二亦一。婆</a><a name="0593b04" id="0593b04">罗门言。世尊。我已知已。佛言。善男子。云何</a><a name="0593b05" id="0593b05">知已。婆罗门言。世尊。苦谛一切凡夫二是圣</a><a name="0593b06" id="0593b06">人一。乃至道谛亦复如是。佛言。善哉已解。婆</a><a name="0593b07" id="0593b07">罗门言。世尊。我今闻法已得正见。今当归依</a><a name="0593b08" id="0593b08">佛法僧宝。唯愿大慈听我出家。尔时世尊告</a><a name="0593b09" id="0593b09">憍陈如。汝当为是阇提首那。剃除须发听其</a><a name="0593b10" id="0593b10">出家。时憍陈如即受佛敕为其剃发。即下手</a><a name="0593b11" id="0593b11">时有二种落。一者须发。二者烦恼。即于坐处</a><a name="0593b12" id="0593b12">得阿罗汉果                    </a><a name="0593b13" id="0593b13"><p>复有梵志姓婆私吒。复作是言。瞿昙。所说</a><a name="0593b14" id="0593b14">涅槃常耶。如是梵志。婆私吒言。瞿昙。将不说</a><a name="0593b15" id="0593b15">无烦恼为涅槃耶。如是梵志。婆私吒言。瞿昙。</a><a name="0593b16" id="0593b16">世间四种名之为无。一者未出之法名之为</a><a name="0593b17" id="0593b17">无。如瓶未出[<a href='javascript:showpic("images/005204.gif")'>泥/土</a>]时名为无瓶。二者已灭之法</a><a name="0593b18" id="0593b18">名之为无。如瓶坏已名为无瓶。三者异相互</a><a name="0593b19" id="0593b19">无名之为无。如牛中无马马中无牛。四者毕</a><a name="0593b20" id="0593b20">竟无故名之为无。如龟毛兔角。瞿昙。若以除</a><a name="0593b21" id="0593b21">烦恼已名涅槃者。涅槃即无。若是无者。云何</a><a name="0593b22" id="0593b22">言有常乐我净</a><a name="0593b23" id="0593b23"><p>佛言。善男子。如是涅槃非是先无同[<a href='javascript:showpic("images/005204.gif")'>泥/土</a>]时</a><a name="0593b24" id="0593b24">瓶。亦非灭无同瓶坏无。亦非毕竟无如龟毛</a><a name="0593b25" id="0593b25">兔角同于异无。善男子。如汝所言虽牛中无</a><a name="0593b26" id="0593b26">马。不可说言牛亦是无。虽马中无牛。亦不可</a><a name="0593b27" id="0593b27">说马亦是无涅槃亦尔。烦恼中无涅槃。涅槃</a><a name="0593b28" id="0593b28">中无烦恼。是故名为异相互无婆私吒言。瞿</a><a name="0593b29" id="0593b29">昙若以异无为涅槃者。夫异无者。无常乐我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120593a.htm'><img src='up.gif' border=0></a>
<a href='T120593c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>