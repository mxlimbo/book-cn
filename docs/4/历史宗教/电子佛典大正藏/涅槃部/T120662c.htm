<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0662c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷9)</font> 菩萨品第十六 <font face='Arial'>T12, p0662c</h2></font><hr>
<span class='old'>
</a><a name="0662b28" id="0662b28">常想。或复说言正法当灭。智臣应知。此是</a><a name="0662b29" id="0662b29">如来为计乐者说于苦相。欲令比丘多修</span><a name="0662c01" id="0662c01">苦想。或复说言我今病苦众僧破坏。智臣当</a><a name="0662c02" id="0662c02">知。此是如来为计我者说无我相。欲令</a><a name="0662c03" id="0662c03">比丘修无我想。或复说言所谓空者是正解</a><a name="0662c04" id="0662c04">脱。智臣当知。此是如来说正解脱无二十</a><a name="0662c05" id="0662c05">五有。欲令比丘修学空想。以是义故。是</a><a name="0662c06" id="0662c06">正解脱则名为空。亦名不动。谓不动者是解</a><a name="0662c07" id="0662c07">脱中无有苦故。是故不动。是正解脱为无</a><a name="0662c08" id="0662c08">有相。谓无相者无有色声香味触等。故名</a><a name="0662c09" id="0662c09">无相。是正解脱常不变易。是解脱中无有</a><a name="0662c10" id="0662c10">无常热恼变易。是故解脱名曰常住不变清</a><a name="0662c11" id="0662c11">凉。或复说言一切众生有如来性。智臣当</a><a name="0662c12" id="0662c12">知。此是如来说于常法。欲令比丘修正常</a><a name="0662c13" id="0662c13">法。是诸比丘若能如是随顺学者。当知是</a><a name="0662c14" id="0662c14">人真我弟子。善知如来微密之藏。如彼大王</a><a name="0662c15" id="0662c15">智慧之臣善知王意。善男子。如是大王亦</a><a name="0662c16" id="0662c16">有如是密语之法。何况如来而当无耶。善</a><a name="0662c17" id="0662c17">男子。是故如来微密之教难可得知。唯有</a><a name="0662c18" id="0662c18">智者乃能解我甚深佛法。非是世间凡夫品</a><a name="0662c19" id="0662c19">类所能信也</a><a name="0662c20" id="0662c20"><p>复次善男子。如波罗奢树迦尼迦树阿叔迦</a><a name="0662c21" id="0662c21">树值天亢旱不生花实。及余水陆所生之</a><a name="0662c22" id="0662c22">物皆悉枯悴。无有润泽不能增长。一切</a><a name="0662c23" id="0662c23">诸药无复势力。善男子。是大乘典大涅槃经</a><a name="0662c24" id="0662c24">亦复如是。于我灭后有诸众生。不能恭</a><a name="0662c25" id="0662c25">敬无有威德。何以故。是诸众生不知如来</a><a name="0662c26" id="0662c26">微密藏故。所以者何。以是众生薄福德故。</a><a name="0662c27" id="0662c27">复次善男子。如来正法将欲灭尽。尔时多有</a><a name="0662c28" id="0662c28">行恶比丘。不知如来微密之藏。懒隋懈怠</a><a name="0662c29" id="0662c29">不能读诵宣扬分别如来正法。譬如痴贼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120662b.htm'><img src='up.gif' border=0></a>
<a href='T120663a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>