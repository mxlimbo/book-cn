<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0538c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷29)</font> 师子吼菩萨品第十一之一 <font face='Arial'>T12, p0538c</h2></font><hr>
<span class='old'>
</a><a name="0538b28" id="0538b28">言。作者名色受者名我。复有人言。无作无受</a><a name="0538b29" id="0538b29">自生自灭悉非因缘。复有人言。无作无受悉</span><a name="0538c01" id="0538c01">是自在之所造作。复有人言。无有作者无有</a><a name="0538c02" id="0538c02">受者。一切悉是时节所作。复有人言。作者受</a><a name="0538c03" id="0538c03">者悉无所有。地等五大名为众生。善男子。若</a><a name="0538c04" id="0538c04">能破坏一切众生如是恶见。是则名为修智</a><a name="0538c05" id="0538c05">慧也。善男子。修习戒者为身寂静。修习三昧</a><a name="0538c06" id="0538c06">为心寂静。修习智慧为坏疑心。坏疑心者为</a><a name="0538c07" id="0538c07">修习道。修习道者为见佛性。见佛性者为得</a><a name="0538c08" id="0538c08">阿耨多罗三藐三菩提故。得阿耨多罗三藐</a><a name="0538c09" id="0538c09">三菩提者为得无上大涅槃故。得大涅槃者</a><a name="0538c10" id="0538c10">为断众生一切生死一切烦恼一切诸有一切</a><a name="0538c11" id="0538c11">诸界一切诸谛故。断于生死乃至断谛。为得</a><a name="0538c12" id="0538c12">常乐我净法故</a><a name="0538c13" id="0538c13"><p>师子吼言。世尊。如佛所说。若不生不灭名大</a><a name="0538c14" id="0538c14">涅槃者。生亦如是不生不灭。何故不得名为</a><a name="0538c15" id="0538c15">涅槃。善男子。如是如是如汝所言。是生虽复</a><a name="0538c16" id="0538c16">不生不灭而有始终。世尊。是生死法亦无始</a><a name="0538c17" id="0538c17">终。若无始终则名为常。常即涅槃。何故不名</a><a name="0538c18" id="0538c18">生死为涅槃耶。善男子。是生死法悉有因果。</a><a name="0538c19" id="0538c19">有因果故不得名之为涅槃也。何以故。涅槃</a><a name="0538c20" id="0538c20">之体无因果故。师子吼言。世尊。夫涅槃者亦</a><a name="0538c21" id="0538c21">有因果。如佛所说</a><a name="0538c22" id="0538c22"><p class='lg'>　　从因故生天　　　从因堕恶道</a><br><a name="0538c23" id="0538c23">　　从因故涅槃　　　是故皆有因　</p></a><a name="0538c24" id="0538c24"><p>如佛往昔告诸比丘。我今当说沙门道果。言</a><a name="0538c25" id="0538c25">沙门者。谓能具修戒定智慧。道者谓八圣道。</a><a name="0538c26" id="0538c26">沙门果者所谓涅槃。世尊。涅槃如是岂非果</a><a name="0538c27" id="0538c27">耶。云何说言涅槃之体无因无果。佛言。善男</a><a name="0538c28" id="0538c28">子。我所宣说涅槃因者。所谓佛性。佛性之性</a><a name="0538c29" id="0538c29">不生涅槃。是故我言涅槃无因。能破烦恼故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120538b.htm'><img src='up.gif' border=0></a>
<a href='T120539a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>