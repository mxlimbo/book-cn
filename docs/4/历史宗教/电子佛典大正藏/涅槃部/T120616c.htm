<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0616c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷2)</font> 哀叹品第三 <font face='Arial'>T12, p0616c</h2></font><hr>
<span class='old'>
</a><a name="0616b28" id="0616b28">无常想亦复如是。能除一切欲界贪爱色无</a><a name="0616b29" id="0616b29">色爱无明憍慢及无常想。世尊。譬如耕田秋</span><a name="0616c01" id="0616c01">耕为上。如诸迹中象迹为胜于诸想中无</a><a name="0616c02" id="0616c02">常为最。世尊。譬如帝王知命将终。恩赦天</a><a name="0616c03" id="0616c03">下狱囚系闭悉令得脱。然后舍命。如来今</a><a name="0616c04" id="0616c04">者。亦应如是度诸众生一切无知无明系闭</a><a name="0616c05" id="0616c05">皆令解脱然后涅槃。我等今者皆未得度。</a><a name="0616c06" id="0616c06">云何如来便欲放舍入于涅槃。世尊。譬如</a><a name="0616c07" id="0616c07">有人为鬼所持遇良咒师以咒力故便得</a><a name="0616c08" id="0616c08">除差。如来亦尔。为诸声闻除无明鬼。令得</a><a name="0616c09" id="0616c09">安住摩诃般若解脱等法。如世伊字。世尊。</a><a name="0616c10" id="0616c10">譬如香象为人所缚。虽有良师不能禁</a><a name="0616c11" id="0616c11">制顿绝羁锁自恣而去。我未如是脱五十</a><a name="0616c12" id="0616c12">七烦恼系缚。云何如来便欲放舍入于涅槃。</a><a name="0616c13" id="0616c13">世尊。如人病疟值遇良医所苦得除。我亦</a><a name="0616c14" id="0616c14">如是。多诸患苦邪命热病。虽遇如来病未</a><a name="0616c15" id="0616c15">除愈。未得无上安隐常乐。云何如来便欲</a><a name="0616c16" id="0616c16">放舍入于涅槃。世尊。譬如醉人不自觉知。</a><a name="0616c17" id="0616c17">不识亲疏母女姊妹。迷荒淫乱言语放逸卧</a><a name="0616c18" id="0616c18">不净中。时有良师与药令服。服已即吐还</a><a name="0616c19" id="0616c19">自忆识。心怀惭愧深自克责。酒为不善诸</a><a name="0616c20" id="0616c20">恶根本。若能除断则远众罪。世尊。我亦如</a><a name="0616c21" id="0616c21">是往昔已来轮转生死。情色所醉贪嗜五</a><a name="0616c22" id="0616c22">欲。非母母想。非姊姊想。非女女想。于非众</a><a name="0616c23" id="0616c23">生。生众生想。是故轮转受生死苦。如彼醉</a><a name="0616c24" id="0616c24">人卧不净中。如来今当施我法药令我还</a><a name="0616c25" id="0616c25">吐烦恼恶酒。而我未得醒寤之心。云何如</a><a name="0616c26" id="0616c26">来便欲放舍入于涅槃。世尊。譬如有人叹</a><a name="0616c27" id="0616c27">芭蕉树以为坚实无有是处。世尊。众生亦</a><a name="0616c28" id="0616c28">尔。若叹我人众生寿命养育知见作者受者</a><a name="0616c29" id="0616c29">是真实者。亦无是处。我等如是修无我想。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120616b.htm'><img src='up.gif' border=0></a>
<a href='T120617a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>