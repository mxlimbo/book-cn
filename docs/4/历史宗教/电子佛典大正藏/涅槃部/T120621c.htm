<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0621c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷3)</font> 长寿品第四 <font face='Arial'>T12, p0621c</h2></font><hr>
<span class='old'>
</a><a name="0621b28" id="0621b28">随意神力。岂况如来于一切法得自在力。</a><a name="0621b29" id="0621b29">而当不能住寿半劫若一劫若百劫若百千</span><a name="0621c01" id="0621c01">劫若无量劫。以是义故。当知如来是常住</a><a name="0621c02" id="0621c02">法不变易法。如来此身是变化身非杂食身。</a><a name="0621c03" id="0621c03">为度众生示同毒树。是故现舍入于涅槃。</a><a name="0621c04" id="0621c04">迦叶。当知。佛是常法不变易法。汝等于是</a><a name="0621c05" id="0621c05">第一义中。应勤精进一心修习。既修习已广</a><a name="0621c06" id="0621c06">为人说</a><a name="0621c07" id="0621c07"><p>尔时迦叶菩萨白佛言。世尊。出世之法与世</a><a name="0621c08" id="0621c08">间法有何差别。如佛所言。佛是常法不变</a><a name="0621c09" id="0621c09">易法。世间亦说梵天是常自在天常无有</a><a name="0621c10" id="0621c10">变易。我常性常微尘亦常。若言如来是常法</a><a name="0621c11" id="0621c11">者。如来何故不常现耶。若不常现有何差</a><a name="0621c12" id="0621c12">别。何以故。梵天乃至微尘世性亦不现故。佛</a><a name="0621c13" id="0621c13">告迦叶。譬如长者多有诸牛。色虽种种同</a><a name="0621c14" id="0621c14">共一群。付放牧人令逐水草。唯为醍醐不</a><a name="0621c15" id="0621c15">求乳酪。彼牧牛者构已自食。长者命终所</a><a name="0621c16" id="0621c16">有诸牛。悉为群贼之所抄掠。贼得牛已无</a><a name="0621c17" id="0621c17">有妇女。即自构捋得已而食。尔时群贼各</a><a name="0621c18" id="0621c18">相谓言。彼大长者畜养此牛。不期乳酪唯</a><a name="0621c19" id="0621c19">为醍醐。我等今者当设何方而得之耶。夫</a><a name="0621c20" id="0621c20">醍醐者名为世间第一上味。我等无器设使</a><a name="0621c21" id="0621c21">得乳无安置处。复共相谓。唯有皮囊可以</a><a name="0621c22" id="0621c22">盛之。虽有盛处不知攒摇。浆犹难得况</a><a name="0621c23" id="0621c23">复生酥。尔时诸贼以醍醐故加之以水。以</a><a name="0621c24" id="0621c24">水多故乳酪醍醐一切俱失。凡夫亦尔。虽有</a><a name="0621c25" id="0621c25">善法皆是如来正法之余。何以故。如来世尊</a><a name="0621c26" id="0621c26">入涅槃后。窃盗如来遗余善法若戒定慧。</a><a name="0621c27" id="0621c27">如彼诸贼劫掠群牛。诸凡夫人虽复得是</a><a name="0621c28" id="0621c28">戒定智慧。无有方便不能解脱。以是义</a><a name="0621c29" id="0621c29">故不能获得常戒常定常慧解脱。如彼群<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120621b.htm'><img src='up.gif' border=0></a>
<a href='T120622a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>