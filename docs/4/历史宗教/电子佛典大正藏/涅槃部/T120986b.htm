<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0986b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷3)</font> <font face='Arial'>T12, p0986b</h2></font><hr>
<span class='old'>
</a><a name="0986a28" id="0986a28">本而无所著。意无所倚于诸境界。行无危害</a><a name="0986a29" id="0986a29">而修慈仁。所在吉祥于所生也。为布施士谓</span><a name="0986b01" id="0986b01">法施也。断除一切诸不善法。奉行一切众善</a><a name="0986b02" id="0986b02">之法。遵无放逸除于自恣憍慢之事。学戒精</a><a name="0986b03" id="0986b03">进所行坚强。为无放逸修菩萨行。乃能致得</a><a name="0986b04" id="0986b04">无上正真之道为最正觉。于时世尊赞常坚</a><a name="0986b05" id="0986b05">精进菩萨曰。善哉善哉。族姓子。说菩萨行快</a><a name="0986b06" id="0986b06">乃如是建立众德。若有菩萨设欲逮得等集</a><a name="0986b07" id="0986b07">众德三昧。普当分别一切功德离诸罪衅</a><a name="0986b08" id="0986b08"><p>尔时钩锁菩萨前白佛言。若有菩萨逮得于</a><a name="0986b09" id="0986b09">是等集众德三昧。功德瑞应比类若何。佛告</a><a name="0986b10" id="0986b10">钩锁。令此等集众德三昧。菩萨大士获此</a><a name="0986b11" id="0986b11">定者。则能远离恶趣之地。无有八据厄难之</a><a name="0986b12" id="0986b12">处除断穷窭。供膳丰沃自然为乐。诸根具</a><a name="0986b13" id="0986b13">足便能成就三十二大士之相。法无穷尽逮</a><a name="0986b14" id="0986b14">得辩才。获于总持常不失意。于一切福德</a><a name="0986b15" id="0986b15">自在。成转轮王无所倚碍。为诸群黎之所</a><a name="0986b16" id="0986b16">奉事。为天帝释所见咨嗟。梵天稽首而为作</a><a name="0986b17" id="0986b17">礼。逮获神通靡不明达。得其本愿自在所</a><a name="0986b18" id="0986b18">生。行权方便进退智慧。不随禅教遵修智慧。</a><a name="0986b19" id="0986b19">离一切见极尊特贵。声闻缘觉所不能及。离</a><a name="0986b20" id="0986b20">诸恐畏声闻缘觉智慧分别。诸根晓了众生</a><a name="0986b21" id="0986b21">本末娱乐诸见。志于一心脱门之事。住无处</a><a name="0986b22" id="0986b22">所常顺所施。建立于戒护三清净。分别忍辱</a><a name="0986b23" id="0986b23">竟无有形离谄伪想。讲说精进志无懈惓。解</a><a name="0986b24" id="0986b24">说禅定常度寂然。敷演智慧目常睹见而悉</a><a name="0986b25" id="0986b25">分别。目无所著而常弃捐。除于六径未曾违</a><a name="0986b26" id="0986b26">远。常见诸佛好乐听法。奉事圣众殷勤修行。</a><a name="0986b27" id="0986b27">不离于空无想无愿。所闻经典歌颂一切诸</a><a name="0986b28" id="0986b28">佛功德。悉受佛诲即以咨受。善为众生分别</a><a name="0986b29" id="0986b29">说之。在兜率天未曾舍离不退转法。若欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120986a.htm'><img src='up.gif' border=0></a>
<a href='T120986c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>