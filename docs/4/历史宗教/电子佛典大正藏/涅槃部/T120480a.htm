<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0480a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷19)</font> 梵行品第八之一 <font face='Arial'>T12, p0480a</h2></font><hr>
<span class='old'>
</a><a name="0479c28" id="0479c28">杂毒之食。大王当知。尸利鞠多往昔亦作逆</a><a name="0479c29" id="0479c29">罪之因。以遇佛闻法即发阿耨多罗三藐三</span><a name="0480a01" id="0480a01">菩提心。大王。假使一月常以衣食供养恭敬</a><a name="0480a02" id="0480a02">一切众生。不如有人一念念佛。所得功德十</a><a name="0480a03" id="0480a03">六分一。大王。假使锻金为人车马载宝。其数</a><a name="0480a04" id="0480a04">各百以用布施。不如有人发心向佛举足一</a><a name="0480a05" id="0480a05">步。大王。假使复以象车百乘载大秦国种种</a><a name="0480a06" id="0480a06">珍宝。及其女人身佩璎珞。数亦满百持用布</a><a name="0480a07" id="0480a07">施。犹故不如发心向佛举足一步。复置是事。</a><a name="0480a08" id="0480a08">若以四事供养三千大千世界所有众生。犹</a><a name="0480a09" id="0480a09">亦不如发心向佛举足一步。复置是事。若使</a><a name="0480a10" id="0480a10">大王供养恭敬恒河沙等无量众生。不如一</a><a name="0480a11" id="0480a11">往娑罗双树到如来所诚心听法。尔时大王</a><a name="0480a12" id="0480a12">答言。耆婆。如来世尊性已调柔。故得调柔</a><a name="0480a13" id="0480a13">以为眷属。如栴檀林纯以栴檀而为围绕。</a><a name="0480a14" id="0480a14">如来清净所有眷属亦复清净。犹如大龙纯</a><a name="0480a15" id="0480a15">以诸龙而为眷属。如来寂静所有眷属亦复</a><a name="0480a16" id="0480a16">寂静。如来无贪所有眷属亦复无贪。佛无烦</a><a name="0480a17" id="0480a17">恼所有眷属亦无烦恼。吾今既是极恶之人。</a><a name="0480a18" id="0480a18">恶业缠裹其身臭秽系属地狱。云何当得至</a><a name="0480a19" id="0480a19">如来所。吾设往者恐不顾念接叙言说。卿虽</a><a name="0480a20" id="0480a20">劝吾令往佛所。然吾今日深自鄙悼都无去</a><a name="0480a21" id="0480a21">心。尔时虚空寻出声言。无上佛法将欲衰殄。</a><a name="0480a22" id="0480a22">甚深法河于是欲涸。大法明灯将灭不久。</a><a name="0480a23" id="0480a23">法山欲颓法船欲沈。法桥欲坏法殿欲崩。法</a><a name="0480a24" id="0480a24">幢欲倒法树欲折。善友欲去。大怖将至。法</a><a name="0480a25" id="0480a25">饿众生将至不久。烦恼疫病将欲流行。大闇</a><a name="0480a26" id="0480a26">时至渴法时来。魔王欣庆解释甲胄。佛日将</a><a name="0480a27" id="0480a27">没大涅槃山。大王。佛若去世王之重恶更无</a><a name="0480a28" id="0480a28">治者。大王。汝今已造阿鼻地狱极重之业。</a><a name="0480a29" id="0480a29">以是业缘必受不疑。大王。阿者言无。鼻者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120479c.htm'><img src='up.gif' border=0></a>
<a href='T120480b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>