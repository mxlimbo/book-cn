<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0384 菩萨从兜术天降神母胎说广普经 1050b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 384 菩萨从兜术天降神母胎说广普经</font> <font face='Arial'>(卷7)</font> 文殊身变化品第二十七 <font face='Arial'>T12, p1050b</h2></font><hr>
<span class='old'>
</a><br><a name="1050a28" id="1050a28">　　大人相具足　　　先救后自济</a><br><a name="1050a29" id="1050a29">　　命如五河流　　　五使五缠结</span><br><a name="1050b01" id="1050b01">　　五盛阴唼嗽　　　轮转五道中</a><br><a name="1050b02" id="1050b02">　　七使勋坚着　　　不离七生处</a><br><a name="1050b03" id="1050b03">　　无为八正道　　　除去八邪业</a><br><a name="1050b04" id="1050b04">　　八慧清净观　　　洗以八解水</a><br><a name="1050b05" id="1050b05">　　八住八除入　　　有为八法道</a><br><a name="1050b06" id="1050b06">　　苦法有九分　　　六趣众生行</a><br><a name="1050b07" id="1050b07">　　究竟九无阂　　　庄严佛道树</a><br><a name="1050b08" id="1050b08">　　十力无畏法　　　被慈弘誓铠</a><br><a name="1050b09" id="1050b09">　　手执智慧剑　　　芟除结使林</a><br><a name="1050b10" id="1050b10">　　此界诸众生　　　贪着生贡高</a><br><a name="1050b11" id="1050b11">　　重病离良医　　　疗治方更剧</a><br><a name="1050b12" id="1050b12">　　犹如野火炽　　　焚烧山林泽</a><br><a name="1050b13" id="1050b13">　　随岚大风吹　　　焰炽何时灭</a><br><a name="1050b14" id="1050b14">　　今我等世界　　　广演大智慧</a><br><a name="1050b15" id="1050b15">　　我如今日身　　　大智如来是　</p></a><a name="1050b16" id="1050b16"><p>尔时文殊师利说此颂已。无量阿僧祇众生。</a><a name="1050b17" id="1050b17">皆悉愿乐生花刹土。时文殊师利还摄神足。</a><a name="1050b18" id="1050b18">现释迦文佛菩萨弟子。国土多少还复如</a><a name="1050b19" id="1050b19">故</a><a name="1050b20" id="1050b20"><p><b>　　<A NAME="n512"></A>菩萨处胎经八贤圣斋品第二十八</b></a><a name="1050b21" id="1050b21"><p>尔时座中有菩萨。名曰智积。于过去佛造众</a><a name="1050b22" id="1050b22">德本降伏魔怨。善权变化庄严佛土。于无央</a><a name="1050b23" id="1050b23">数修行忍辱。忍心不阙禅行	不废			。于大众</a><a name="1050b24" id="1050b24">中为师子吼。独步三界随时上下。靡所不入</a><a name="1050b25" id="1050b25">应适无方。能使山河石壁皆为七宝。给施贫</a><a name="1050b26" id="1050b26">穷四事不乏。解了空观法性清净。分别三世</a><a name="1050b27" id="1050b27">威仪法则。如幻如化如镜中像。如热时焰如</a><a name="1050b28" id="1050b28">空中响。所将眷属根本成就。奉持禁戒不</a><a name="1050b29" id="1050b29">犯毫厘。即从坐起偏露右臂右膝着地。叉手<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121050a.htm'><img src='up.gif' border=0></a>
<a href='T121050c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>