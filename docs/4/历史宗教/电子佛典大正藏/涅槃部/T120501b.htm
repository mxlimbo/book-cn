<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0501b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷23)</font> 光明遍照高贵德王菩萨品第十之一 <font face='Arial'>T12, p0501b</h2></font><hr>
<span class='old'>
</a><a name="0501a28" id="0501a28">唯能劫人现在财物。是六尘贼常劫众生三</a><a name="0501a29" id="0501a29">世善财。六大贼者夜则欢乐。六尘恶贼亦复</span><a name="0501b01" id="0501b01">如是。处无明闇则得欢乐。是六大贼唯有诸</a><a name="0501b02" id="0501b02">王乃能遮止。六尘恶贼亦复如是。唯佛菩萨</a><a name="0501b03" id="0501b03">乃能遮止。是六大贼凡欲劫夺不择端正种</a><a name="0501b04" id="0501b04">姓聪哲多闻博学豪贵贫贱。六尘恶贼亦复</a><a name="0501b05" id="0501b05">如是。欲劫善法不择端正乃至贫贱。是六大</a><a name="0501b06" id="0501b06">贼虽有诸王截其手足。犹故不能令其心息。</a><a name="0501b07" id="0501b07">六尘恶贼亦复如是。虽须陀洹斯陀含阿那</a><a name="0501b08" id="0501b08">含截其手足。亦不能令不劫善法。如勇健人</a><a name="0501b09" id="0501b09">乃<span class='corr'>能摧</span>伏是六大贼。诸佛菩萨亦复如是。乃</a><a name="0501b10" id="0501b10">能摧伏六尘恶贼。譬如有人多诸种族宗党</a><a name="0501b11" id="0501b11">炽盛则不为彼六贼所劫。众生亦尔。有善知</a><a name="0501b12" id="0501b12">识不为六尘恶贼所劫。是六大贼若见人物</a><a name="0501b13" id="0501b13">则能偷劫。六尘不尔。若见若知若闻若嗅若</a><a name="0501b14" id="0501b14">触若觉皆悉能劫。六大贼者唯能劫夺欲界</a><a name="0501b15" id="0501b15">人财。不能劫夺色无色界。六尘恶贼则不如</a><a name="0501b16" id="0501b16">是。能劫三界一切善宝。是故菩萨谛观六尘</a><a name="0501b17" id="0501b17">过彼六贼。作是观已修八圣道直往不回。如</a><a name="0501b18" id="0501b18">彼怖人畏四毒蛇五旃陀罗一诈亲者及六大</a><a name="0501b19" id="0501b19">贼。舍空聚落涉路而去</a><a name="0501b20" id="0501b20"><p>路值一河者即是烦恼。云何菩萨观此烦恼</a><a name="0501b21" id="0501b21">犹如大河。如彼驶河能漂香象。烦恼驶</a><a name="0501b22" id="0501b22">河亦复如是。能漂缘觉。是故菩萨深观烦恼</a><a name="0501b23" id="0501b23">犹如驶河。深难得底故名为河。边不可得故</a><a name="0501b24" id="0501b24">名为大。其中多有种种恶鱼烦恼大河亦复</a><a name="0501b25" id="0501b25">如是。唯佛菩萨能得底故故名极深。唯佛菩</a><a name="0501b26" id="0501b26">萨得其边故故名广大。常害一切痴众生故故</a><a name="0501b27" id="0501b27">名恶鱼。是故菩萨观此烦恼犹如大河。如大</a><a name="0501b28" id="0501b28">河水能长一切草木丛林。烦恼大河亦复如</a><a name="0501b29" id="0501b29">是。能长众生二十五有。是故菩萨观此烦恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120501a.htm'><img src='up.gif' border=0></a>
<a href='T120501c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>