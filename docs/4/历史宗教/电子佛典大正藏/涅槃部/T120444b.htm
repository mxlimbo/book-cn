<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0444b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷13)</font> <font face='Arial'>T12, p0444b</h2></font><hr>
<span class='old'>
</a><a name="0444a28" id="0444a28"><p>文殊师利言。如佛所说有常有我有乐有净</a><a name="0444a29" id="0444a29">是实义者。诸外道等应有实谛。佛法中无。</span><a name="0444b01" id="0444b01">何以故。诸外道辈亦复说言诸行是常。云何</a><a name="0444b02" id="0444b02">是常。可意不可意诸业报等受不失故。可意</a><a name="0444b03" id="0444b03">者名十善报。不可意者十不善报。若言诸行</a><a name="0444b04" id="0444b04">悉皆无常。而作业者于此已灭。谁复于彼</a><a name="0444b05" id="0444b05">受果报乎。以是义故诸行是常。杀生因缘故</a><a name="0444b06" id="0444b06">名为常。世尊。若言诸行悉无常者。能杀可</a><a name="0444b07" id="0444b07">杀二俱无常。若无常者谁于地狱而受罪报。</a><a name="0444b08" id="0444b08">若言定有地狱受报者。当知诸行实非无常。</a><a name="0444b09" id="0444b09">世尊。系心专念亦名为常。所谓十年所念乃</a><a name="0444b10" id="0444b10">至百年亦不忘失是故为常。若无常者本所</a><a name="0444b11" id="0444b11">见事谁忆谁念。以是因缘一切诸行非无常</a><a name="0444b12" id="0444b12">也。世尊。一切忆想亦名为常。有人先见他</a><a name="0444b13" id="0444b13">人手脚头项等相。后时若见便还识之。若无</a><a name="0444b14" id="0444b14">常者本想应灭。世尊。诸所作业以久修习。</a><a name="0444b15" id="0444b15">若从初学或经三年或经五年。然后善知故</a><a name="0444b16" id="0444b16">名为常。世尊。算数之法。从一至二从二至</a><a name="0444b17" id="0444b17">三乃至百千。若无常者初一应灭。初一若灭</a><a name="0444b18" id="0444b18">谁复至二。如是常一终无有二。以一不灭故</a><a name="0444b19" id="0444b19">得至二乃至百千。是故为常。世尊。如读诵</a><a name="0444b20" id="0444b20">法。读一阿含至二阿含。乃至三四阿含。如其</a><a name="0444b21" id="0444b21">无常所可读诵终不至四。以是读诵增长因</a><a name="0444b22" id="0444b22">缘故名为常。世尊。瓶衣车乘如人负债。大</a><a name="0444b23" id="0444b23">地形相山河树林。药木草叶众生治病。皆悉</a><a name="0444b24" id="0444b24">是常亦复如是。世尊。一切外道皆作是说诸</a><a name="0444b25" id="0444b25">行是常。若是常者即是实谛。世尊。有诸外</a><a name="0444b26" id="0444b26">道复言有乐。云何知耶。受者定得可意报</a><a name="0444b27" id="0444b27">故。世尊。凡受乐者必定得之。所谓大梵天</a><a name="0444b28" id="0444b28">王大自在天释提桓因毗纽天及诸人天。以</a><a name="0444b29" id="0444b29">是义故名定有乐。世尊。有诸外道复言有乐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120444a.htm'><img src='up.gif' border=0></a>
<a href='T120444c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>