<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0390b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷4)</font> 如来性品第四之一 <font face='Arial'>T12, p0390b</h2></font><hr>
<span class='old'>
</a><a name="0390a28" id="0390a28">复次善男子。言灯灭者即是罗汉所证涅槃。</a><a name="0390a29" id="0390a29">以灭贪爱诸烦恼故喻之灯灭。阿那含者名</span><a name="0390b01" id="0390b01">曰有贪。以有贪故不得说言同于灯灭。是故</a><a name="0390b02" id="0390b02">我昔覆相说言。喻如灯灭。非大涅槃同于灯</a><a name="0390b03" id="0390b03">灭。阿那含者非数数来。又不还来二十五有。</a><a name="0390b04" id="0390b04">更不受于臭身虫身食身毒身。是则名为阿</a><a name="0390b05" id="0390b05">那含也。若更受身名为那含。不受身者名阿</a><a name="0390b06" id="0390b06">那含。有去来者名曰那含。无去来者名阿那</a><a name="0390b07" id="0390b07">含</a><a name="0390b08" id="0390b08"><p class='juan'>
大般涅槃经卷第四</p>
</a><a name="0390b09" id="0390b09"></a><a name="0390b10" id="0390b10"></a><a name="0390b11" id="0390b11"><p class='juan'>
大般涅槃经卷第五</a><a name="0390b12" id="0390b12"></a><a name="0390b13" id="0390b13"><p><span class='byline'>　　　　北凉天竺三藏昙无谶译</span><br></a><a name="0390b14" id="0390b14"><p><b>　　<A NAME="n239"></A>如来性品第四之二</b></p>
</a><a name="0390b15" id="0390b15"><p>尔时迦叶菩萨白佛言。世尊。如佛所说诸佛</a><a name="0390b16" id="0390b16">世尊有秘密藏。是义不然。何以故。诸佛世尊</a><a name="0390b17" id="0390b17">唯有密语无有密藏。譬如幻主机关木人。人</a><a name="0390b18" id="0390b18">虽睹见屈伸俯仰。莫知其内而使之然。佛法</a><a name="0390b19" id="0390b19">不尔咸令众生悉得知见。云何当言诸佛世</a><a name="0390b20" id="0390b20">尊有秘密藏。佛赞迦叶。善哉善哉。善男子。</a><a name="0390b21" id="0390b21">如汝所言。如来实无秘密之藏。何以故。如</a><a name="0390b22" id="0390b22">秋满月处空显露。清净无翳人皆睹见。如来</a><a name="0390b23" id="0390b23">之言亦复如是。开发显露清净无翳。愚人不</a><a name="0390b24" id="0390b24">解谓之秘藏。智者了达则不名藏。善男子。</a><a name="0390b25" id="0390b25">譬如有人多积金银至无量亿。其心悭吝不</a><a name="0390b26" id="0390b26">肯惠施拯济贫穷。如是积聚乃名秘藏。如来</a><a name="0390b27" id="0390b27">不尔于无边劫积聚无量妙法珍宝。心无悭</a><a name="0390b28" id="0390b28">吝常以惠施一切众生。云何当言如来秘藏。</a><a name="0390b29" id="0390b29">善男子譬如有人身根不具。或无一目一手<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120390a.htm'><img src='up.gif' border=0></a>
<a href='T120390c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>