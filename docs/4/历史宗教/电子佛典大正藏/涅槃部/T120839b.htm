<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0839b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷35)</font> 憍陈如品第二十五之一 <font face='Arial'>T12, p0839b</h2></font><hr>
<span class='old'>
</a><a name="0839a28" id="0839a28">已来不见不闻大师子王残害小鼠。若使</a><a name="0839a29" id="0839a29">瞿昙是上种姓。如何今者恼乱我等。若言瞿</span><a name="0839b01" id="0839b01">昙具大势力。是亦虚妄。何以故。从昔已来</a><a name="0839b02" id="0839b02">亦不见闻金翅鸟王与乌共诤。若言力大。</a><a name="0839b03" id="0839b03">复以何事与我共斗。若言瞿昙具他心智。</a><a name="0839b04" id="0839b04">是亦虚妄。何以故。若具此智。以何因缘不</a><a name="0839b05" id="0839b05">知我心。诸仁者。我昔曾从先旧智人闻说</a><a name="0839b06" id="0839b06">是事。过百年已世间当有一妖幻出。即是</a><a name="0839b07" id="0839b07">瞿昙。如是妖惑今于此处娑罗林中将灭</a><a name="0839b08" id="0839b08">不久。汝等今者不应愁恼。尔时复有一尼</a><a name="0839b09" id="0839b09">犍子答言。仁者。我今愁苦不为自身弟子</a><a name="0839b10" id="0839b10">供养。但为世间痴闇无眼。不识福田及非</a><a name="0839b11" id="0839b11">福田。弃舍先旧智婆罗门供养年少。以为</a><a name="0839b12" id="0839b12">愁耳。瞿昙沙门大知咒术。因咒术力能令</a><a name="0839b13" id="0839b13">一身作无量身。令无量身还作一身。或以</a><a name="0839b14" id="0839b14">自身作男女像牛羊象马。我力能灭如是</a><a name="0839b15" id="0839b15">咒术。瞿昙沙门咒术既灭。汝等当还多得供</a><a name="0839b16" id="0839b16">养受于安乐。尔时复有一婆罗门。作如是</a><a name="0839b17" id="0839b17">言。诸仁者。瞿昙沙门成就具足无量功德。</a><a name="0839b18" id="0839b18">是故汝等不应与诤。大众答言。痴人。云何</a><a name="0839b19" id="0839b19">说言沙门瞿昙具大功德。其生七日母便</a><a name="0839b20" id="0839b20">命终。是可得名福德相耶。婆罗门言。骂时</a><a name="0839b21" id="0839b21">不嗔打时不报。当知即是大福德相。其身</a><a name="0839b22" id="0839b22">具足三十二相八十种好无量神通。是故当</a><a name="0839b23" id="0839b23">知是福德相。心无憍慢先意问讯。言语柔</a><a name="0839b24" id="0839b24">软初无粗犷。年志俱盛心不卒暴。王国多财</a><a name="0839b25" id="0839b25">无所爱恋。舍之出家如弃涕唾。是故我</a><a name="0839b26" id="0839b26">说沙门瞿昙成就具足无量功德。大众答</a><a name="0839b27" id="0839b27">言。善哉仁者。瞿昙沙门实如所说成就无</a><a name="0839b28" id="0839b28">量神通变化。我不与彼捔试是事。瞿昙沙</a><a name="0839b29" id="0839b29">门受性柔软不堪苦行。生长深宫不综外<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120839a.htm'><img src='up.gif' border=0></a>
<a href='T120839c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>