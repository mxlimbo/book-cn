<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0483b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷20)</font> <font face='Arial'>T12, p0483b</h2></font><hr>
<span class='old'>
</a><a name="0483a28" id="0483a28">于此身当作如是二十种观。作是观已不乐</a><a name="0483a29" id="0483a29">生死。不乐生死则得正观。尔时次第观心生</span><a name="0483b01" id="0483b01">相住相灭相。次第观心生住灭相。定慧进戒</a><a name="0483b02" id="0483b02">亦复如是观生住灭已。知心相乃至戒相。终</a><a name="0483b03" id="0483b03">不作恶。无有死畏三恶道畏。若不系心观察</a><a name="0483b04" id="0483b04">如是二十事者。心则放逸无恶不造。阿阇世</a><a name="0483b05" id="0483b05">言。如我解佛所说义者。我从昔来初未曾观</a><a name="0483b06" id="0483b06">是二十事故造众恶。造众恶故则有死畏三恶</a><a name="0483b07" id="0483b07">道畏。世尊。自我招殃造兹重恶。父王无辜横</a><a name="0483b08" id="0483b08">加逆害。是二十事设观不观。必定当堕阿鼻</a><a name="0483b09" id="0483b09">地狱。佛告大王。一切诸法性相无常无有决</a><a name="0483b10" id="0483b10">定。王云何言必定当堕阿鼻地狱。阿阇世王</a><a name="0483b11" id="0483b11">白佛言。世尊。若一切法无定相者。我之杀罪</a><a name="0483b12" id="0483b12">亦应不定。若杀定者一切诸法则非不定。佛</a><a name="0483b13" id="0483b13">言。大王。善哉善哉。诸佛世尊说一切法悉无</a><a name="0483b14" id="0483b14">定相。王复能知杀亦不定。是故当知杀无定</a><a name="0483b15" id="0483b15">相。大王。如汝所言。先父无辜横加逆害者。</a><a name="0483b16" id="0483b16">何者是父。但于假名众生五阴妄生父想。于</a><a name="0483b17" id="0483b17">十二入十八界中何者是父。若色是父四阴</a><a name="0483b18" id="0483b18">应非。若四是父色亦应非。若色非色合为父</a><a name="0483b19" id="0483b19">者无有是处。何以故。色与非色性无合故。大</a><a name="0483b20" id="0483b20">王。凡夫众生于是色阴妄生父想。如是色阴</a><a name="0483b21" id="0483b21">亦不可害。何以故。色有十种。是十种中唯色</a><a name="0483b22" id="0483b22">一种。可见可持可称可量可牵可缚。虽可见</a><a name="0483b23" id="0483b23">缚其性不住。以不住故不可得见不可捉持</a><a name="0483b24" id="0483b24">不可称量不可牵缚。色相如是云何可杀。若</a><a name="0483b25" id="0483b25">色是父可杀可害获罪报者。余九应非。若九</a><a name="0483b26" id="0483b26">非者则应无罪。大王。色有三种。过去未来</a><a name="0483b27" id="0483b27">现在。过去现在则不可害。何以故。过去过去</a><a name="0483b28" id="0483b28">故。现在念念灭故。遮未来故名之为杀。如是</a><a name="0483b29" id="0483b29">一色或有可杀。或不可杀。有杀不杀色则不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120483a.htm'><img src='up.gif' border=0></a>
<a href='T120483c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>