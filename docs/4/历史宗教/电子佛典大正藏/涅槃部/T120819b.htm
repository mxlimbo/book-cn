<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0819b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷32)</font> 迦叶菩萨品第二十四之一 <font face='Arial'>T12, p0819b</h2></font><hr>
<span class='old'>
</a><a name="0819a28" id="0819a28">故如来遮此二边说言。佛性非内非外。亦</a><a name="0819a29" id="0819a29">名内外。是名中道。复次善男子。复有说言。</span><a name="0819b01" id="0819b01">佛性是外谓檀波罗蜜。从檀波罗蜜得阿耨</a><a name="0819b02" id="0819b02">多罗三藐三菩提。是以说言檀波罗蜜即是</a><a name="0819b03" id="0819b03">佛性。或有说言。佛性是内谓五波罗蜜。何以</a><a name="0819b04" id="0819b04">故。离是五事当知则无佛性因果。是以说</a><a name="0819b05" id="0819b05">言五波罗蜜即是佛性。是故如来遮此二边。</a><a name="0819b06" id="0819b06">说言佛性非内非外亦内亦外是名中道。</a><a name="0819b07" id="0819b07">复次善男子。或有说言。佛性在内譬如力</a><a name="0819b08" id="0819b08">士额上宝珠。何以故。常乐我净如宝珠故。</a><a name="0819b09" id="0819b09">是以说言佛性在内。或有说言。佛性在外</a><a name="0819b10" id="0819b10">如贫宝藏。何以故。方便见故。佛性亦尔在</a><a name="0819b11" id="0819b11">众生外。以方便故而得见之。是故如来遮</a><a name="0819b12" id="0819b12">此二边。说言佛性非内非外亦内亦外。是</a><a name="0819b13" id="0819b13">名中道</a><a name="0819b14" id="0819b14"><p>善男子。众生佛性非有非无。所以者何。佛</a><a name="0819b15" id="0819b15">性虽有非如虚空。何以故。世间虚空虽以</a><a name="0819b16" id="0819b16">无量善巧方便不可得见。佛性可见。是故</a><a name="0819b17" id="0819b17">虽有非如虚空。佛性虽无不同兔角。何以</a><a name="0819b18" id="0819b18">故。龟毛兔角虽以无量善巧方便不可得</a><a name="0819b19" id="0819b19">生。佛性可生。是故虽无不同兔角。是故</a><a name="0819b20" id="0819b20">佛性非有非无亦有亦无。云何名有。一切</a><a name="0819b21" id="0819b21">悉有。是诸众生不断不灭犹如灯焰。乃至</a><a name="0819b22" id="0819b22">得阿耨多罗三藐三菩提。是故名有。云何名</a><a name="0819b23" id="0819b23">无。一切众生现在未有一切佛法常乐我</a><a name="0819b24" id="0819b24">净。是故名无。有无合故即是中道。是故佛</a><a name="0819b25" id="0819b25">说众生佛性非有非无。善男子。若有人问</a><a name="0819b26" id="0819b26">是种子中有果无果耶。应定答言。亦有亦</a><a name="0819b27" id="0819b27">无。何以故。离子之外不能生果。是故名</a><a name="0819b28" id="0819b28">有。子未出牙。是故名无。以是义故亦有</a><a name="0819b29" id="0819b29">亦无。所以者何。时节有异其体是一。众生佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120819a.htm'><img src='up.gif' border=0></a>
<a href='T120819c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>