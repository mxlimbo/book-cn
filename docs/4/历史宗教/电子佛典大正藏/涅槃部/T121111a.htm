<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0389 佛垂般涅槃略说教诫经 1111a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 389 佛垂般涅槃略说教诫经</font> <font face='Arial'>(卷1)</font> <font face='Arial'>T12, p1111a</h2></font><hr>
<span class='old'>
</a><a name="1110c28" id="1110c28">致使命。咒术仙药。结好贵人亲厚媟嫚。皆</a><a name="1110c29" id="1110c29">不应作。当自端心正念求度。不得苞藏瑕</span><a name="1111a01" id="1111a01">疵显异惑众。于四供养知量知足。趣得供事</a><a name="1111a02" id="1111a02">不应			蓄						积。此则略说持戒之相。戒是正顺解</a><a name="1111a03" id="1111a03">脱之本。故名波罗提木叉。依因此戒得生诸</a><a name="1111a04" id="1111a04">禅定及灭苦智慧。是故比丘。当持净戒勿令</a><a name="1111a05" id="1111a05">毁犯。若人能持净戒是则能有善法。若无净</a><a name="1111a06" id="1111a06">戒诸善功德皆不得生是以当知。戒为第一</a><a name="1111a07" id="1111a07">安隐功德之所住处</a><a name="1111a08" id="1111a08"><p>汝等比丘。已能住戒当制五根。勿令放逸入</a><a name="1111a09" id="1111a09">于五欲。譬如牧牛之人执杖视之。不令纵逸</a><a name="1111a10" id="1111a10">犯人苗稼。若纵五根。非唯五欲将无崖畔不</a><a name="1111a11" id="1111a11">可制也。亦如恶马不以辔制。将当牵人坠于</a><a name="1111a12" id="1111a12">坑陷。如被劫害苦止一世。五根贼祸殃及累</a><a name="1111a13" id="1111a13">世。为害甚重。不可不慎。是故智者制而不随。</a><a name="1111a14" id="1111a14">持之如贼不令纵逸。假令纵之。皆亦不久见</a><a name="1111a15" id="1111a15">其磨灭。此五根者心为其主。是故汝等当</a><a name="1111a16" id="1111a16">好制心。心之可畏甚于毒蛇恶兽怨贼大火</a><a name="1111a17" id="1111a17">越逸。未足喻也。动转轻躁但观于蜜不见深</a><a name="1111a18" id="1111a18">坑。譬如狂象无钩。猿猴得树腾跃跳踯难</a><a name="1111a19" id="1111a19">可禁制。当急挫之无令放逸。纵此心者丧人</a><a name="1111a20" id="1111a20">善事。制之一处无事不办。是故比丘。当勤精</a><a name="1111a21" id="1111a21">进折伏其心</a><a name="1111a22" id="1111a22"><p>汝等比丘。受诸饮食当如服药。于好于恶勿</a><a name="1111a23" id="1111a23">生增减。趣得支身以除饥渴。如蜂采花但取</a><a name="1111a24" id="1111a24">其味不损色香。比丘亦尔。受人供养取自除</a><a name="1111a25" id="1111a25">恼。无得多求坏其善心。譬如智者筹量牛力</a><a name="1111a26" id="1111a26">所堪多少。不令过分以竭其力</a><a name="1111a27" id="1111a27"><p>汝等比丘。昼则勤心修习善法无令失时。初</a><a name="1111a28" id="1111a28">夜后夜亦勿有废。中夜诵经以自消息。无以</a><a name="1111a29" id="1111a29">睡眠因缘令一生空过无所得也。当念无常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121110c.htm'><img src='up.gif' border=0></a>
<a href='T121111b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>