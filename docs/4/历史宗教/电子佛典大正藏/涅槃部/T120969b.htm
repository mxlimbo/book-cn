<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0969b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷5)</font> 殖善根品第十三 <font face='Arial'>T12, p0969b</h2></font><hr>
<span class='old'>
</a><a name="0969a28" id="0969a28">佛智皆从如来智慧而生。诸佛如来一切种</a><a name="0969a29" id="0969a29">智转更胜前。是故阿难。若于佛所乃至尽形。</span><a name="0969b01" id="0969b01">衣服饮食床座卧具病瘦汤药。恭敬尊重谦</a><a name="0969b02" id="0969b02">下供养。所得福德宁为多不。阿难白言。如是</a><a name="0969b03" id="0969b03">婆伽婆。如是修伽陀。若于佛所乃至尽形恭</a><a name="0969b04" id="0969b04">敬供养。所得福德甚多无量。世尊。若于佛所</a><a name="0969b05" id="0969b05">乃至发心一生敬信。所得福德尚多无量。不</a><a name="0969b06" id="0969b06">可思议不可算数。何况有人于如来所乃至</a><a name="0969b07" id="0969b07">尽形。恭敬尊重谦下供养。作是语已。佛告阿</a><a name="0969b08" id="0969b08">难。且置供养一佛如来以一切乐具。乃至尽</a><a name="0969b09" id="0969b09">形而供养者。且置供养二三四五乃至十佛。</a><a name="0969b10" id="0969b10">若二十三十乃至百佛千佛百千佛。亿佛百</a><a name="0969b11" id="0969b11">亿佛千亿佛百千亿佛。亿那由他百亿那由</a><a name="0969b12" id="0969b12">他。千亿那由他百千亿那由他。乃至遍满阎</a><a name="0969b13" id="0969b13">浮提如来应正遍知。尽四天下千世界。二千</a><a name="0969b14" id="0969b14">世界三千大千世界。其中百亿日月百亿须</a><a name="0969b15" id="0969b15">弥山。百亿铁围山百亿大海。百亿阎浮提。</a><a name="0969b16" id="0969b16">百亿郁单越。百亿弗婆提。百亿瞿陀尼。八万</a><a name="0969b17" id="0969b17">州渚并诸眷属。百亿四天下百亿四天王天。</a><a name="0969b18" id="0969b18">百亿三十三天。百亿须夜摩天。百亿兜率陀</a><a name="0969b19" id="0969b19">天。百亿化乐天。百亿他化自在天。百亿梵天</a><a name="0969b20" id="0969b20">乃至阿迦贰吒天。此名三千大千世界。彼</a><a name="0969b21" id="0969b21">悉满中诸佛如来应正遍知。譬如甘蔗若竹</a><a name="0969b22" id="0969b22">若[<a href='javascript:showpic("images/026240.gif")'>竺-二+韦</a>]若佉陀利林若迦赊林。彼诸如来。寿命</a><a name="0969b23" id="0969b23">长远如恒河沙劫。时有长者。寿命住世亦复</a><a name="0969b24" id="0969b24">如是。乃至尽形衣服饮食床座卧具病瘦汤</a><a name="0969b25" id="0969b25">药。恭敬尊重谦下供养彼诸如来。若佛灭后</a><a name="0969b26" id="0969b26">起七宝塔。以天幢幡诸妙宝盖。种种香华涂</a><a name="0969b27" id="0969b27">香末香。一切花鬘诸妙莲花。优波罗花。拘</a><a name="0969b28" id="0969b28">牟头花。芬陀利花。一切歌舞种种音乐。以</a><a name="0969b29" id="0969b29">如是等一切乐具。恭敬尊重谦下供养。阿难。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120969a.htm'><img src='up.gif' border=0></a>
<a href='T120969c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>