<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0788c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷28)</font> 师子吼菩萨品第二十三之一 <font face='Arial'>T12, p0788c</h2></font><hr>
<span class='old'>
</a><a name="0788b28" id="0788b28">无智慧。先不闻耶。优楼频螺迦叶兄弟为</a><a name="0788b29" id="0788b29">谁弟子。佛耶六师耶。六师若是一切智者。迦</span><a name="0788c01" id="0788c01">叶何故舍之为佛弟子。又舍利弗目犍连等。</a><a name="0788c02" id="0788c02">及诸国王频婆娑罗等。诸王夫人末利夫人</a><a name="0788c03" id="0788c03">等。诸国长者须达多等。如是诸人非佛弟</a><a name="0788c04" id="0788c04">子耶。旷野鬼神。阿阇世王。护财醉象。鸯掘</a><a name="0788c05" id="0788c05">摩罗。恶心炽盛欲害其母。如是等辈斯非</a><a name="0788c06" id="0788c06">如来所调伏耶。长者。如来世尊于一切法</a><a name="0788c07" id="0788c07">知见无碍。故名为佛。发言无二故名如来。</a><a name="0788c08" id="0788c08">断烦恼故名阿罗诃。世尊所说终无有二。</a><a name="0788c09" id="0788c09">六师不尔云何可信。如来今者近在此住。</a><a name="0788c10" id="0788c10">若欲实知当诣佛所。尔时长者即与是人。</a><a name="0788c11" id="0788c11">来诣我所头面作礼。右绕三匝合掌长跪。而</a><a name="0788c12" id="0788c12">作是言。世尊。于诸众生平等无二怨亲一</a><a name="0788c13" id="0788c13">相。我为爱结之所系缚。于怨亲中未能无</a><a name="0788c14" id="0788c14">二。我今欲问如来世事。深自愧惧未敢发</a><a name="0788c15" id="0788c15">言。世尊。我妇怀妊。六师相言。生必是女。是</a><a name="0788c16" id="0788c16">事云何。佛言。长者。汝妇怀妊是男无疑。其</a><a name="0788c17" id="0788c17">儿生已福德无比。尔时长者闻是语已。生</a><a name="0788c18" id="0788c18">大欢喜便退还家。尔时六师闻我玄记生</a><a name="0788c19" id="0788c19">者必男有大福德。心生嫉妒。以庵罗果和</a><a name="0788c20" id="0788c20">合毒药。持往其家语长者言。快哉瞿昙善</a><a name="0788c21" id="0788c21">说其相。汝妇临月可服此药。服此药已儿</a><a name="0788c22" id="0788c22">则端正产者无患。长者欢喜受其毒药与</a><a name="0788c23" id="0788c23">妇令服。服已寻死。六师欢喜周遍城市高</a><a name="0788c24" id="0788c24">声唱言。沙门瞿昙记彼长者妇当生男其儿</a><a name="0788c25" id="0788c25">福德天下无胜。今儿未生母已丧命。尔时</a><a name="0788c26" id="0788c26">长者复于我所。生不信心。即依世法殡</a><a name="0788c27" id="0788c27">殓棺盖。送至城外多积干薪以火焚之。</a><a name="0788c28" id="0788c28">我以道眼明见此事。顾命阿难。取我衣</a><a name="0788c29" id="0788c29">来。吾欲往彼摧灭邪见。时毗沙门天告摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120788b.htm'><img src='up.gif' border=0></a>
<a href='T120789a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>