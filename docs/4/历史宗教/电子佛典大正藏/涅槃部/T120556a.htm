<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0556a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷32)</font> 师子吼菩萨品第十一之一 <font face='Arial'>T12, p0556a</h2></font><hr>
<span class='old'>
</a><a name="0555c28" id="0555c28">无住若有住处即是无常。善男子。如十二因</a><a name="0555c29" id="0555c29">缘无定住处。若有住处十二因缘不得名常。</span><a name="0556a01" id="0556a01">如来法身亦无住处。法界法入法阴虚空悉</a><a name="0556a02" id="0556a02">无住处。佛性亦尔都无住处善男子。譬如四</a><a name="0556a03" id="0556a03">大力虽均等。有坚有热有湿有动。有重有轻</a><a name="0556a04" id="0556a04">有赤有白有黄有黑。而是四大亦无有业。异</a><a name="0556a05" id="0556a05">法界故各不相似。佛性亦尔异法界故时至</a><a name="0556a06" id="0556a06">则现。善男子。一切众生不退佛性故名之</a><a name="0556a07" id="0556a07">为有。阿毗跋致故以当有故。决定得故定当</a><a name="0556a08" id="0556a08">见故。是故名为一切众生悉有佛性。善男子。</a><a name="0556a09" id="0556a09">譬如有王告一大臣。汝牵一象以示盲者。尔</a><a name="0556a10" id="0556a10">时大臣受王敕已。多集众盲以象示之。时彼</a><a name="0556a11" id="0556a11">众盲各以手触。大臣即还而白王言。臣已示</a><a name="0556a12" id="0556a12">竟。尔时大王。即唤众盲各各问言。汝见象耶。</a><a name="0556a13" id="0556a13">众盲各言。我已得见。王言。象为何类。其触牙</a><a name="0556a14" id="0556a14">者即言象形如芦菔根。其触耳者言象如箕。</a><a name="0556a15" id="0556a15">其触头者言象如石。其触鼻者言象如杵。其</a><a name="0556a16" id="0556a16">触脚者言象如木臼。其触脊者言象如床。其</a><a name="0556a17" id="0556a17">触腹者言象如瓮。其触尾者言象如绳。善男</a><a name="0556a18" id="0556a18">子。如彼众盲不说象体亦非不说。若是众相</a><a name="0556a19" id="0556a19">悉非象者。离是之外更无别象。善男子。王喻</a><a name="0556a20" id="0556a20">如来正遍知也。臣喻方等大涅槃经。象喻佛</a><a name="0556a21" id="0556a21">性。盲喻一切无明众生。是诸众生闻佛说已。</a><a name="0556a22" id="0556a22">或作是言色是佛性。何以故。是色虽灭次第</a><a name="0556a23" id="0556a23">相续。是故获得无上如来三十二相如来色</a><a name="0556a24" id="0556a24">常。如来色者常不断故。是故说色名为佛性。</a><a name="0556a25" id="0556a25">譬如真金质虽迁变色常不异。或时作钏作</a><a name="0556a26" id="0556a26">[<a href='javascript:showpic("images/067886.gif")'>金*毗</a>]作盘。然其黄色初无改易。众生佛性亦</a><a name="0556a27" id="0556a27">复如是质虽无常而色是常。以是故说色为</a><a name="0556a28" id="0556a28">佛性。或有说言受是佛性。何以故。受因缘故</a><a name="0556a29" id="0556a29">获得如来真实之乐。如来受者谓毕竟受第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120555c.htm'><img src='up.gif' border=0></a>
<a href='T120556b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>