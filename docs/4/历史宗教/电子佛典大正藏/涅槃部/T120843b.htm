<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0843b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷35)</font> 憍陈如品第二十五之一 <font face='Arial'>T12, p0843b</h2></font><hr>
<span class='old'>
</a><a name="0843a28" id="0843a28">亦有盛时衰时。若我尔者云何是常。善男</a><a name="0843a29" id="0843a29">子。我若作者云何一人有利有钝。善男子。</span><a name="0843b01" id="0843b01">我若作者是我能作身业口业意业。若是我</a><a name="0843b02" id="0843b02">所作者云何口说无有我耶。云何自疑有</a><a name="0843b03" id="0843b03">耶无耶。善男子。汝意若谓离眼有见。是义</a><a name="0843b04" id="0843b04">不然。何以故。若离眼已别有见者何须此</a><a name="0843b05" id="0843b05">眼。乃至身根亦复如是。汝意若谓我虽能</a><a name="0843b06" id="0843b06">见要因眼见。是亦不然。何以故。如有人</a><a name="0843b07" id="0843b07">言。须曼那花能烧大村。云何能烧。因火能</a><a name="0843b08" id="0843b08">烧。汝立我见亦复如是。先尼言。瞿昙。如人</a><a name="0843b09" id="0843b09">执镰则能刈草。我因五根见闻至触亦复</a><a name="0843b10" id="0843b10">如是。善男子。人镰各异。是故执镰能有所</a><a name="0843b11" id="0843b11">作。离根之外更无别我。云何说言我因诸</a><a name="0843b12" id="0843b12">根能有所作。善男子。汝意若谓执镰能刈</a><a name="0843b13" id="0843b13">我亦如是。是我有手耶为无手乎。若有手</a><a name="0843b14" id="0843b14">者何不自执。若无手者云何说言我是作者。</a><a name="0843b15" id="0843b15">善男子。能刈草者即是镰也。非我非人。若</a><a name="0843b16" id="0843b16">我人能何故因镰。善男子。人有二业。一则执</a><a name="0843b17" id="0843b17">草。二者执镰。是镰唯有能断之功。众生见</a><a name="0843b18" id="0843b18">法亦复如是。眼能见色从和合生。若从因</a><a name="0843b19" id="0843b19">缘和合见者。智人云何说言有我。善男子。</a><a name="0843b20" id="0843b20">汝意若谓身作我受。是义不然。何以故。世</a><a name="0843b21" id="0843b21">间不见天得作业佛得受果。若言不是身</a><a name="0843b22" id="0843b22">作我非因受。汝等何故从于因缘求解脱</a><a name="0843b23" id="0843b23">耶。汝先是身非因缘生得解脱已。亦应非</a><a name="0843b24" id="0843b24">因而更生身。如身一切烦恼亦应如是。先</a><a name="0843b25" id="0843b25">尼言。瞿昙。我有二种。一者有知。二者无知。</a><a name="0843b26" id="0843b26">无知之我能得于身。有知之我能舍离身。</a><a name="0843b27" id="0843b27">犹如坏瓶既被烧已失于本色更不复生。</a><a name="0843b28" id="0843b28">智者烦恼亦复如是。既灭坏已更不复生。</a><a name="0843b29" id="0843b29">佛言。善男子。所言知者智能知耶我能知乎。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120843a.htm'><img src='up.gif' border=0></a>
<a href='T120843c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>