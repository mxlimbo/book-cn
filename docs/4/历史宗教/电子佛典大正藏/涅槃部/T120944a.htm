<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0379 四童子三昧经 0944a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 379 四童子三昧经</font> <font face='Arial'>(卷3)</font> <font face='Arial'>T12, p0944a</h2></font><hr>
<span class='old'>
</a><a name="0943c28" id="0943c28">佛等。今日同欲舍最后身入于涅槃。彼诸佛</a><a name="0943c29" id="0943c29">等悉皆同名释迦牟尼。皆于力士所生之地</span><a name="0944a01" id="0944a01">娑罗双树。卧师子床。今后夜分当入涅槃。尔</a><a name="0944a02" id="0944a02">时世尊于南方及西南方。西方及西北方。北</a><a name="0944a03" id="0944a03">方及东北方。东方及东南方。上下二方。遍告</a><a name="0944a04" id="0944a04">十方诸比丘言。汝等比丘。见于东方无量无</a><a name="0944a05" id="0944a05">边诸佛世尊证得阿耨多罗三藐三菩提不。</a><a name="0944a06" id="0944a06">诸比丘言。如是如是。婆伽婆。我等皆见。以</a><a name="0944a07" id="0944a07">世谛故见非第一义。佛复告诸比丘。譬如四</a><a name="0944a08" id="0944a08">天下世界微尘悉满。乃至从金刚际至梵天</a><a name="0944a09" id="0944a09">宫。诸比丘。于汝意云何。颇有人知其数不。</a><a name="0944a10" id="0944a10">能以譬喻知其数不。诸比丘言。不也世尊。</a><a name="0944a11" id="0944a11">难可得知。佛复告诸比丘。譬如前所说微尘</a><a name="0944a12" id="0944a12">譬喻。如是等四天下世界。如是百千亿世界。</a><a name="0944a13" id="0944a13">皆悉充满彼微尘众。诸比丘。彼所有微尘如</a><a name="0944a14" id="0944a14">是等微尘。我以肉眼见此世界诸佛世尊所</a><a name="0944a15" id="0944a15">住在东方。如一步地。但以肉眼无碍无分别。</a><a name="0944a16" id="0944a16">见前世界如向所说。如是南西北方四维上</a><a name="0944a17" id="0944a17">下亦复如是。诸比丘。譬如四大天下诸世界。</a><a name="0944a18" id="0944a18">若百千亿数满彼微尘。从金刚际至梵天宫。</a><a name="0944a19" id="0944a19">所有微尘一一方面。各有若干诸佛世尊。一</a><a name="0944a20" id="0944a20">一方面我皆现见此诸世尊坐于道场。或有</a><a name="0944a21" id="0944a21">已坐或始坐者。彼等一切诸佛世尊。皆悉同</a><a name="0944a22" id="0944a22">名释迦牟尼。如是复有无量诸佛。与然灯佛</a><a name="0944a23" id="0944a23">同一名号。我复见有诸佛世尊名胜一切。亦</a><a name="0944a24" id="0944a24">同名号。如是一切诸佛同名莲华。上如是等</a><a name="0944a25" id="0944a25">上佛同一名者。如是上名称佛同一名者。如</a><a name="0944a26" id="0944a26">是拘楼孙佛同一名者。如是拘那含佛同一名</a><a name="0944a27" id="0944a27">者。如是迦叶佛同名号者。如是各各佛同名</a><a name="0944a28" id="0944a28">号者。我在于此皆悉现见。彼诸佛等各各名</a><a name="0944a29" id="0944a29">号。我于世间得最胜法微妙法无极之法。但<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120943c.htm'><img src='up.gif' border=0></a>
<a href='T120944b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>