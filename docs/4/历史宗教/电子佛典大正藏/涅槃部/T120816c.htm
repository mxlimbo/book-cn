<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0816c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷32)</font> 迦叶菩萨品第二十四之一 <font face='Arial'>T12, p0816c</h2></font><hr>
<span class='old'>
</a><a name="0816b28" id="0816b28">果。以是义故无因无果。若如是说无因无</a><a name="0816b29" id="0816b29">果。当知是人能断善根。复作是念。施者施</span><a name="0816c01" id="0816c01">时有五事施。受者受已或时作善或作不</a><a name="0816c02" id="0816c02">善。而是施主亦复不得善不善果。如世间</a><a name="0816c03" id="0816c03">法从子生果果还作子。因即施主果即受</a><a name="0816c04" id="0816c04">者。而是受者不能以此善不善法令施主</a><a name="0816c05" id="0816c05">得。以是义故无因无果。若如是说无因无</a><a name="0816c06" id="0816c06">果。当知是人能断善根。复作是念无有施</a><a name="0816c07" id="0816c07">物。何以故。施物无记。若是无记云何而得善</a><a name="0816c08" id="0816c08">果报耶。无善恶果即是无记。财若无记当</a><a name="0816c09" id="0816c09">知即无善恶果报。是故无施无因无果。</a><a name="0816c10" id="0816c10">若如是说无因无果。当知是人能断善根。</a><a name="0816c11" id="0816c11">复作是念。施者即意。若是意者无见无对</a><a name="0816c12" id="0816c12">非是色法。若非是色云何可施。是故无施</a><a name="0816c13" id="0816c13">无因无果。若如是说无因无果。当知是人</a><a name="0816c14" id="0816c14">能断善根。复作是念。施主若为佛像天像</a><a name="0816c15" id="0816c15">命过父母。而行施者即无受者。若无受者</a><a name="0816c16" id="0816c16">应无果报。若无果报是为无因。若无因者</a><a name="0816c17" id="0816c17">是为无果。若如是说无因无果。当知是人</a><a name="0816c18" id="0816c18">能断善根。复作是念。无父无母。若言父母</a><a name="0816c19" id="0816c19">是众生因生众生者。理应常生无有断绝。</a><a name="0816c20" id="0816c20">何以故。因常有故。然不常生。是故当知无</a><a name="0816c21" id="0816c21">有父母。复作是念。无父无母。何以故。若</a><a name="0816c22" id="0816c22">众生身因父母有。一人应具男女二根。然</a><a name="0816c23" id="0816c23">无具者。当知众生非因父母。复作是念</a><a name="0816c24" id="0816c24">非因父母而生众生。何以故。眼见众生不</a><a name="0816c25" id="0816c25">似父母。谓身色心威仪进止。是故父母非</a><a name="0816c26" id="0816c26">众生因。复作是念。一切世间有四种无。一</a><a name="0816c27" id="0816c27">者未生名无。如泥团时未有瓶用。二者灭</a><a name="0816c28" id="0816c28">已名无。如瓶坏已是名为无。三者各异互</a><a name="0816c29" id="0816c29">无。如牛中无马马中无牛。四者毕竟名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120816b.htm'><img src='up.gif' border=0></a>
<a href='T120817a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>