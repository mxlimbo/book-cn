<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0606c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷1)</font> 序品第一 <font face='Arial'>T12, p0606c</h2></font><hr>
<span class='old'>
</a><a name="0606b28" id="0606b28">住一面默然而坐</a><a name="0606b29" id="0606b29"><p>尔时复有三恒河沙诸优婆夷。受持五戒威</span><a name="0606c01" id="0606c01">仪具足。其名曰寿德优婆夷。德鬘优婆夷。毗</a><a name="0606c02" id="0606c02">舍佉优婆夷等。八万四千而为上首。悉能堪</a><a name="0606c03" id="0606c03">任护持正法。为度无量百千众生。故现女</a><a name="0606c04" id="0606c04">身呵责家法。自观己身如四毒蛇。是身常</a><a name="0606c05" id="0606c05">为无量诸虫之所唼食。是身臭秽贪欲狱缚。</a><a name="0606c06" id="0606c06">是身可恶犹如死狗。是身不净九孔常流。是</a><a name="0606c07" id="0606c07">身如城血肉筋骨皮裹其上。手足以为却敌</a><a name="0606c08" id="0606c08">楼橹。目为窍孔。头为殿堂。心王处中。如</a><a name="0606c09" id="0606c09">是身城诸佛世尊之所弃舍。凡夫愚人常所</a><a name="0606c10" id="0606c10">味着。贪淫嗔恚愚痴罗刹止住其中。是身不</a><a name="0606c11" id="0606c11">坚。犹如芦苇伊兰水沫芭蕉之树。是身无常</a><a name="0606c12" id="0606c12">念念不住。犹如电光暴水幻炎。亦如画水</a><a name="0606c13" id="0606c13">随画随合。是身易坏。犹如河岸临峻大树。</a><a name="0606c14" id="0606c14">是身不久当为狐狼鸱枭雕鹫乌鹊饿狗之</a><a name="0606c15" id="0606c15">所食啖。谁有智者当乐此身。宁以牛迹</a><a name="0606c16" id="0606c16">盛大海水。不能具说是身无常不净臭秽。</a><a name="0606c17" id="0606c17">宁丸大地使如枣等。渐渐转小犹葶苈子</a><a name="0606c18" id="0606c18">乃至微尘。不能具说是身过患。是故当舍</a><a name="0606c19" id="0606c19">如弃涕唾。以是因缘诸优婆夷。以空无相</a><a name="0606c20" id="0606c20">无愿之法常修其心。深乐咨受大乘经典。</a><a name="0606c21" id="0606c21">闻已亦能为他演说。护持本愿毁呰女身。</a><a name="0606c22" id="0606c22">甚可患厌性不坚牢。心常修集如是正</a><a name="0606c23" id="0606c23">观。破坏生死无际轮转。渴仰大乘既自充</a><a name="0606c24" id="0606c24">足。复能充足余渴仰者。深乐大乘守护大</a><a name="0606c25" id="0606c25">乘。虽现女身实是菩萨。善能随顺一切世</a><a name="0606c26" id="0606c26">间。度未度者。解未解者。绍三宝种使不</a><a name="0606c27" id="0606c27">断绝。于未来世当转法轮。以大庄严而自</a><a name="0606c28" id="0606c28">庄严。坚持禁戒。皆悉成就如是功德。于诸</a><a name="0606c29" id="0606c29">众生生大悲心。平等无二如视一子。亦于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120606b.htm'><img src='up.gif' border=0></a>
<a href='T120607a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>