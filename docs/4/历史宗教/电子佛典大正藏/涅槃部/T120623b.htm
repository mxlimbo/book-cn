<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0623b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷3)</font> 金刚身品第五 <font face='Arial'>T12, p0623b</h2></font><hr>
<span class='old'>
</a><a name="0623a28" id="0623a28">苦危脆不坚如坏器乎。迦叶。如来所以示</a><a name="0623a29" id="0623a29">病苦者。为欲调伏诸众生故。善男子。汝今</span><a name="0623b01" id="0623b01">当知。如来之身即金刚身汝从今日常当</a><a name="0623b02" id="0623b02">专心思惟此义莫念食身。亦当为人说如</a><a name="0623b03" id="0623b03">来身即是法身</a><a name="0623b04" id="0623b04"><p>迦叶菩萨白佛言。世尊。如来成就如是功</a><a name="0623b05" id="0623b05">德。其身云何当有病苦无常破坏。我从今</a><a name="0623b06" id="0623b06">日常当思惟如来之身是常法身安乐之身。</a><a name="0623b07" id="0623b07">亦当为人如是广说。唯然世尊。如来法身</a><a name="0623b08" id="0623b08">金刚不坏。而未能知所因云何。佛告迦叶。</a><a name="0623b09" id="0623b09">以能护持正<span class='corr'></span>法因缘故得成就是金刚</a><a name="0623b10" id="0623b10">身。迦叶。我于往昔护法因缘。今得成就是</a><a name="0623b11" id="0623b11">金刚身常住不坏。善男子。护持正法者。不</a><a name="0623b12" id="0623b12">受五戒不修威仪。应持刀剑弓箭鉾槊</a><a name="0623b13" id="0623b13">守护持戒清净比丘。迦叶菩萨白佛言。世</a><a name="0623b14" id="0623b14">尊。若有比丘离于守护独处空闲冢间树</a><a name="0623b15" id="0623b15">下。当说是人为真比丘。若有随逐守护</a><a name="0623b16" id="0623b16">者行。当知是辈是秃居士。佛告迦叶。莫作</a><a name="0623b17" id="0623b17">是语言秃居士。若有比丘随所至处供身</a><a name="0623b18" id="0623b18">取足。读诵经典思惟坐禅。有来问法即为</a><a name="0623b19" id="0623b19">宣说。所谓布施持戒福德少欲知足。虽能如</a><a name="0623b20" id="0623b20">是种种说法。然故不能作师子吼。不为师</a><a name="0623b21" id="0623b21">子之所围绕。不能降伏非法恶人。如是比</a><a name="0623b22" id="0623b22">丘不能自利及利众生。当知是辈懈怠懒</a><a name="0623b23" id="0623b23">惰。虽能持戒守护净行。当知是人无所能</a><a name="0623b24" id="0623b24">为。若有比丘供身之具亦常丰足。复能护</a><a name="0623b25" id="0623b25">持所受禁戒。能师子吼广说妙法。谓修多罗。</a><a name="0623b26" id="0623b26">祇夜受记伽陀。优陀那。伊帝目多伽。阇陀</a><a name="0623b27" id="0623b27">伽。毗佛略。阿浮陀达磨。以如是等九部经</a><a name="0623b28" id="0623b28">典为他广说。利益安乐诸众生故。唱如</a><a name="0623b29" id="0623b29">是言。涅槃经中制诸比丘不应畜养奴婢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120623a.htm'><img src='up.gif' border=0></a>
<a href='T120623c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>