<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0522c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷27)</font> 师子吼菩萨品第十一之一 <font face='Arial'>T12, p0522c</h2></font><hr>
<span class='old'>
</a><a name="0522b28" id="0522b28">何等十一。一为欲坏实非师子诈作师子故。</a><a name="0522b29" id="0522b29">二为欲试自身力故。三为欲令住处净故。四</span><a name="0522c01" id="0522c01">为诸子知处所故。五为群辈无怖心故。六为</a><a name="0522c02" id="0522c02">眠者得觉寤故。七为一切放逸诸兽不放逸</a><a name="0522c03" id="0522c03">故。八为诸兽来依附故。九为欲调大香象故。</a><a name="0522c04" id="0522c04">十为教告诸子息故。十一为欲庄严自眷属</a><a name="0522c05" id="0522c05">故。一切禽兽闻师子吼。水性之属潜没深渊。</a><a name="0522c06" id="0522c06">陆行之类藏伏窟穴。飞者堕落诸大香象怖</a><a name="0522c07" id="0522c07">走失粪。诸善男子。如彼野干虽逐师子至于</a><a name="0522c08" id="0522c08">百年。终不能作师子吼也。若师子子始满三</a><a name="0522c09" id="0522c09">年。则能哮吼如师子王</a><a name="0522c10" id="0522c10"><p>善男子。如来正觉智慧牙爪四如意足。六波</a><a name="0522c11" id="0522c11">罗蜜满足之身。十力雄猛大悲为尾。安住四</a><a name="0522c12" id="0522c12">禅清净窟宅。为诸众生而师子吼摧破魔军。</a><a name="0522c13" id="0522c13">示众十力开佛行处。为诸邪见作归依所。安</a><a name="0522c14" id="0522c14">抚生死怖畏之众。觉寤无明睡眠众生。行</a><a name="0522c15" id="0522c15">恶法者为作悔心。开示邪见一切众生令知</a><a name="0522c16" id="0522c16">六师非师子吼故。破富兰那等憍慢心故。为</a><a name="0522c17" id="0522c17">令二乘生悔心故。为教五住诸菩萨等生大</a><a name="0522c18" id="0522c18">力心故。为令正见四部之众于彼邪见四部</a><a name="0522c19" id="0522c19">徒众不生怖畏故。从圣行梵行天行窟宅频</a><a name="0522c20" id="0522c20">申而出。为欲令彼诸众生等破憍慢故欠呿。</a><a name="0522c21" id="0522c21">为令诸众生等生善法故四向顾望。为令众</a><a name="0522c22" id="0522c22">生得四无碍故四足踞地。为令众生具足安</a><a name="0522c23" id="0522c23">住尸波罗蜜故。故师子吼。师子吼者名决定</a><a name="0522c24" id="0522c24">说。一切众生悉有佛性。如来常住无有变易。</a><a name="0522c25" id="0522c25">善男子。声闻缘觉虽复随逐如来世尊无量</a><a name="0522c26" id="0522c26">百千阿僧祇劫。而亦不能作师子吼。十住菩</a><a name="0522c27" id="0522c27">萨若能修行是三行处。当知。是则能师子吼。</a><a name="0522c28" id="0522c28">诸善男子。是师子吼菩萨摩诃萨。今欲如是</a><a name="0522c29" id="0522c29">大师子吼。是故汝等应当深心供养恭敬尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120522b.htm'><img src='up.gif' border=0></a>
<a href='T120523a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>