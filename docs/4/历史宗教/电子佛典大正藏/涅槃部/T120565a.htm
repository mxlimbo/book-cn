<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅经 0565a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅经</font> <font face='Arial'>(卷34)</font> 迦叶菩萨品第十二之一 <font face='Arial'>T12, p0565a</h2></font><hr>
<span class='old'>
</a><a name="0564c28" id="0564c28">往力士所作如是言。诸童子。作何事耶。力</a><a name="0564c29" id="0564c29">士闻已皆生嗔恨作如是言。沙门。汝今云何</span><a name="0565a01" id="0565a01">谓我等辈为童子耶。我时语言。汝今大众三</a><a name="0565a02" id="0565a02">十万人尽其身力。不能移此微末小石。云何</a><a name="0565a03" id="0565a03">不名为童子乎。诸力士言。汝若谓我为童子</a><a name="0565a04" id="0565a04">者。当知汝即是大人也。善男子。我于尔时以</a><a name="0565a05" id="0565a05">足二指掘出此石。是诸力士见是事已。即于</a><a name="0565a06" id="0565a06">已身生轻劣想复作是言。沙门。汝今复能移</a><a name="0565a07" id="0565a07">徙此石令出道不。我言童子。何因缘故严治</a><a name="0565a08" id="0565a08">此道诸力士言。沙门。汝不知耶。释迦如来当</a><a name="0565a09" id="0565a09">由此路至娑罗林入于涅。以是因缘我等平</a><a name="0565a10" id="0565a10">治。我时赞言。善哉善哉童子。汝等已发如</a><a name="0565a11" id="0565a11">是善心。吾当为汝除去此石。我时以手举掷</a><a name="0565a12" id="0565a12">大石。高至阿迦尼吒。时诸力士见石在空。</a><a name="0565a13" id="0565a13">皆生惊怖寻欲四散。我复告言。诸力士等。汝</a><a name="0565a14" id="0565a14">今不应生恐怖心各欲散去。诸力士言。沙门。</a><a name="0565a15" id="0565a15">若能救护我者我当安住。尔时我复以手接</a><a name="0565a16" id="0565a16">石置之右掌。力士见已心生欢喜复作是言。</a><a name="0565a17" id="0565a17">沙门。是石常耶是无常乎。我于尔时以口吹</a><a name="0565a18" id="0565a18">之。石即散坏犹如微尘。力士见已唱言。沙门。</a><a name="0565a19" id="0565a19">是石无常。即生愧心而自考责。云何我等恃</a><a name="0565a20" id="0565a20">怙自在色力命财而生x慢。我知其心即舍</a><a name="0565a21" id="0565a21">化身还复本形而为说法。力士见已一切皆</a><a name="0565a22" id="0565a22">发菩提之心。善男子。拘尸那竭有一工巧名</a><a name="0565a23" id="0565a23">曰纯陀。是人先于迦叶佛所发大誓愿。释迦</a><a name="0565a24" id="0565a24">如来入涅时我当最后奉施饮食。是故我</a><a name="0565a25" id="0565a25">于毗舍离国顾命比丘优婆摩那。善男子。过</a><a name="0565a26" id="0565a26">三月已吾当于彼拘尸那竭娑罗双树入般涅</a><a name="0565a27" id="0565a27">。汝可往告纯陀令知。善男子。王舍城中有</a><a name="0565a28" id="0565a28">五通仙名须跋陀。年百二十常自称是一切</a><a name="0565a29" id="0565a29">智人生大x慢。已于过去无量佛所种诸善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120564c.htm'><img src='up.gif' border=0></a>
<a href='T120565b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>