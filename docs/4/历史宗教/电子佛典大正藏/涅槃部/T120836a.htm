<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0836a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷34)</font> 迦叶菩萨品第二十四之一 <font face='Arial'>T12, p0836a</h2></font><hr>
<span class='old'>
</a><a name="0835c28" id="0835c28">念。我见众生或有肥鲜具足色力去来进</a><a name="0835c29" id="0835c29">止自在无碍。或见病苦色力毁悴颜貌羸损</span><a name="0836a01" id="0836a01">不得自在。或见财富库藏盈溢。或见贫穷</a><a name="0836a02" id="0836a02">触事斯乏。或见成就无量功德。或见具</a><a name="0836a03" id="0836a03">足无量恶法。是故定知内法无常。复观外法。</a><a name="0836a04" id="0836a04">子时牙时茎时叶时花时果时。如是诸时各</a><a name="0836a05" id="0836a05">各不同。如是外法。或有具足或不具足。是</a><a name="0836a06" id="0836a06">故当知一切外物定是无常。既观见法是无</a><a name="0836a07" id="0836a07">常已。复观闻法。我闻诸天具足成就极妙</a><a name="0836a08" id="0836a08">快乐神通自在。亦有五相。是故当知即是无</a><a name="0836a09" id="0836a09">常。复闻劫初有诸众生。各各具足上妙功</a><a name="0836a10" id="0836a10">德。身光自照不假日月。无常力故光灭德</a><a name="0836a11" id="0836a11">损。复闻昔有转轮圣王统四天下。成就七</a><a name="0836a12" id="0836a12">宝得大自在。而不能坏无常之相。复观大</a><a name="0836a13" id="0836a13">地。往昔之时安处布置无量众生。间无空处</a><a name="0836a14" id="0836a14">如车轮许。具足生长一切妙药。丛林树木</a><a name="0836a15" id="0836a15">果实滋茂。众生薄福令此大地无复势力</a><a name="0836a16" id="0836a16">所生之物遂成虚耗。是故当知。内外之法一</a><a name="0836a17" id="0836a17">切无常。是则名为粗无常也。既观粗已次</a><a name="0836a18" id="0836a18">观细者。云何名细。菩萨摩诃萨观于一切</a><a name="0836a19" id="0836a19">内外之物乃至微尘。在未来时已是无常。何</a><a name="0836a20" id="0836a20">以故。具足成就破坏相故。若未来色非无</a><a name="0836a21" id="0836a21">常者。不得言色有十时差别。云何为十。</a><a name="0836a22" id="0836a22">一者膜时。二者泡时。三者胞时。四者肉团</a><a name="0836a23" id="0836a23">时。五者肢时。六者婴孩时。七者童子时。八</a><a name="0836a24" id="0836a24">者少年时。九者盛壮时。十者衰老时。菩萨观</a><a name="0836a25" id="0836a25">膜。若非无常不应至胞。乃至盛壮非无</a><a name="0836a26" id="0836a26">常者终不至老。若是诸时非念念灭终不</a><a name="0836a27" id="0836a27">渐长。应当一时成长具足。无是事故。是故</a><a name="0836a28" id="0836a28">当知。定有念念微细无常。复见有人诸根</a><a name="0836a29" id="0836a29">具足颜色暐晔。后见枯悴复作是念。是人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120835c.htm'><img src='up.gif' border=0></a>
<a href='T120836b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>