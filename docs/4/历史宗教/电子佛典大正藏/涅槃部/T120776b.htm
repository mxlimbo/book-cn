<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0776b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷26)</font> 师子吼菩萨品第二十三之一 <font face='Arial'>T12, p0776b</h2></font><hr>
<span class='old'>
</a><a name="0776a28" id="0776a28">如乳中酪性。若乳无酪性云何佛说有二</a><a name="0776a29" id="0776a29">种因。一者正因。二者缘因。缘因者一酵二</span><a name="0776b01" id="0776b01">暖。虚空无性故无缘因。佛言。善男子。若使</a><a name="0776b02" id="0776b02">乳中定有酪性者何须缘因。师子吼菩萨</a><a name="0776b03" id="0776b03">言。世尊。以有性故故须缘因。何以故欲明</a><a name="0776b04" id="0776b04">见故。缘因者即是了因。世尊譬如闇中先</a><a name="0776b05" id="0776b05">有诸物。为欲见故以灯照了。若本无者灯</a><a name="0776b06" id="0776b06">何所照。如泥中有瓶故须人水轮绳杖等</a><a name="0776b07" id="0776b07">而为了因。如尼拘陀子须地水粪而作了</a><a name="0776b08" id="0776b08">因。乳中酵暖亦复如是须作了因。是故虽</a><a name="0776b09" id="0776b09">先有性要假了因然后得见以是义故。定</a><a name="0776b10" id="0776b10">知乳中先有酪性</a><a name="0776b11" id="0776b11"><p>善男子。若使乳中定有酪性者。即是了因。</a><a name="0776b12" id="0776b12">若是了因复何须了。善男子。若是了因性是</a><a name="0776b13" id="0776b13">了者。常应自了。若自不了何能了他。若</a><a name="0776b14" id="0776b14">言了因有二种性。一者自了。二者了他。是</a><a name="0776b15" id="0776b15">义不然。何以故。了因一法。云何有二。若有</a><a name="0776b16" id="0776b16">二者乳亦应二。若使乳中无二相者。云何</a><a name="0776b17" id="0776b17">了因而独有二。师子吼言。世尊。如世人言</a><a name="0776b18" id="0776b18">我共八人。了因亦尔。自了了他。佛言。善男</a><a name="0776b19" id="0776b19">子。了因若尔则非了因。何以故。数者能数</a><a name="0776b20" id="0776b20">自色他色故得言八。而此色性自无了相。</a><a name="0776b21" id="0776b21">无了相故要须智性乃数自他。是故了因</a><a name="0776b22" id="0776b22">不能自了亦不了他。善男子。一切众生有</a><a name="0776b23" id="0776b23">佛性者。何故修习无量功德。若言修习是</a><a name="0776b24" id="0776b24">了因者已同酪坏。若言因中定有果者。戒</a><a name="0776b25" id="0776b25">定智慧则无增长。我见世人本无禁戒禅</a><a name="0776b26" id="0776b26">定智慧。从师受已渐渐增益。若言师教是</a><a name="0776b27" id="0776b27">了因者。当师教时受者未有戒定智慧。若</a><a name="0776b28" id="0776b28">是了者应了未有。云何乃了戒定智慧。令</a><a name="0776b29" id="0776b29">得增长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120776a.htm'><img src='up.gif' border=0></a>
<a href='T120776c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>