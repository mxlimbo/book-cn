<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0848b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷36)</font> 憍陈如品第二十五之一 <font face='Arial'>T12, p0848b</h2></font><hr>
<span class='old'>
</a><a name="0848a28" id="0848a28">梵志言。世尊。如其是身从烦恼业。是烦恼</a><a name="0848a29" id="0848a29">业可断不耶。佛言。如是如是。梵志复言。世</span><a name="0848b01" id="0848b01">尊。唯愿为我分别解说。令我闻已不移</a><a name="0848b02" id="0848b02">是处悉得断之。佛言。善男子。若知二边中</a><a name="0848b03" id="0848b03">间无碍。是人则能断烦恼业。世尊。我已知</a><a name="0848b04" id="0848b04">解得正法眼。佛言。汝云何知。世尊。二边即</a><a name="0848b05" id="0848b05">色及色解脱。中间即是八正道也。受想行识</a><a name="0848b06" id="0848b06">亦复如是。佛言。善哉善哉。善男子。善知二</a><a name="0848b07" id="0848b07">边断烦恼业。世尊。唯愿听我出家受戒。佛</a><a name="0848b08" id="0848b08">言。善来比丘。即时断除三界烦恼得阿罗</a><a name="0848b09" id="0848b09">汉果</a><a name="0848b10" id="0848b10"><p>尔时复有一婆罗门。名曰弘广。复作是</a><a name="0848b11" id="0848b11">言。瞿昙。知我今所念不。佛言。善男子。涅槃</a><a name="0848b12" id="0848b12">是常有为无常。曲即邪见直即圣道。婆罗门</a><a name="0848b13" id="0848b13">言。瞿昙。何因缘故作如是说。善男子。汝意</a><a name="0848b14" id="0848b14">每谓。乞食是常别请无常。曲是户钥直是帝</a><a name="0848b15" id="0848b15">幢。是故我说涅槃是常有为无常。曲谓邪见</a><a name="0848b16" id="0848b16">直谓八正。非如汝先所思惟也。婆罗门言。</a><a name="0848b17" id="0848b17">瞿昙。实知我心。是八正道悉令众生得尽</a><a name="0848b18" id="0848b18">灭不。尔时世尊默然不答。婆罗门言。瞿昙。</a><a name="0848b19" id="0848b19">已知我心。我今所问何故默然而不见答。</a><a name="0848b20" id="0848b20">时憍陈如即作是言。大婆罗门。若有问世</a><a name="0848b21" id="0848b21">有边无边。如来常尔默然不答。八圣是直涅</a><a name="0848b22" id="0848b22">槃是常。若修八圣即得灭尽。若不修习</a><a name="0848b23" id="0848b23">则不能得。大婆罗门。譬如大城其城四壁</a><a name="0848b24" id="0848b24">都无孔窍唯有一门。其守门者聪明有智能</a><a name="0848b25" id="0848b25">善分别。可放则放可遮则遮。虽不能知出</a><a name="0848b26" id="0848b26">入多少。定知一切有入出者皆由此门。善</a><a name="0848b27" id="0848b27">男子。如来亦尔。城喻涅槃。门喻八正。守门</a><a name="0848b28" id="0848b28">之人喻于如来。善男子。如来今者虽不答</a><a name="0848b29" id="0848b29">汝尽与不尽。其有尽者要当修习是八正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120848a.htm'><img src='up.gif' border=0></a>
<a href='T120848c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>