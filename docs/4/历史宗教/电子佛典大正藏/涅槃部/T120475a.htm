<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0475a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷19)</font> 梵行品第八之一 <font face='Arial'>T12, p0475a</h2></font><hr>
<span class='old'>
</a><a name="0474c28" id="0474c28">害。何以故。无有害者及死者故。无作无受</a><a name="0474c29" id="0474c29">无说无听。无有念者及以教者。常说是法能</span><a name="0475a01" id="0475a01">令众生灭除一切无量重罪。是师今在王舍</a><a name="0475a02" id="0475a02">大城。唯愿大王。往至其所。王若见者众罪</a><a name="0475a03" id="0475a03">消灭。时王答言。审能如是除灭我罪。我</a><a name="0475a04" id="0475a04">当归依</a><a name="0475a05" id="0475a05"><p>复有一臣。名曰实得。复到王所即说偈言</a><a name="0475a06" id="0475a06"><p class='lg'>　　大王何故　　　身脱璎珞　　　首发蓬乱</a><br><a name="0475a07" id="0475a07">　　乃至如是　　　王身何故　　　战栗不安</a><br><a name="0475a08" id="0475a08">　　犹如猛风　　　吹动花树　</p></a><a name="0475a09" id="0475a09"><p>王今何故容色愁悴。犹如农夫下种之后天</a><a name="0475a10" id="0475a10">不降雨。愁苦如是。为是心痛为身痛耶。王</a><a name="0475a11" id="0475a11">即答言。我今身心岂得不痛。我父先王慈爱</a><a name="0475a12" id="0475a12">流恻。特见矜念实无辜咎。往问相师。相师</a><a name="0475a13" id="0475a13">答言。是儿生已定当害父。虽闻是语犹见赡</a><a name="0475a14" id="0475a14">养。曾闻智者作如是言。若人奸母及比丘</a><a name="0475a15" id="0475a15">尼。偷僧祇物。杀发无上菩提心者。害及其</a><a name="0475a16" id="0475a16">父。如是之人毕定当堕阿鼻地狱。我今身</a><a name="0475a17" id="0475a17">心岂得不痛。大臣复言唯愿大王且莫愁苦。</a><a name="0475a18" id="0475a18">如其父王修解脱者害则有罪。若治国法杀</a><a name="0475a19" id="0475a19">则无罪。大王。非法者名为非法。无法者名</a><a name="0475a20" id="0475a20">为无法。譬如无子名为无子。亦如恶子名</a><a name="0475a21" id="0475a21">之无子。虽言无子实非无子。如食无盐名为</a><a name="0475a22" id="0475a22">无盐。食若少盐亦名无盐。如河无水名之</a><a name="0475a23" id="0475a23">无水。若有少水亦名无水。如念念灭亦言</a><a name="0475a24" id="0475a24">无常。虽住一劫亦名无常。如人受苦名为无</a><a name="0475a25" id="0475a25">乐。虽受少乐亦名无乐。如不自在名之无我。</a><a name="0475a26" id="0475a26">虽少自在亦名无我。如闇夜时名之无日。云</a><a name="0475a27" id="0475a27">雾之时亦言无日。大王。虽言少法名为无</a><a name="0475a28" id="0475a28">法。实非无法。愿王留神听臣所说。一切众</a><a name="0475a29" id="0475a29">生皆有余业。以业缘故数受生死。若使先<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120474c.htm'><img src='up.gif' border=0></a>
<a href='T120475b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>