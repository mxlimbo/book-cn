<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0442a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷13)</font> <font face='Arial'>T12, p0442a</h2></font><hr>
<span class='old'>
</a><a name="0441c28" id="0441c28">是人即时以清冷水随其种类说言是水。或</a><a name="0441c29" id="0441c29">言波尼。或言郁持。或言纱利蓝。或言纱利。</span><a name="0442a01" id="0442a01">或言婆耶。或言甘露。或言牛乳。以如是等</a><a name="0442a02" id="0442a02">无量水名为大众说。善男子。如来亦尔以一</a><a name="0442a03" id="0442a03">圣道为诸声闻种种演说。从信根等至八圣</a><a name="0442a04" id="0442a04">道。复次善男子。譬如金师以一种金随意造作</a><a name="0442a05" id="0442a05">种种璎珞。所谓钳锁环钏钗珰天冠臂印。虽</a><a name="0442a06" id="0442a06">有如是差别不同。然不离金。善男子。如来亦</a><a name="0442a07" id="0442a07">尔。以一佛道随诸众生种种分别而为说之。</a><a name="0442a08" id="0442a08">或说一种。所谓诸佛一道无二。复说二种所</a><a name="0442a09" id="0442a09">谓定慧。复说三种谓见慧智。复说四种。所</a><a name="0442a10" id="0442a10">谓见道修道无学道佛道。复说五种。所谓信</a><a name="0442a11" id="0442a11">行道法行道信解脱道见到道身证道。复说</a><a name="0442a12" id="0442a12">六种。所谓须陀洹道斯陀含道阿那含道阿</a><a name="0442a13" id="0442a13">罗汉道辟支佛道佛道。复说七种。所谓念觉</a><a name="0442a14" id="0442a14">分择法觉分精进觉分喜觉分除觉分定觉分</a><a name="0442a15" id="0442a15">舍觉分。复说八种。所谓正见正思惟正语正</a><a name="0442a16" id="0442a16">业正命正精进正念正定。复说九种。所谓八</a><a name="0442a17" id="0442a17">圣道及信。复说十种所谓十力。复说十一种。</a><a name="0442a18" id="0442a18">所谓十力大慈。复说十二种。所谓十力大慈</a><a name="0442a19" id="0442a19">大悲。复说十三种。所谓十力大慈大悲念佛</a><a name="0442a20" id="0442a20">三昧。复说十六种。所谓十力大慈大悲念佛</a><a name="0442a21" id="0442a21">三昧及佛所得三正念处。复说二十道。所谓</a><a name="0442a22" id="0442a22">十力四无所畏大慈大悲念佛三昧三正念</a><a name="0442a23" id="0442a23">处。善男子。是道一体。如来昔日为众生故</a><a name="0442a24" id="0442a24">种种分别。复次善男子。譬如一火因所然</a><a name="0442a25" id="0442a25">故得种种名。所谓木火草火糠火[<a href='javascript:showpic("images/047738.gif")'>麦*戈</a>]火牛马</a><a name="0442a26" id="0442a26">粪火。善男子。佛道亦尔一而无二。为众生故</a><a name="0442a27" id="0442a27">种种分别。复次善男子。譬如一识分别说六。</a><a name="0442a28" id="0442a28">若至于眼则名眼识。乃至意识亦复如是。善</a><a name="0442a29" id="0442a29">男子。道亦如是一而无二。如来为化诸众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120441c.htm'><img src='up.gif' border=0></a>
<a href='T120442b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>