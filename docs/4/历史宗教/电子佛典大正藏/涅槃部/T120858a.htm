<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0858a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷1)</font> 长者纯陀品第三 <font face='Arial'>T12, p0858a</h2></font><hr>
<span class='old'>
</a><a name="0857c28" id="0857c28"><p>尔时会中有拘夷城长者名曰纯陀。与五百</a><a name="0857c29" id="0857c29">长者子俱威仪庠序。观察众会皆已来集。更</span><a name="0858a01" id="0858a01">整衣服为佛作礼心怀忧戚。如日初出照青</a><a name="0858a02" id="0858a02">树叶赤脉悉现。时彼长者亦复如是。举身血</a><a name="0858a03" id="0858a03">出泪下如雨。绕百千匝合掌白佛。唯愿世尊。</a><a name="0858a04" id="0858a04">与诸大众哀受我等最后供养。当令我及一</a><a name="0858a05" id="0858a05">切众生悉蒙解脱。譬如田家贫子仲春之节</a><a name="0858a06" id="0858a06">耕田下种仰悕天雨。今我如是身口意患烦</a><a name="0858a07" id="0858a07">恼众垢。始蒙少习厌离之想。唯愿世尊。当</a><a name="0858a08" id="0858a08">惠法雨与诸大众哀受我请。枯旱之田得蒙</a><a name="0858a09" id="0858a09">慈泽。尔时世尊一切种智知一切时告淳陀</a><a name="0858a10" id="0858a10">言。如来应供等正觉与诸大众当受汝请最</a><a name="0858a11" id="0858a11">后供养。时诸天人阿修罗。闻如来应供等正</a><a name="0858a12" id="0858a12">觉受长者纯陀最后供养。一切大众内怀欢</a><a name="0858a13" id="0858a13">喜。异口同声叹未曾有。善哉善哉。纯陀长</a><a name="0858a14" id="0858a14">者。德愿满足。甚奇纯陀。生人道中难得之利</a><a name="0858a15" id="0858a15">汝今已得。如优昙钵华世间希有。佛出于世</a><a name="0858a16" id="0858a16">难值于此。信心难得闻法亦难。佛临泥洹最</a><a name="0858a17" id="0858a17">后供养复难于彼。又复纯陀。譬如春月十五</a><a name="0858a18" id="0858a18">日夜。纯净圆满无诸云翳。一切众生莫不瞻</a><a name="0858a19" id="0858a19">仰。汝亦如是。如来应供等正觉。与诸大众受</a><a name="0858a20" id="0858a20">汝最后檀波罗蜜。善哉纯陀。是故说汝如月</a><a name="0858a21" id="0858a21">盛满。一切众生无不瞻仰。奇哉纯陀。为佛真</a><a name="0858a22" id="0858a22">子。虽生人道今皆谓汝为天中天。是故我等</a><a name="0858a23" id="0858a23">当稽首礼。咸共举声。而赞颂曰</a><a name="0858a24" id="0858a24"><p class='lg'>　　虽生人道中　　　天相悉具足</a><br><a name="0858a25" id="0858a25">　　我及一切众　　　今当稽首请</a><br><a name="0858a26" id="0858a26">　　今若哀许者　　　当宣微心愿</a><br><a name="0858a27" id="0858a27">　　若欲度众生　　　唯应速劝请</a><br><a name="0858a28" id="0858a28">　　今日天中天　　　人中调御士</a><br><a name="0858a29" id="0858a29">　　圆应神通眼　　　无量功德相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120857c.htm'><img src='up.gif' border=0></a>
<a href='T120858b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>