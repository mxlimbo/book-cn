<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0436a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷12)</font> <font face='Arial'>T12, p0436a</h2></font><hr>
<span class='old'>
</a><a name="0435c28" id="0435c28">罗果即便取之。有智见已呵责之言。汝婆罗</a><a name="0435c29" id="0435c29">门种姓清净。何故取是粪中秽果。童子闻已</span><a name="0436a01" id="0436a01">赧然有愧。即答之言。我实不食为欲洗净还</a><a name="0436a02" id="0436a02">弃舍之。智者语言。汝大愚痴若还弃者本</a><a name="0436a03" id="0436a03">不应取。善男子菩萨摩诃萨亦复如是。于此</a><a name="0436a04" id="0436a04">生分不受不舍。如彼智者呵责童子。凡夫之</a><a name="0436a05" id="0436a05">人欣生恶死。如彼童子取果还弃。复次迦叶。</a><a name="0436a06" id="0436a06">譬如四衢道头有人。器盛满食色香味具而</a><a name="0436a07" id="0436a07">欲卖之。有人远来饥虚羸乏。见其饭食色香</a><a name="0436a08" id="0436a08">味具即指之言。此是何物。食主答言。此</a><a name="0436a09" id="0436a09">是上食色香味具。若食此食得色得力。能除</a><a name="0436a10" id="0436a10">饥渴得见诸天。唯有一患。所谓命终。是人</a><a name="0436a11" id="0436a11">闻已即作是念。我今不用色力见天。亦不用</a><a name="0436a12" id="0436a12">死即作是言。食是食已若命终者。汝今何</a><a name="0436a13" id="0436a13">用于此卖之。食主答言。有智之人终不肯</a><a name="0436a14" id="0436a14">买。唯有愚人不知是事。多与我价贪而食</a><a name="0436a15" id="0436a15">之。善男子。菩萨摩诃萨亦复如是。不愿生</a><a name="0436a16" id="0436a16">天得色得力见于诸天。何以故。以其不免诸</a><a name="0436a17" id="0436a17">苦恼故。凡夫愚痴随有生处皆悉贪爱。以</a><a name="0436a18" id="0436a18">其不见老病死故。复次善男子。譬如毒树。</a><a name="0436a19" id="0436a19">根亦能杀。茎亦能杀。皮花果实悉亦能杀。</a><a name="0436a20" id="0436a20">善男子。二十五有受生之处所受五阴亦复</a><a name="0436a21" id="0436a21">如是。一切能杀。复次迦叶。譬如粪秽多少</a><a name="0436a22" id="0436a22">俱臭。善男子。生亦如是。设寿八万下至十</a><a name="0436a23" id="0436a23">岁俱亦受苦。复次迦叶。譬如崄岸上有草</a><a name="0436a24" id="0436a24">覆。于彼岸边多有甘露。若有食者寿天千</a><a name="0436a25" id="0436a25">年永除诸病安隐快乐。凡夫愚人贪其味故</a><a name="0436a26" id="0436a26">不知其下有大深坑。即前欲取不觉脚跌堕</a><a name="0436a27" id="0436a27">坑而死。智者知已舍离远去。善男子。菩萨</a><a name="0436a28" id="0436a28">摩诃萨亦复如是。尚不欲受天上妙食。况复</a><a name="0436a29" id="0436a29">人中凡夫之人乃于地狱吞啖铁丸。况复人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120435c.htm'><img src='up.gif' border=0></a>
<a href='T120436b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>