<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0731a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷19)</font> 光明遍照高贵德王菩萨品第二十二之一 <font face='Arial'>T12, p0731a</h2></font><hr>
<span class='old'>
</a><a name="0730c28" id="0730c28">四重禁作五逆罪谤方等经。如是等辈有</a><a name="0730c29" id="0730c29">佛性耶。无佛性耶。听是经者如是等疑悉</span><a name="0731a01" id="0731a01">得永断。复有人疑。世间有边耶。世间无边</a><a name="0731a02" id="0731a02">耶。有十方世界耶。无十方世界耶。听是</a><a name="0731a03" id="0731a03">经者如是等疑亦得永断。是名能断疑惑</a><a name="0731a04" id="0731a04">之心。慧心正直无邪曲者。心若有疑则所</a><a name="0731a05" id="0731a05">见不正。一切凡夫若不得闻是大涅槃微</a><a name="0731a06" id="0731a06">妙经典所见邪曲。乃至声闻辟支佛人所见</a><a name="0731a07" id="0731a07">亦曲。云何名为一切凡夫所见邪曲。于有漏</a><a name="0731a08" id="0731a08">中见常乐我净。于如来所见无常苦不净</a><a name="0731a09" id="0731a09">无我。见有众生寿命知见。计非有想非无</a><a name="0731a10" id="0731a10">想处以为涅槃。见自在天有八圣道。有见</a><a name="0731a11" id="0731a11">断见如是等见名为邪曲。菩萨摩诃萨若得</a><a name="0731a12" id="0731a12">闻是大涅槃经。修行圣行则得断除如是</a><a name="0731a13" id="0731a13">邪曲。云何名为声闻缘觉邪曲见耶。见于</a><a name="0731a14" id="0731a14">菩萨。从兜率下化乘白象降神母胎。父</a><a name="0731a15" id="0731a15">名净饭母曰摩耶。迦毗罗城处胎满足十</a><a name="0731a16" id="0731a16">月而生。生未至地帝释捧接。难陀龙王及</a><a name="0731a17" id="0731a17">婆难陀吐水而浴。摩尼跋陀大鬼神王。执</a><a name="0731a18" id="0731a18">持宝盖随后侍立。地神化花以承其足。四</a><a name="0731a19" id="0731a19">方各行满足七步。至于天庙令诸天像悉起</a><a name="0731a20" id="0731a20">承迎。阿私陀仙抱持占相。既占相已生大</a><a name="0731a21" id="0731a21">悲苦。自伤当终不睹佛兴。诣师学书算计</a><a name="0731a22" id="0731a22">射御图谶伎艺。处在深宫。六万婇女娱乐</a><a name="0731a23" id="0731a23">受乐。出城游观至迦毗罗园。道见老人乃</a><a name="0731a24" id="0731a24">至沙门法服而行。还至宫中见诸婇女形</a><a name="0731a25" id="0731a25">体状貌。犹如枯骨。所有宫殿冢墓无异。厌</a><a name="0731a26" id="0731a26">恶出家夜半踰城。至郁陀伽。阿罗逻等大</a><a name="0731a27" id="0731a27">仙人所。闻说识处及非有想非无想处。既闻</a><a name="0731a28" id="0731a28">是已谛观是处是非常苦不净无我。舍至树</a><a name="0731a29" id="0731a29">下具修苦行满足六年。知是苦行不能得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120730c.htm'><img src='up.gif' border=0></a>
<a href='T120731b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>