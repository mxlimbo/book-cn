<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0584c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷37)</font> 迦叶菩萨品第十二之一 <font face='Arial'>T12, p0584c</h2></font><hr>
<span class='old'>
</a><a name="0584b28" id="0584b28">大想。所谓色界一切想等。复有无量想。谓无</a><a name="0584b29" id="0584b29">色界一切想等。三想灭故受则自灭。想受灭</span><a name="0584c01" id="0584c01">故名为解脱。迦叶菩萨言。世尊。灭一切法名</a><a name="0584c02" id="0584c02">为解脱。如来云何说想受灭名解脱耶。佛言。</a><a name="0584c03" id="0584c03">善男子。如来或时因众生。说闻者解法。或时</a><a name="0584c04" id="0584c04">因法说于众生。闻者亦解说于众生。云何名</a><a name="0584c05" id="0584c05">为因众生说闻者解法。如我先为大迦叶说。</a><a name="0584c06" id="0584c06">迦叶。众生灭时善法则灭。是名因众生说闻</a><a name="0584c07" id="0584c07">者解法。云何因法说于众生。闻者亦解说于</a><a name="0584c08" id="0584c08">众生。如我先为阿难说言。我亦不说亲近一</a><a name="0584c09" id="0584c09">切法。亦复不说不亲近一切法。若法近已。善</a><a name="0584c10" id="0584c10">法衰羸不善炽盛。如是法者不应亲近。若法</a><a name="0584c11" id="0584c11">近已。不善衰灭善法增长。如是法者是应亲</a><a name="0584c12" id="0584c12">近。是名因法说于众生。闻者亦解说于众生。</a><a name="0584c13" id="0584c13">善男子。如来虽说想受二灭。则已总说一切</a><a name="0584c14" id="0584c14">可断。智者既观如是想已。次观想因。是无量</a><a name="0584c15" id="0584c15">想因何而生。知因触生。是触二种。一者因烦</a><a name="0584c16" id="0584c16">恼触。二者因解脱触。因无明生名烦恼触。</a><a name="0584c17" id="0584c17">因明生者名解脱触。因烦恼触生于倒想。因</a><a name="0584c18" id="0584c18">解脱触生不倒想。观想因已。次观果报。迦叶</a><a name="0584c19" id="0584c19">菩萨白佛言。世尊。若以因此烦恼之想生于</a><a name="0584c20" id="0584c20">倒想。一切圣人实有倒想而无烦恼。是义云</a><a name="0584c21" id="0584c21">何。佛言。善男子。云何圣人而有倒想。迦叶菩</a><a name="0584c22" id="0584c22">萨言。世尊。一切圣人牛作牛想亦说是牛。马</a><a name="0584c23" id="0584c23">作马想亦说是马。男女大小舍宅车乘去来</a><a name="0584c24" id="0584c24">亦尔。是名倒想。善男子。一切凡夫有二种想。</a><a name="0584c25" id="0584c25">一者世流布想。二者着想。一切圣人唯有世</a><a name="0584c26" id="0584c26">流布想无有着想。一切凡夫恶觉观故。于世</a><a name="0584c27" id="0584c27">流布生于着想。一切圣人善觉观故。于世流</a><a name="0584c28" id="0584c28">布不生着想。是故凡夫名为倒想。圣人虽知</a><a name="0584c29" id="0584c29">不名倒想。智者如是观想因已。次观果报。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120584b.htm'><img src='up.gif' border=0></a>
<a href='T120585a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>