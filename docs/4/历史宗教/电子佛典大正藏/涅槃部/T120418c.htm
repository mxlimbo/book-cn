<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0418c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷9)</font> <font face='Arial'>T12, p0418c</h2></font><hr>
<span class='old'>
</a><a name="0418b28" id="0418b28"><p>世尊。如是所说有何等义。佛言善男子。不</a><a name="0418b29" id="0418b29">见者谓不见佛性。善者即是阿耨多罗三藐</span><a name="0418c01" id="0418c01">三菩提。不作者所谓不能亲近善友。唯见者</a><a name="0418c02" id="0418c02">见无因果。恶者谓谤方等大乘经典。可作者</a><a name="0418c03" id="0418c03">谓一阐提说无方等。以是义故一阐提辈无</a><a name="0418c04" id="0418c04">心趣向清净善法。何等善法谓涅槃也。趣涅</a><a name="0418c05" id="0418c05">槃者谓能修习贤善之行。而一阐提无贤善</a><a name="0418c06" id="0418c06">行。是故不能趣向涅槃。是处可畏谓谤正法。</a><a name="0418c07" id="0418c07">谁应怖畏所谓智者。何以故。以谤法者无有</a><a name="0418c08" id="0418c08">善心及方便故。险恶道者谓诸行也。迦叶复</a><a name="0418c09" id="0418c09">言。如佛所说</a><a name="0418c10" id="0418c10"><p class='lg'>　　云何见所作　　　云何得善法</a><br><a name="0418c11" id="0418c11">　　何处不怖畏　　　如王夷坦道　</p></a><a name="0418c12" id="0418c12"><p>是义何谓。佛言善男子。见所作者。发露诸</a><a name="0418c13" id="0418c13">恶从生死际所作诸恶悉皆发露。至无至处。</a><a name="0418c14" id="0418c14">以是义故是处无畏。喻如人王所游正路。其</a><a name="0418c15" id="0418c15">中盗贼悉皆逃走。如是发露一切诸恶悉灭</a><a name="0418c16" id="0418c16">无余。复次不见所作者。谓一阐提所作众恶</a><a name="0418c17" id="0418c17">而不自见。是一阐提憍慢心故。虽多作恶于</a><a name="0418c18" id="0418c18">是事中初无怖畏。以是义故不得涅槃。喻如</a><a name="0418c19" id="0418c19">猕猴捉水中月。善男子。假使一切无量众生</a><a name="0418c20" id="0418c20">一时成于阿耨多罗三藐三菩提已。此诸如</a><a name="0418c21" id="0418c21">来亦复不见彼一阐提成于菩提。以是义故</a><a name="0418c22" id="0418c22">名不见所作。又复不见谁之所作。所谓不见</a><a name="0418c23" id="0418c23">如来所作。佛为众生说有佛性。一阐提辈流</a><a name="0418c24" id="0418c24">转生死不能知见。以是义故名为不见如来</a><a name="0418c25" id="0418c25">所作。又一阐提见于如来毕竟涅槃谓真无</a><a name="0418c26" id="0418c26">常。犹如灯灭膏油俱尽。何以故。是人恶业不</a><a name="0418c27" id="0418c27">亏损故。若有菩萨所作善业回向阿耨多罗</a><a name="0418c28" id="0418c28">三藐三菩提时。一阐提辈虽复毁呰破坏不</a><a name="0418c29" id="0418c29">信。然诸菩萨犹故施与。欲共成于无上之道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120418b.htm'><img src='up.gif' border=0></a>
<a href='T120419a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>