<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0842a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷35)</font> 憍陈如品第二十五之一 <font face='Arial'>T12, p0842a</h2></font><hr>
<span class='old'>
</a><a name="0841c28" id="0841c28">尊。婆私吒比丘生惭愧心。自言顽嚚触犯</a><a name="0841c29" id="0841c29">如来尔瞿昙姓。不能久住是毒蛇身。今</span><a name="0842a01" id="0842a01">欲灭身寄我忏悔。佛言。憍陈如。婆私吒比</a><a name="0842a02" id="0842a02">丘已于过去无量佛所成就善根。今受我</a><a name="0842a03" id="0842a03">语如法而住。如法住故获得正果。汝等应</a><a name="0842a04" id="0842a04">当供养其身。尔时憍陈如从佛闻已。还其</a><a name="0842a05" id="0842a05">身所而设供养。时婆私吒于焚身时作种</a><a name="0842a06" id="0842a06">种神足。诸外道辈见是事已。高声唱言。是</a><a name="0842a07" id="0842a07">婆私吒已得瞿昙沙门咒术。是人不久复当</a><a name="0842a08" id="0842a08">胜彼瞿昙沙门</a><a name="0842a09" id="0842a09"><p>尔时众中复有梵志。名曰先尼。复作是言。</a><a name="0842a10" id="0842a10">瞿昙。有我耶。如来默然。瞿昙。无我耶。如来</a><a name="0842a11" id="0842a11">默然。第二第三亦如是问。佛皆默然。先尼</a><a name="0842a12" id="0842a12">言。瞿昙。若一切众生有我遍一切处是一</a><a name="0842a13" id="0842a13">作者。瞿昙。何故默然不答。佛言。先尼。汝说</a><a name="0842a14" id="0842a14">是我遍一切处耶。先尼答言。瞿昙。不但我</a><a name="0842a15" id="0842a15">说一切智人亦如是说。佛言。善男子。若我</a><a name="0842a16" id="0842a16">周遍一切处者。应当五道一时受报。若有</a><a name="0842a17" id="0842a17">五道一时受报。汝等梵志何因缘故。不造</a><a name="0842a18" id="0842a18">众恶为遮地狱。修诸善法为受天身。先</a><a name="0842a19" id="0842a19">尼言。瞿昙。我法中我则有二种。一作身我。</a><a name="0842a20" id="0842a20">二者常身我。为作身我修离恶法不入地</a><a name="0842a21" id="0842a21">狱。修诸善法生于天上。佛言。善男子。如</a><a name="0842a22" id="0842a22">汝说我遍一切处。如是我者若作身中当</a><a name="0842a23" id="0842a23">知无常。若作身无云何言遍。瞿昙。我所立</a><a name="0842a24" id="0842a24">我亦在作中亦是常法。瞿昙。如人失火烧</a><a name="0842a25" id="0842a25">舍宅时。其主出去。不可说言舍宅被烧主</a><a name="0842a26" id="0842a26">亦被烧。我法亦尔。而此作身虽是无常。当</a><a name="0842a27" id="0842a27">无常时我则出去。是故我我亦遍亦常。佛言。</a><a name="0842a28" id="0842a28">善男子。如汝说我亦遍亦常。是义不然。何</a><a name="0842a29" id="0842a29">以故。遍有二种。一者常。二者无常。复有二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120841c.htm'><img src='up.gif' border=0></a>
<a href='T120842b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>