<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0501a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷23)</font> 光明遍照高贵德王菩萨品第十之一 <font face='Arial'>T12, p0501a</h2></font><hr>
<span class='old'>
</a><a name="0500c28" id="0500c28">内六入空无所有如彼空聚。何以故。虚诳不</a><a name="0500c29" id="0500c29">实故。空无所有作有想故。实无有乐作乐想</span><a name="0501a01" id="0501a01">故。实无有人作人想故。内六入者亦复如是。</a><a name="0501a02" id="0501a02">空无所有而作有想。实无有乐而作乐想。实</a><a name="0501a03" id="0501a03">无有人而作人想。唯有智人乃能知之得其</a><a name="0501a04" id="0501a04">真实。复次善男子。如空聚落或时有人或时</a><a name="0501a05" id="0501a05">无人。六入不尔一向无人。何以故。性常空故。</a><a name="0501a06" id="0501a06">智者所知非是眼见。是故菩萨观内六入多</a><a name="0501a07" id="0501a07">诸怨害。修八圣道不休不息。犹如彼人畏四</a><a name="0501a08" id="0501a08">毒蛇五旃陀罗一诈亲善及六大贼怖着正</a><a name="0501a09" id="0501a09">路</a><a name="0501a10" id="0501a10"><p>六大贼者即外六尘。菩萨摩诃萨观此六尘</a><a name="0501a11" id="0501a11">如六大贼。何以故。能劫一切诸善法故。如六</a><a name="0501a12" id="0501a12">大贼能劫一切人民财宝。是六尘贼亦复如</a><a name="0501a13" id="0501a13">是。能劫一切众生善财如六大贼。若入人舍</a><a name="0501a14" id="0501a14">则能劫夺现家所有不择好恶。令巨富者忽</a><a name="0501a15" id="0501a15">尔贫穷。是六尘贼亦复如是。若入人根则能</a><a name="0501a16" id="0501a16">劫夺一切善法。善法既尽贫穷孤露作一阐</a><a name="0501a17" id="0501a17">提。是故菩萨谛观六尘如六大贼。复次善男</a><a name="0501a18" id="0501a18">子。如六大贼欲劫人时要因内人。若无内人</a><a name="0501a19" id="0501a19">则便中还。是六尘贼亦复如是。欲劫善法要</a><a name="0501a20" id="0501a20">因内有众生知见常乐我净不空等相。若内</a><a name="0501a21" id="0501a21">无有如是等相六尘恶贼则不能劫一切善</a><a name="0501a22" id="0501a22">法。有智之人内无是相凡夫则有。是故六尘</a><a name="0501a23" id="0501a23">常来侵夺善法之财。不善护故为其所劫。护</a><a name="0501a24" id="0501a24">者名慧有智之人能善防护故不被劫。是故</a><a name="0501a25" id="0501a25">菩萨观是六尘如六大贼等无差别。复次善</a><a name="0501a26" id="0501a26">男子。如六大贼能为人民身心苦恼。是六尘</a><a name="0501a27" id="0501a27">贼亦复如是。常为众生身心苦恼。六大贼者</a><a name="0501a28" id="0501a28">唯能劫人现在财物。是六尘贼常劫众生三</a><a name="0501a29" id="0501a29">世善财。六大贼者夜则欢乐。六尘恶贼亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120500c.htm'><img src='up.gif' border=0></a>
<a href='T120501b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>