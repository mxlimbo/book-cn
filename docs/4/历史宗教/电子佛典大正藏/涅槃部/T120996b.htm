<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0382 集一切福德三昧经 0996b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 382 集一切福德三昧经</font> <font face='Arial'>(卷2)</font> <font face='Arial'>T12, p0996b</h2></font><hr>
<span class='old'>
</a><a name="0996a28" id="0996a28">发无上正真道心。最胜大仙得大喜悦。生于</a><a name="0996a29" id="0996a29">大信得无碍辩。彼佛如来复为演说八金刚</span><a name="0996b01" id="0996b01">句。何等八。一切诸法性本净句。一切诸法离</a><a name="0996b02" id="0996b02">结使故。一切法无漏句。尽诸漏故。一切法</a><a name="0996b03" id="0996b03">离巢窟句。过巢窟故。一切法无门句。无有</a><a name="0996b04" id="0996b04">二故。一切法普遍句。示解脱门故。一切法无</a><a name="0996b05" id="0996b05">去句。无去处故。一切法无来句。断诸来故。</a><a name="0996b06" id="0996b06">一切法三世等句。去来现在无二相故。彼净</a><a name="0996b07" id="0996b07">名王佛。演说如是八金刚句。是中开解一切</a><a name="0996b08" id="0996b08">法义。复更演说余八法门。令菩萨摩诃萨疾</a><a name="0996b09" id="0996b09">成就智。何等八。谓一切法名字门。以名分别</a><a name="0996b10" id="0996b10">一切法故。一切法音声门。以言分别令欢喜</a><a name="0996b11" id="0996b11">故。一切法共要门。一切诸法决定相故。一切</a><a name="0996b12" id="0996b12">法言说门。虚妄自在故。一切法自相门。离</a><a name="0996b13" id="0996b13">他相故。一切法毕竟尽门。无所有故。一切法</a><a name="0996b14" id="0996b14">分别门。从分别有故。一切法平等门。等一味</a><a name="0996b15" id="0996b15">故。最胜。是名八法门疾成就智。最胜。复有八</a><a name="0996b16" id="0996b16">字种子门。能成就于无尽辩才。何等八。一</a><a name="0996b17" id="0996b17">切法阿字种子门。示法无生故。一切法蛇字</a><a name="0996b18" id="0996b18">种子门。示第一义法故。一切法那字种子门。</a><a name="0996b19" id="0996b19">示字名色故。一切法遮字种子门。示现一切</a><a name="0996b20" id="0996b20">法调伏故。一切法婆字种子门。示一切法入</a><a name="0996b21" id="0996b21">平等故。一切法多字种子门。示如不坏故。一</a><a name="0996b22" id="0996b22">切法迦字种子门。灭苦业故。一切法摩字种</a><a name="0996b23" id="0996b23">子门。究竟成就断一切法故。是名八字种子</a><a name="0996b24" id="0996b24">门。能成就于无尽辩才。是故最胜。是八字种</a><a name="0996b25" id="0996b25">子句门。八法句门。八金刚句门。正念修行常</a><a name="0996b26" id="0996b26">离愦闹恒善思惟。观察修集功德之利。善</a><a name="0996b27" id="0996b27">男子。净名王如来说是法已。放大光明遍照</a><a name="0996b28" id="0996b28">世界。震动大地即没不现。与诸菩萨还至彼</a><a name="0996b29" id="0996b29">土。彼诸众生都不觉知佛来去时。善男子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120996a.htm'><img src='up.gif' border=0></a>
<a href='T120996c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>