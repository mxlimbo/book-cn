<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0412a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷8)</font> <font face='Arial'>T12, p0412a</h2></font><hr>
<span class='old'>
</a><a name="0411c28" id="0411c28">死。常为无我之所惑乱。善男子。如是菩萨</a><a name="0411c29" id="0411c29">位阶十地尚不了了知见佛性。何况声闻缘</span><a name="0412a01" id="0412a01">觉之人能得见耶。复次善男子。譬如仰观虚</a><a name="0412a02" id="0412a02">空鹅雁。为是虚空为是鹅雁。谛观不已仿佛</a><a name="0412a03" id="0412a03">见之。十住菩萨于如来性知见少分亦复如</a><a name="0412a04" id="0412a04">是。况复声闻缘觉之人能得知见。善男子。</a><a name="0412a05" id="0412a05">譬如醉人欲涉远路蒙聋见道。十住菩萨于</a><a name="0412a06" id="0412a06">如来性知见少分亦复如是。善男子。譬如渴</a><a name="0412a07" id="0412a07">人行于圹野。是人渴逼遍行求水见有丛树。</a><a name="0412a08" id="0412a08">树有白鹤是人迷闷不能分别是树是水。谛</a><a name="0412a09" id="0412a09">观不已乃见白鹤及以丛树。善男子。十住</a><a name="0412a10" id="0412a10">菩萨于如来性知见少分亦复如是。善男子</a><a name="0412a11" id="0412a11">譬如有人在大海中乃至无量百千由旬。远</a><a name="0412a12" id="0412a12">望大舶楼橹堂阁。即作是念。彼是楼橹。为</a><a name="0412a13" id="0412a13">是虚空。久视乃生必定之心知是楼橹。十</a><a name="0412a14" id="0412a14">住菩萨于自身中见如来性亦复如是。善男</a><a name="0412a15" id="0412a15">子。譬如王子身极懦弱通夜游戏。至明清</a><a name="0412a16" id="0412a16">旦目视一切悉不明了。十住菩萨虽于己身</a><a name="0412a17" id="0412a17">见如来性亦复如是不大明了。复次善男子。</a><a name="0412a18" id="0412a18">譬如臣吏王事所拘逼夜还家。电明暂发因</a><a name="0412a19" id="0412a19">见牛聚。即作是念。为是牛耶聚云屋舍。</a><a name="0412a20" id="0412a20">是人久视虽生牛想犹不审定。十住菩萨虽</a><a name="0412a21" id="0412a21">于己身见如来性未能审定亦复如是。复次</a><a name="0412a22" id="0412a22">善男子。如持戒比丘观无虫水而见虫相。即</a><a name="0412a23" id="0412a23">作是念。此中动者为是虫耶是尘土耶。久视</a><a name="0412a24" id="0412a24">不已虽知是尘亦不明了。十住菩萨于己身</a><a name="0412a25" id="0412a25">中见如来性亦复如是不大明了。复次善男</a><a name="0412a26" id="0412a26">子。譬如有人于阴闇中远见小儿。即作是念。</a><a name="0412a27" id="0412a27">彼为是牛鹫鸟人耶。久观不已虽见小儿犹</a><a name="0412a28" id="0412a28">不明了。十住菩萨于己身分见如来性亦复</a><a name="0412a29" id="0412a29">如是不大明了。复次善男子。譬如有人于夜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120411c.htm'><img src='up.gif' border=0></a>
<a href='T120412b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>