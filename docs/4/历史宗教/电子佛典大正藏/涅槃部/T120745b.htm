<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0745b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷21)</font> <font face='Arial'>T12, p0745b</h2></font><hr>
<span class='old'>
</a><a name="0745a28" id="0745a28">复如是。能漂缘觉。是故菩萨深观烦恼犹</a><a name="0745a29" id="0745a29">如驶河。深难得底故名为河。边不可得故</span><a name="0745b01" id="0745b01">名为大。其中多有种种恶鱼。烦恼大河亦复</a><a name="0745b02" id="0745b02">如是。唯佛菩萨能得底故。故名极深。唯佛</a><a name="0745b03" id="0745b03">菩萨得其边故。故名广大。常害一切痴众</a><a name="0745b04" id="0745b04">生故。故名恶鱼。是故菩萨观此烦恼犹如</a><a name="0745b05" id="0745b05">大河。如大河水能长一切草木丛林。烦恼大</a><a name="0745b06" id="0745b06">河亦复如是。能长众生二十五有。是故菩萨</a><a name="0745b07" id="0745b07">观此烦恼犹如大河。譬如有人堕大河水</a><a name="0745b08" id="0745b08">无有惭愧。众生亦尔。堕烦恼河无有惭</a><a name="0745b09" id="0745b09">愧。如堕河者未得其底即便命终。堕烦恼</a><a name="0745b10" id="0745b10">河亦复如是。未尽其底。周回轮转二十五</a><a name="0745b11" id="0745b11">有。所言底者名为空相。若有不修如是空</a><a name="0745b12" id="0745b12">相。当知是人不得出离二十五有。一切众</a><a name="0745b13" id="0745b13">生不能善修空无相故。常为烦恼驶河所</a><a name="0745b14" id="0745b14">漂。如彼大河唯能坏身。不能漂没一切善</a><a name="0745b15" id="0745b15">法。烦恼大河则不如是。能坏一切身心善</a><a name="0745b16" id="0745b16">法。彼大暴河唯能漂没欲界中人。烦恼大河</a><a name="0745b17" id="0745b17">乃能漂没三界人天。世间大河运手动足</a><a name="0745b18" id="0745b18">则到彼岸。烦恼大河唯有菩萨因六波罗</a><a name="0745b19" id="0745b19">蜜乃能得渡。如大河水难可得渡。烦恼</a><a name="0745b20" id="0745b20">大河亦复如是。难可得渡。云何名为难</a><a name="0745b21" id="0745b21">可得渡。乃至十住诸大菩萨犹故未能</a><a name="0745b22" id="0745b22">毕竟得渡。唯有诸佛乃毕竟渡。是故名为</a><a name="0745b23" id="0745b23">难可得渡。譬如有人为河所漂不能修</a><a name="0745b24" id="0745b24">习毫厘善法。众生亦尔。为烦恼河所漂没</a><a name="0745b25" id="0745b25">者。亦复不能修习善法。如人堕河为水所</a><a name="0745b26" id="0745b26">漂。余有力者则能拔济。堕烦恼河为一阐</a><a name="0745b27" id="0745b27">提。声闻缘觉乃至诸佛不能拔济。世间大</a><a name="0745b28" id="0745b28">河劫尽之时。七日并照能令枯涸。烦恼大河</a><a name="0745b29" id="0745b29">则不如是。声闻缘觉虽修七觉犹不能干。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120745a.htm'><img src='up.gif' border=0></a>
<a href='T120745c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>