<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0670c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷10)</font> 现病品第十八 <font face='Arial'>T12, p0670c</h2></font><hr>
<span class='old'>
</a><a name="0670b28" id="0670b28">变易法。以是义故。世尊。今日不应默然右</a><a name="0670b29" id="0670b29">胁而卧。复次世尊。世有病者四大增损。互</span><a name="0670c01" id="0670c01">不调适羸瘦乏极。是故不能随意坐起卧</a><a name="0670c02" id="0670c02">着床褥。如来四大无不和适。身力具足亦无</a><a name="0670c03" id="0670c03">羸损。世尊。如十小牛力不如一大牛力。十</a><a name="0670c04" id="0670c04">大牛力不如一青牛力。十青牛力不如一</a><a name="0670c05" id="0670c05">凡象力。十凡象力不如一野象力。十野象力</a><a name="0670c06" id="0670c06">不如一二牙象力。十二牙象力不如一四</a><a name="0670c07" id="0670c07">牙象力。十四牙象力不如雪山一白象力。十</a><a name="0670c08" id="0670c08">雪山白象力不如一香象力。十香象力不如</a><a name="0670c09" id="0670c09">一青象力。十青象力不如一黄象力。十黄</a><a name="0670c10" id="0670c10">象力不如一赤象力。十赤象力不如一白</a><a name="0670c11" id="0670c11">象力。十白象力不如一山象力。十山象力不</a><a name="0670c12" id="0670c12">如一优钵罗象力。十优钵罗象力不如一</a><a name="0670c13" id="0670c13">波头摩象力。十波头摩象力不如一拘物头</a><a name="0670c14" id="0670c14">象力。十拘物头象力不如一分陀利象力。十</a><a name="0670c15" id="0670c15">分陀利象力不如人中一力士力。十人中力</a><a name="0670c16" id="0670c16">士力不如一钵健提力。十钵健提力不</a><a name="0670c17" id="0670c17">如一八臂那罗延力。十那罗延力不如一</a><a name="0670c18" id="0670c18">十住菩萨一节之力。一切凡夫身中诸节</a><a name="0670c19" id="0670c19">节不相到。人中力士节头相到。钵健提身</a><a name="0670c20" id="0670c20">诸节相接。那罗延身节头相拘。十住菩萨诸</a><a name="0670c21" id="0670c21">节骨解蟠龙相结。是故菩萨其力最大。世界</a><a name="0670c22" id="0670c22">成时从金刚际起金刚座。上至道场菩提</a><a name="0670c23" id="0670c23">树下。菩萨坐已其心即时逮得十力。如来今</a><a name="0670c24" id="0670c24">者不应如彼婴孩小儿。婴孩小儿愚痴无智</a><a name="0670c25" id="0670c25">无所能说。以是义故。随意偃侧无人讥</a><a name="0670c26" id="0670c26">诃。如来世尊有大智慧照明一切。人之大</a><a name="0670c27" id="0670c27">龙具大威德成就神通。无上仙人永断疑</a><a name="0670c28" id="0670c28">网。已拔毒箭进止安详。威仪具足得无所</a><a name="0670c29" id="0670c29">畏。今者何故右胁而卧。令诸人天悲愁苦恼。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120670b.htm'><img src='up.gif' border=0></a>
<a href='T120671a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>