<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0382a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷3)</font> 寿命品第一 <font face='Arial'>T12, p0382a</h2></font><hr>
<span class='old'>
</a><a name="0381c28" id="0381c28">故。梵天乃至微尘世性亦不现故。佛告迦叶。</a><a name="0381c29" id="0381c29">譬如长者多有诸牛色虽种种同共一群。付</span><a name="0382a01" id="0382a01">放牧人令逐水草。但为醍醐不求乳酪。彼牧</a><a name="0382a02" id="0382a02">牛者构已自食。长者命终所有诸牛悉为群</a><a name="0382a03" id="0382a03">贼之所抄掠。贼得牛已无有妇女。即自构捋</a><a name="0382a04" id="0382a04">得已而食。尔时群贼各相谓言。彼大长者畜</a><a name="0382a05" id="0382a05">养此牛不期乳酪但为醍醐。我等今者当设</a><a name="0382a06" id="0382a06">何方而得之耶。夫醍醐者。名为世间第一上</a><a name="0382a07" id="0382a07">味。我等无器。设使得乳无安置处。复共相</a><a name="0382a08" id="0382a08">谓唯有皮囊可以盛之。虽有盛处不知攒摇。</a><a name="0382a09" id="0382a09">浆犹难得况复生酥。尔时诸贼以醍醐故加</a><a name="0382a10" id="0382a10">之以水。以水多故乳酪醍醐一切俱失。凡夫</a><a name="0382a11" id="0382a11">亦尔。虽有善法皆是如来正法之余。何以故。</a><a name="0382a12" id="0382a12">如来世尊入涅槃后。盗窃如来遗余善法若</a><a name="0382a13" id="0382a13">戒定慧。如彼诸贼劫掠群牛。诸凡夫人虽复</a><a name="0382a14" id="0382a14">得是戒定智慧。无有方便不能解说。以是义</a><a name="0382a15" id="0382a15">故不能获得常戒常定常慧解脱。如彼群贼</a><a name="0382a16" id="0382a16">不知方便丧失醍醐。亦如群贼为醍醐故加</a><a name="0382a17" id="0382a17">之以水。凡夫亦尔。为解脱故说我众生寿命</a><a name="0382a18" id="0382a18">士夫。梵天自在天微尘世性。戒定智慧及与</a><a name="0382a19" id="0382a19">解脱。非想非非想天即是涅槃。实亦不得解</a><a name="0382a20" id="0382a20">脱涅槃。如彼群贼不得醍醐。是诸凡夫有少</a><a name="0382a21" id="0382a21">梵行供养父母。以是因缘得生天上受少安</a><a name="0382a22" id="0382a22">乐。如彼群贼加水之乳。而是凡夫实不知因</a><a name="0382a23" id="0382a23">修少梵行供养父母得生天上。又不能知戒</a><a name="0382a24" id="0382a24">定智慧归依三宝。以不知故说常乐我净。虽</a><a name="0382a25" id="0382a25">复说之而实不知。是故如来出世之后。乃为</a><a name="0382a26" id="0382a26">演说常乐我净。如转轮王出现于世。福德力</a><a name="0382a27" id="0382a27">故群贼退散牛无损命。时转轮王即以诸牛</a><a name="0382a28" id="0382a28">付一牧人多巧便者。是人方便即得醍醐。以</a><a name="0382a29" id="0382a29">醍醐故一切众生无有患苦。法轮圣王出现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120381c.htm'><img src='up.gif' border=0></a>
<a href='T120382b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>