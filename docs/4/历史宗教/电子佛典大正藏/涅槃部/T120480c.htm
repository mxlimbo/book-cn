<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0480c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷20)</font> <font face='Arial'>T12, p0480c</h2></font><hr>
<span class='old'>
</a><a name="0480b28" id="0480b28"><p><b>　　<A NAME="n271"></A>梵行品第八之六</b></p>
</a><a name="0480b29" id="0480b29"><p>尔时世尊。在双树间见阿阇世闷绝躄地。</span><a name="0480c01" id="0480c01">即告大众。我今当为是王住世至无量劫不</a><a name="0480c02" id="0480c02">入涅槃。迦叶菩萨白佛言。世尊。如来当为</a><a name="0480c03" id="0480c03">无量。众生不入涅槃。何故独为阿阇世王。</a><a name="0480c04" id="0480c04">佛言。善男子。是大众中无有一人谓我毕</a><a name="0480c05" id="0480c05">定入于涅槃。阿阇世王定谓我当毕竟永灭。</a><a name="0480c06" id="0480c06">是故闷绝自投于地。善男子。如我所言。为</a><a name="0480c07" id="0480c07">阿阇世不入涅槃。如是密义汝未能解。何以</a><a name="0480c08" id="0480c08">故。我言为者。一切凡夫。阿阇世者普及一</a><a name="0480c09" id="0480c09">切造五逆者。又复为者。即是一切有为众生。</a><a name="0480c10" id="0480c10">我终不为无为众生而住于世。何以故。夫无</a><a name="0480c11" id="0480c11">为者。非众生也。阿阇世者。即是具足烦恼等</a><a name="0480c12" id="0480c12">者。又复为者。即是不见佛性众生。若见佛性</a><a name="0480c13" id="0480c13">我终不为久住于世。何以故。见佛性者。非众</a><a name="0480c14" id="0480c14">生也。阿阇世者。即是一切未发阿耨多罗三</a><a name="0480c15" id="0480c15">藐三菩提心者。又复为者。即是阿难迦叶二</a><a name="0480c16" id="0480c16">众。阿阇世者。即是阿阇世王后宫妃后及王</a><a name="0480c17" id="0480c17">舍城一切妇女。又复为者。名为佛性。言阿</a><a name="0480c18" id="0480c18">阇者。名为不生。世者名怨。以不生佛性故</a><a name="0480c19" id="0480c19">则烦恼怨生。烦恼怨生故不见佛性。以不生</a><a name="0480c20" id="0480c20">烦恼故则见佛性。以见佛性故。则得安住大</a><a name="0480c21" id="0480c21">般涅槃。是名不生。是故名为为阿阇世。善</a><a name="0480c22" id="0480c22">男子。阿阇者名不生。不生者名涅槃。世名</a><a name="0480c23" id="0480c23">世法。为者名不污。以世八法所不污故。无量</a><a name="0480c24" id="0480c24">无边阿僧祇劫不入涅槃。是故我言。为阿阇</a><a name="0480c25" id="0480c25">世。无量亿劫不入涅槃。善男子。如来密语</a><a name="0480c26" id="0480c26">不可思议。佛法众僧亦不可思议。菩萨摩诃</a><a name="0480c27" id="0480c27">萨亦不可思议。大涅槃经亦不可思议。尔时</a><a name="0480c28" id="0480c28">世尊大悲导师。为阿阇世王入月爱三昧。入</a><a name="0480c29" id="0480c29">三昧已放大光明。其光清凉往照王身。身疮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120480b.htm'><img src='up.gif' border=0></a>
<a href='T120481a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>