<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0507a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷24)</font> 光明遍照高贵德王菩萨品第十之一 <font face='Arial'>T12, p0507a</h2></font><hr>
<span class='old'>
</a><a name="0506c28" id="0506c28">者清净</a><a name="0506c29" id="0506c29"><p>云何名为施受俱净。施者受者俱有持戒多</span><a name="0507a01" id="0507a01">闻智慧。知有惠施及施果报。是名施受二俱</a><a name="0507a02" id="0507a02">清净</a><a name="0507a03" id="0507a03"><p>云何名为二俱不净。施者受者破戒邪见言</a><a name="0507a04" id="0507a04">无有施及施果报。若如是者云何复言得净</a><a name="0507a05" id="0507a05">果报。以无施无报故名为净。善男子。若有不</a><a name="0507a06" id="0507a06">见施及施报。当知是人不名破戒。专著邪见</a><a name="0507a07" id="0507a07">若依声闻。言不见施及施果报。是则名为破</a><a name="0507a08" id="0507a08">戒邪见。若依如是大涅槃经不见惠施及施</a><a name="0507a09" id="0507a09">果报。是则名为持戒正见。菩萨摩诃萨有异</a><a name="0507a10" id="0507a10">念处以修习故。不见众生持戒破戒施者受</a><a name="0507a11" id="0507a11">者及施果报。是故得名持戒正见。以是义故。</a><a name="0507a12" id="0507a12">菩萨摩诃萨不观福田及非福田</a><a name="0507a13" id="0507a13"><p>云何名为净佛国土。菩萨摩诃萨修大涅槃</a><a name="0507a14" id="0507a14">微妙经典为阿耨多罗三藐三菩提度众生故</a><a name="0507a15" id="0507a15">离杀害心。以此善根愿与一切众生共之。愿</a><a name="0507a16" id="0507a16">诸众生得寿命长。有大势力获大神通。以是</a><a name="0507a17" id="0507a17">誓愿因缘力故。于未来世成佛之时。国土所</a><a name="0507a18" id="0507a18">有一切众生得寿命长有大势力获大神通</a><a name="0507a19" id="0507a19"><p>复次善男子。菩萨摩诃萨修大涅槃微妙经</a><a name="0507a20" id="0507a20">典。为阿耨多罗三藐三菩提度众生故离偷</a><a name="0507a21" id="0507a21">盗心。以此善根愿与一切众生共之。愿诸佛</a><a name="0507a22" id="0507a22">国土地所有纯是七宝。众生富足所欲自恣。</a><a name="0507a23" id="0507a23">以此誓愿因缘力故。于未来世成佛之时所</a><a name="0507a24" id="0507a24">得国土纯是七宝。众生富足所欲自恣</a><a name="0507a25" id="0507a25"><p>复次善男子。菩萨摩诃萨修大涅槃微妙经</a><a name="0507a26" id="0507a26">典。为阿耨多罗三藐三菩提度众生故离淫</a><a name="0507a27" id="0507a27">欲心。以此善根愿与一切众生共之。愿诸佛</a><a name="0507a28" id="0507a28">土所有众生。无有贪欲嗔恚痴心。亦无饥渴</a><a name="0507a29" id="0507a29">苦恼之者。以是誓愿因缘力故。于未来世成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120506c.htm'><img src='up.gif' border=0></a>
<a href='T120507b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>