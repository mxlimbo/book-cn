<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0462a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷16)</font> 梵行品第八之一 <font face='Arial'>T12, p0462a</h2></font><hr>
<span class='old'>
</a><a name="0461c28" id="0461c28">是义故名虚空等地。善男子。譬如虚空于可</a><a name="0461c29" id="0461c29">爱色不生贪着。不爱色中不生嗔恚。菩萨摩</span><a name="0462a01" id="0462a01">诃萨住是地中亦复如是。于好恶色心无贪</a><a name="0462a02" id="0462a02">恚。善男子。譬如虚空广大无对。悉能容受</a><a name="0462a03" id="0462a03">一切诸法。菩萨摩诃萨住是地中亦复如是。</a><a name="0462a04" id="0462a04">广大无对悉能容受一切诸法。以是义故复</a><a name="0462a05" id="0462a05">得名为虚空等地</a><a name="0462a06" id="0462a06"><p>善男子。菩萨摩诃萨住是地中。于一切法亦</a><a name="0462a07" id="0462a07">见亦知若行若缘。若性若相若因若缘。若众</a><a name="0462a08" id="0462a08">生心若根若禅定若乘。若善知识若持禁戒</a><a name="0462a09" id="0462a09">若所施。如是等法一切知见。复次善男子。菩</a><a name="0462a10" id="0462a10">萨摩诃萨住是地中知而不见。云何为知。知</a><a name="0462a11" id="0462a11">自饿法投渊赴火自坠高岩常翘一脚五热炙</a><a name="0462a12" id="0462a12">身。常卧灰土棘刺编椽树叶恶草牛粪之上。</a><a name="0462a13" id="0462a13">衣粗麻衣冢间所弃粪扫氀褐钦婆罗衣獐</a><a name="0462a14" id="0462a14">鹿皮革刍草衣裳。茹菜啖草藕根油滓牛粪</a><a name="0462a15" id="0462a15">根果。若行乞食限从一家。主若言无即便舍</a><a name="0462a16" id="0462a16">去。设复还唤终不回顾。不食盐肉五种牛味。</a><a name="0462a17" id="0462a17">常所饮服糠汁沸汤。受持牛戒狗鸡雉戒。</a><a name="0462a18" id="0462a18">以灰涂身长发为相。以羊祠时先咒后杀。四</a><a name="0462a19" id="0462a19">月事火七日服风。百千亿花供养诸天。诸所</a><a name="0462a20" id="0462a20">欲愿因此成就。如是等法能为无上解脱因</a><a name="0462a21" id="0462a21">者。无有是处。是名为知。云何不见。菩萨摩</a><a name="0462a22" id="0462a22">诃萨不见一人行如是法得正解脱。是名不</a><a name="0462a23" id="0462a23">见。复次善男子。菩萨摩诃萨亦见亦知。何</a><a name="0462a24" id="0462a24">等为见。见诸众生行是邪法必堕地狱。是</a><a name="0462a25" id="0462a25">名为见。云何为知。知诸众生从地狱出生于</a><a name="0462a26" id="0462a26">人中。若能修行檀波罗蜜。乃至具足诸波罗</a><a name="0462a27" id="0462a27">蜜。是人必得入正解脱。是名为知。复次善男</a><a name="0462a28" id="0462a28">子。菩萨摩诃萨复有亦见亦知。云何为见。见</a><a name="0462a29" id="0462a29">常无常苦乐净不净我无我。是名为见。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120461c.htm'><img src='up.gif' border=0></a>
<a href='T120462b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>