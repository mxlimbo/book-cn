<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0528a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷27)</font> 师子吼菩萨品第十一之一 <font face='Arial'>T12, p0528a</h2></font><hr>
<span class='old'>
</a><a name="0527c28" id="0527c28">为一切觉故。是故虽见而不明了。善男子。见</a><a name="0527c29" id="0527c29">有二种。一者眼见。二者闻见。诸佛世尊眼见</span><a name="0528a01" id="0528a01">佛性。如于掌中观阿摩勒果。十住菩萨闻见</a><a name="0528a02" id="0528a02">佛性故不了了。十住菩萨唯能自知定得阿</a><a name="0528a03" id="0528a03">耨多罗三藐三菩提。而不能知一切众生悉</a><a name="0528a04" id="0528a04">有佛性                    </a><a name="0528a05" id="0528a05"><p>善男子。复有眼见。诸佛如来十住菩萨</a><a name="0528a06" id="0528a06">眼见佛性。复有闻见。一切众生乃至九地闻</a><a name="0528a07" id="0528a07">见佛性。菩萨若闻一切众生悉有佛性。心不</a><a name="0528a08" id="0528a08">生信不名闻见。善男子。若有善男子善女人。</a><a name="0528a09" id="0528a09">欲见如来应当修习十二部经。受持读诵书</a><a name="0528a10" id="0528a10">写解说。师子吼菩萨摩诃萨言。世尊。一切众</a><a name="0528a11" id="0528a11">生不能得知如来心相。当云何观而得知耶。</a><a name="0528a12" id="0528a12">善男子。一切众生实不能知如来心相。若欲</a><a name="0528a13" id="0528a13">观察而得知者。有二因缘。一者眼见。二者闻</a><a name="0528a14" id="0528a14">见。若见如来所有身业。当知是则为如来也。</a><a name="0528a15" id="0528a15">是名眼见。若观如来所有口业。当知是则为</a><a name="0528a16" id="0528a16">如来也。是名闻见。若见色貌一切众生无与</a><a name="0528a17" id="0528a17">等者当知是则为如来也。是名眼见。若闻音</a><a name="0528a18" id="0528a18">声微妙最胜不同众生所有音声。当知是则</a><a name="0528a19" id="0528a19">为如来也。是名闻见。若见如来所作神通为</a><a name="0528a20" id="0528a20">为众生为为利养。若为众生不为利养。当知</a><a name="0528a21" id="0528a21">是则为如来也。是名眼见。若观如来以他心</a><a name="0528a22" id="0528a22">智观众生时。为利养说为众生说。若为众生</a><a name="0528a23" id="0528a23">不为利养。当知是则为如来也。是名闻见。云</a><a name="0528a24" id="0528a24">何如来而受是身。何故受身。为谁受身。是名</a><a name="0528a25" id="0528a25">眼见。若观如来云何说法何故说法为谁说</a><a name="0528a26" id="0528a26">法。是名闻见以身恶业加之不嗔。当知是则</a><a name="0528a27" id="0528a27">为如来也。是名眼见。以口恶业加之不恚。当</a><a name="0528a28" id="0528a28">知是则为如来也。是名闻见。若见菩萨初生</a><a name="0528a29" id="0528a29">之时。于十方面各行七步。摩尼跋陀富那跋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120527c.htm'><img src='up.gif' border=0></a>
<a href='T120528b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>