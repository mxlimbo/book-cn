<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0653b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷8)</font> 如来性品第十二 <font face='Arial'>T12, p0653b</h2></font><hr>
<span class='old'>
</a><a name="0653a28" id="0653a28">精勤修习大涅槃经。善男子。如是佛性唯佛</a><a name="0653a29" id="0653a29">能知非诸声闻缘觉所及</span><a name="0653b01" id="0653b01"><p>迦叶菩萨白佛言。世尊。非圣凡夫有众生</a><a name="0653b02" id="0653b02">性皆说有我</a><a name="0653b03" id="0653b03"><p>佛言。譬如二人共为亲友。一是王子。一是</a><a name="0653b04" id="0653b04">贫贱。如是二人互相往返。是时贫人见是</a><a name="0653b05" id="0653b05">王子有一好刀净妙第一。心中贪着。王子后</a><a name="0653b06" id="0653b06">时执持是刀逃至他国。贫人于后寄宿他</a><a name="0653b07" id="0653b07">家。即于眠中寱言刀刀。傍人闻之收至</a><a name="0653b08" id="0653b08">王所。时王问言。汝言刀者可以示我。是人</a><a name="0653b09" id="0653b09">具以上事答王。王今设使屠割臣身分裂</a><a name="0653b10" id="0653b10">手足。欲得刀者实不可得。臣与王子素为</a><a name="0653b11" id="0653b11">亲厚。先共一处虽曾眼见。乃至不敢以手</a><a name="0653b12" id="0653b12">掁触。况当故取。王复问言。卿所见刀相貌</a><a name="0653b13" id="0653b13">何类。答言。大王。臣所见者如羖羊角。王闻</a><a name="0653b14" id="0653b14">是已欣然而笑。语言。汝今随意所至莫生</a><a name="0653b15" id="0653b15">忧怖。我库藏中都无是刀况汝乃于王子</a><a name="0653b16" id="0653b16">边见。时王即问诸群臣言。汝等曾见如是</a><a name="0653b17" id="0653b17">刀不。言已便崩。寻立余子绍继王位。复问</a><a name="0653b18" id="0653b18">群臣。汝等曾于官库藏中见是刀不。诸臣</a><a name="0653b19" id="0653b19">答言。臣等曾见。又复问言。其状何似。答言。</a><a name="0653b20" id="0653b20">大王。如羖羊角。王言。我库藏中何缘当有</a><a name="0653b21" id="0653b21">如是相刀。次第四王皆悉检校求索不得。</a><a name="0653b22" id="0653b22">却后数时先逃王子。从他国还归其本土。</a><a name="0653b23" id="0653b23">复得为王。既登王位。复问诸臣。汝见刀不。</a><a name="0653b24" id="0653b24">答言。大王。臣等皆见。又复问言。其状何似。</a><a name="0653b25" id="0653b25">答言。大王。其色清净如优钵罗花。复有答</a><a name="0653b26" id="0653b26">言。形如羊角。复有答言。其色红赤犹如火</a><a name="0653b27" id="0653b27">聚。复有答言。犹如黑蛇。时王大笑。卿等皆</a><a name="0653b28" id="0653b28">悉不见我刀真实之相。善男子。菩萨摩诃萨</a><a name="0653b29" id="0653b29">亦复如是。出现于世说我真相。说已舍去。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120653a.htm'><img src='up.gif' border=0></a>
<a href='T120653c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>