<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0768c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷25)</font> 师子吼菩萨品第二十三之一 <font face='Arial'>T12, p0768c</h2></font><hr>
<span class='old'>
</a><a name="0768b28" id="0768b28">断而得果报。虽念念灭而无所失。虽无</a><a name="0768b29" id="0768b29">作者而有作业。虽无受者而有果报。受者</span><a name="0768c01" id="0768c01">虽灭果不败亡。无有虑知和合而有。一切</a><a name="0768c02" id="0768c02">众生虽与十二因缘共行而不见知。不见</a><a name="0768c03" id="0768c03">知故无有终始。十住菩萨唯见其终不</a><a name="0768c04" id="0768c04">见其始。诸佛世尊见始见终。以是义故。</a><a name="0768c05" id="0768c05">诸佛了了得见佛性。善男子。一切众生不</a><a name="0768c06" id="0768c06">能见于十二因缘。是故轮转。善男子。如蚕</a><a name="0768c07" id="0768c07">作茧自生自死。一切众生亦复如是。不见</a><a name="0768c08" id="0768c08">佛性故自造结业流转生死。犹如拍鞠。善</a><a name="0768c09" id="0768c09">男子。是故我于诸经中说。若有人见十二</a><a name="0768c10" id="0768c10">缘者即是见法。见法者即是见佛。佛者即</a><a name="0768c11" id="0768c11">是佛性。何以故。一切诸佛以此为性。善男</a><a name="0768c12" id="0768c12">子。观十二缘智凡有四种。一者下。二者中。</a><a name="0768c13" id="0768c13">三者上。四者上上。下智观者不见佛性。以</a><a name="0768c14" id="0768c14">不见故得声闻道。中智观者不见佛性。以</a><a name="0768c15" id="0768c15">不见故得缘觉道。上智观者见不了了。不</a><a name="0768c16" id="0768c16">了了故住十住地。上上智观者见了了。故</a><a name="0768c17" id="0768c17">得阿耨多罗三藐三菩提道。以是义故。十</a><a name="0768c18" id="0768c18">二因缘名为佛性。佛性者即第一义空。第一</a><a name="0768c19" id="0768c19">义空名为中道。中道者即名为佛。佛者名</a><a name="0768c20" id="0768c20">为涅槃</a><a name="0768c21" id="0768c21"><p>尔时师子吼菩萨摩诃萨白佛言。世尊。若</a><a name="0768c22" id="0768c22">佛与佛性无差别者。一切众生何用修道</a><a name="0768c23" id="0768c23">佛言。善男子。如汝所问是义不然。佛与佛</a><a name="0768c24" id="0768c24">性虽无差别。然诸众生悉未具足。善男子。</a><a name="0768c25" id="0768c25">譬如有人恶心害母害已生悔。二业虽善</a><a name="0768c26" id="0768c26">是人故名地狱人也。何以故。是人定当堕</a><a name="0768c27" id="0768c27">地狱故。是人虽无地狱阴界诸入。犹故得</a><a name="0768c28" id="0768c28">名为地狱人。善男子。是故我于诸经中说</a><a name="0768c29" id="0768c29">若见有人修行善者名见天人。修行恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120768b.htm'><img src='up.gif' border=0></a>
<a href='T120769a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>