<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0856c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷1)</font> 序品第一 <font face='Arial'>T12, p0856c</h2></font><hr>
<span class='old'>
</a><a name="0856b28" id="0856b28">我不受汝饭食供养。为安隐一切众生故。今</a><a name="0856b29" id="0856b29">当受汝神咒法施。如是三请。世尊亦三默然</span><a name="0856c01" id="0856c01">不受。时魔波旬及魔天女。稽首佛足于一面</a><a name="0856c02" id="0856c02">住。复有大自在天王。与无量大力诸天子俱。</a><a name="0856c03" id="0856c03">放大光明遍照三千大千世界。梵释诸天乃</a><a name="0856c04" id="0856c04">至阿修罗众身诸光明悉蔽不现。办众供具</a><a name="0856c05" id="0856c05">倍胜于前。华盖光明遍照三千大千世界。百</a><a name="0856c06" id="0856c06">亿日月悉如聚墨光明不现</a><a name="0856c07" id="0856c07"><p><b>　　<A NAME="n399"></A>			大般泥洹经						大身菩萨品第二</b></a><a name="0856c08" id="0856c08"><p>东方去此无数阿僧祇恒河沙佛土微尘佛</a><a name="0856c09" id="0856c09">刹。有世界名意乐美音。佛号虚空等如来</a><a name="0856c10" id="0856c10">应供等正觉。在世教授告第一声闻菩萨名</a><a name="0856c11" id="0856c11">曰大身。善男子。西方有世界名曰娑婆。佛</a><a name="0856c12" id="0856c12">号释迦牟尼如来应供等正觉。临当灭度。持</a><a name="0856c13" id="0856c13">此国土满钵香饭。香彻三千大千世界。并以</a><a name="0856c14" id="0856c14">我心现彼大众。彼如来受我饭已当般泥洹。</a><a name="0856c15" id="0856c15">又持众宝床帐供具献彼如来。汝等并自请</a><a name="0856c16" id="0856c16">决所疑。是时大身菩萨。稽首佛足右绕讫合</a><a name="0856c17" id="0856c17">掌受教。与无数阿僧祇菩萨摩诃萨俱。来向</a><a name="0856c18" id="0856c18">此娑婆世界。尔时三千大千世界地普大动。</a><a name="0856c19" id="0856c19">时会大众释梵四天王魔王阿修罗。及大力</a><a name="0856c20" id="0856c20">诸天见此地动举身毛竖。各自见身光明不</a><a name="0856c21" id="0856c21">现悉如聚墨。尔时大众一切惊起。文殊师利</a><a name="0856c22" id="0856c22">童子。告诸释梵护世魔王诸天王言。汝等勿</a><a name="0856c23" id="0856c23">怖汝等勿怖。东方去此无数阿僧祇恒河沙</a><a name="0856c24" id="0856c24">国土微尘佛刹。有世界名意乐美音。佛号</a><a name="0856c25" id="0856c25">虚空等如来应供等正觉。告第一声闻菩萨</a><a name="0856c26" id="0856c26">汝行诣娑婆世界。有佛号释迦牟尼如来应供</a><a name="0856c27" id="0856c27">等正觉临当灭度。供饭彼佛及比丘僧。汝等</a><a name="0856c28" id="0856c28">并自请决所疑。即时大身菩萨稽首佛足右</a><a name="0856c29" id="0856c29">绕讫合掌受教。与无央数阿僧祇菩萨摩诃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120856b.htm'><img src='up.gif' border=0></a>
<a href='T120857a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>