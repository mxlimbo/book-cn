<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0749a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷22)</font> <font face='Arial'>T12, p0749a</h2></font><hr>
<span class='old'>
</a><a name="0748c28" id="0748c28">因亦作果。果亦作因。以是义故。一切诸法</a><a name="0748c29" id="0748c29">无有定相。若使涅槃从因生者。因无常故</span><a name="0749a01" id="0749a01">果亦无常。而是涅槃不从因生体非是果。</a><a name="0749a02" id="0749a02">是故为常。善男子。以是义故。涅槃之体无</a><a name="0749a03" id="0749a03">定无果。善男子。夫涅槃者亦可言定亦可</a><a name="0749a04" id="0749a04">言果。云何为定。一切诸佛所有涅槃常乐</a><a name="0749a05" id="0749a05">我净。是故为定。无生老坏。是故为定一阐</a><a name="0749a06" id="0749a06">提等犯四重禁诽谤方等。作五逆罪舍除</a><a name="0749a07" id="0749a07">本心。必定得故。是故为定。善男子。如汝所</a><a name="0749a08" id="0749a08">言。若人闻我说大涅槃一字一句得阿耨多</a><a name="0749a09" id="0749a09">罗三藐三菩提者。汝于是义犹未解了。汝</a><a name="0749a10" id="0749a10">当谛听。吾当为汝更分别之。善男子。若</a><a name="0749a11" id="0749a11">有善男子善女人。闻大涅槃一字一句。不</a><a name="0749a12" id="0749a12">作字相。不作句相。不作闻相。不作佛相。</a><a name="0749a13" id="0749a13">不作说相。如是义者名无相相。以无相相</a><a name="0749a14" id="0749a14">故得阿耨多罗三藐三菩提。善男子。如汝所</a><a name="0749a15" id="0749a15">言。闻恶声故至三涂者。是义不然。何以</a><a name="0749a16" id="0749a16">故。非以恶声而至三涂。当知是果乃是恶</a><a name="0749a17" id="0749a17">心。所以者何有善男子善女人等。虽闻恶</a><a name="0749a18" id="0749a18">声心不生恶。是故当知非因恶声生三</a><a name="0749a19" id="0749a19">趣中。而诸众生因烦恼结。恶心滋多生三恶</a><a name="0749a20" id="0749a20">趣。非因恶声。若声有定相。诸有闻者一切</a><a name="0749a21" id="0749a21">悉应生于恶心。或有生者有不生者。是故</a><a name="0749a22" id="0749a22">当知声无定相。以无定故。虽复因之不</a><a name="0749a23" id="0749a23">生恶心</a><a name="0749a24" id="0749a24"><p>世尊。声若无定。云何菩萨昔所不闻而今</a><a name="0749a25" id="0749a25">得闻</a><a name="0749a26" id="0749a26"><p>善男子。声无定相。昔所不闻令诸菩萨而</a><a name="0749a27" id="0749a27">今得闻。以是义故。我作是说。昔所不闻</a><a name="0749a28" id="0749a28">而今得闻。善男子。云何昔所不见而今得</a><a name="0749a29" id="0749a29">见善男子。菩萨摩诃萨修大涅槃微妙经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120748c.htm'><img src='up.gif' border=0></a>
<a href='T120749b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>