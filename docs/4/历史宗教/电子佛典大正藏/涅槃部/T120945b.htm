<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0945b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷1)</font> <font face='Arial'>T12, p0945b</h2></font><hr>
<span class='old'>
<p><p><p></span><a name="0945b01" id="0945b01"></a><a name="0945b02" id="0945b02"><p><b>　　<A NAME="n445"></A>No. 380</b></a><a name="0945b03" id="0945b03"><p class='juan'>
大悲经卷第一</p>
</a><a name="0945b04" id="0945b04"></a><a name="0945b05" id="0945b05"><p><span class='byline'>　　　　高齐天竺三藏那连提耶舍					译</span><br></a><a name="0945b06" id="0945b06"><p><b>　　<A NAME="n447"></A>梵天品第一</b></a><a name="0945b07" id="0945b07"><p>如是我闻。一时佛在拘尸那城力士生地娑</a><a name="0945b08" id="0945b08">罗双树间。尔时世尊临般涅槃。告慧命阿难</a><a name="0945b09" id="0945b09">言。汝可于娑罗双树间安置敷具。如师子王</a><a name="0945b10" id="0945b10">右胁卧法。吾今后夜当般涅槃。阿难。我已</a><a name="0945b11" id="0945b11">究竟涅槃。断除一切有为言说。我已作佛事</a><a name="0945b12" id="0945b12">已。说甘露无有窟宅。寂灭定甚深微妙难见</a><a name="0945b13" id="0945b13">难觉难可测量。明智所知诸贤圣法。我已</a><a name="0945b14" id="0945b14">三转无上法轮。若有沙门婆罗门。若天若魔</a><a name="0945b15" id="0945b15">若梵若人。以世共法无能转者。我已击法</a><a name="0945b16" id="0945b16">鼓吹法蠡建法幢。置法船作法桥降法雨。</a><a name="0945b17" id="0945b17">我已光照三千大千世界灭除大闇。开示众</a><a name="0945b18" id="0945b18">生解脱正道充益天人。所应度者皆悉已度。</a><a name="0945b19" id="0945b19">我已降伏一切外道及诸异论。动魔宫殿摧</a><a name="0945b20" id="0945b20">魔势力。大师子吼作诸佛事。建丈夫业满本</a><a name="0945b21" id="0945b21">誓愿。护持法眼教大声闻授菩萨记。为于未</a><a name="0945b22" id="0945b22">来佛眼不断故。阿难。我今于后更无所作唯</a><a name="0945b23" id="0945b23">般涅槃</a><a name="0945b24" id="0945b24"><p>尔时阿难闻是语已。为忧箭所射极大愁恼。</a><a name="0945b25" id="0945b25">悲泣流泪白佛言。世尊婆伽婆。涅槃太速。修</a><a name="0945b26" id="0945b26">伽陀。涅槃太速。世间眼灭世间孤独。世间无</a><a name="0945b27" id="0945b27">救无有导师。尔时佛告慧命阿难。止莫忧悲。</a><a name="0945b28" id="0945b28">阿难。生法有法有为法坏法。若不灭者无有</a><a name="0945b29" id="0945b29">是处。我昔告汝。一切所爱称意等事必有离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120945a.htm'><img src='up.gif' border=0></a>
<a href='T120945c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>