<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0784c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷27)</font> 师子吼菩萨品第二十三之一 <font face='Arial'>T12, p0784c</h2></font><hr>
<span class='old'>
</a><a name="0784b28" id="0784b28">生皆同无明因缘于行不可说言一人无</a><a name="0784b29" id="0784b29">明因缘行已其余应无。一切众生悉有无明</span><a name="0784c01" id="0784c01">因缘于行。是故说言十二因缘一切平等。众</a><a name="0784c02" id="0784c02">生所修无漏正道亦复如是。等断众生烦恼</a><a name="0784c03" id="0784c03">四生诸界有道。以是义故名为平等。其</a><a name="0784c04" id="0784c04">有证者彼此知见无有障碍。是故得名萨</a><a name="0784c05" id="0784c05">婆若智</a><a name="0784c06" id="0784c06"><p>师子吼言。一切众生身不一种。或有天身。</a><a name="0784c07" id="0784c07">或有人身畜生饿鬼地狱之身。如是多身差</a><a name="0784c08" id="0784c08">别非一。云何而言佛性为一。佛言。善男子。</a><a name="0784c09" id="0784c09">譬如有人置毒乳中乃至醍醐皆悉有毒。</a><a name="0784c10" id="0784c10">乳不名酪。酪不名乳。乃至醍醐亦复如</a><a name="0784c11" id="0784c11">是。名字虽变毒性不失。遍五味中皆悉如</a><a name="0784c12" id="0784c12">是。若服醍醐亦能杀人。实不置毒于醍</a><a name="0784c13" id="0784c13">醐中。众生佛性亦复如是。虽处五道受别</a><a name="0784c14" id="0784c14">异身。而是佛性常一无变</a><a name="0784c15" id="0784c15"><p>师子吼言。世尊。十六大国有六大城。所谓舍</a><a name="0784c16" id="0784c16">婆提城。婆枳多城。瞻婆城。毗舍离城。波罗奈</a><a name="0784c17" id="0784c17">城。王舍城。如是六城世中最大。何故如来舍</a><a name="0784c18" id="0784c18">之在此边地弊恶极陋隘小拘尸那城。入</a><a name="0784c19" id="0784c19">般涅槃</a><a name="0784c20" id="0784c20"><p>善男子。汝不应言拘尸那城边地弊恶最</a><a name="0784c21" id="0784c21">陋隘小。应言是城微妙功德之所庄严。何</a><a name="0784c22" id="0784c22">以故。诸佛菩萨所行处故。善男子。如贱人</a><a name="0784c23" id="0784c23">舍。王若过者则应赞叹。是舍严丽福德成就。</a><a name="0784c24" id="0784c24">乃令大王回驾临顾。善男子。如人重病服</a><a name="0784c25" id="0784c25">秽弊药服已病愈。即应欢喜赞叹是药最上</a><a name="0784c26" id="0784c26">最妙能愈我病。善男子。如人乘船在大海</a><a name="0784c27" id="0784c27">中。其船卒坏无所依倚。因倚死尸得到</a><a name="0784c28" id="0784c28">彼岸。到彼岸已应大欢喜赞叹是尸我赖</a><a name="0784c29" id="0784c29">相遇而得安隐。拘尸那城亦复如是。乃是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120784b.htm'><img src='up.gif' border=0></a>
<a href='T120785a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>