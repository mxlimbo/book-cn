<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0581c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷37)</font> 迦叶菩萨品第十二之一 <font face='Arial'>T12, p0581c</h2></font><hr>
<span class='old'>
</a><a name="0581b28" id="0581b28">处于一切法所。为具足有为分有耶。若具足</a><a name="0581b29" id="0581b29">有。当知余处则无虚空。若分有者。则是彼此</span><a name="0581c01" id="0581c01">可数之法。若是可数当知无常。善男子。若有</a><a name="0581c02" id="0581c02">人说虚空无碍与有并合。又复说言虚空在</a><a name="0581c03" id="0581c03">物如器中果。二俱不然。何以故。若言并合则</a><a name="0581c04" id="0581c04">有三种。一异业合。如飞鸟集树。二共业合。</a><a name="0581c05" id="0581c05">如两羊相触。三已合共合。如二双指合在一</a><a name="0581c06" id="0581c06">处。若言异业共合异则有二。一是物业。二虚</a><a name="0581c07" id="0581c07">空业。若空业合物空则无常。若物业合空物</a><a name="0581c08" id="0581c08">则不遍。如其不遍是亦无常。若言虚空是常。</a><a name="0581c09" id="0581c09">其性不动与动物合者。是义不然。何以故。虚</a><a name="0581c10" id="0581c10">空若常物亦应常。物若无常空亦无常。若言</a><a name="0581c11" id="0581c11">虚空亦常无常无有是处。若共业合是义不</a><a name="0581c12" id="0581c12">然。何以故。虚空名遍。若与业合业亦应遍。</a><a name="0581c13" id="0581c13">若是遍者应一切遍。若一切遍应一切合。不</a><a name="0581c14" id="0581c14">应说有合与不合。若言已合共合如二双指</a><a name="0581c15" id="0581c15">合。是义不然。何以故。先无有合后方合故。先</a><a name="0581c16" id="0581c16">无后有是无常法。是故不得说言虚空已合</a><a name="0581c17" id="0581c17">共合。如世间法先无后有是物无常。虚空若</a><a name="0581c18" id="0581c18">尔亦应无常。若言虚空在物如器中果。是义</a><a name="0581c19" id="0581c19">不然。何以故。如是虚空先无器时在何处住。</a><a name="0581c20" id="0581c20">若有住处虚空则多。如其多者云何言常言</a><a name="0581c21" id="0581c21">一言遍。若使虚空离空有住。有物亦应离虚</a><a name="0581c22" id="0581c22">空住。是故当知无有虚空。善男子。若有说言</a><a name="0581c23" id="0581c23">指住之处名为虚空。当知虚空是无常法。何</a><a name="0581c24" id="0581c24">以故。指有四方若有四方。当知虚空亦有四</a><a name="0581c25" id="0581c25">方。一切常法都无方所。以有方故虚空无常。</a><a name="0581c26" id="0581c26">若是无常不离五阴。要离五阴是无所有。善</a><a name="0581c27" id="0581c27">男子。有法若从因缘住者。当知是法名为无</a><a name="0581c28" id="0581c28">常。善男子。譬如一切众生树木因地而住。地</a><a name="0581c29" id="0581c29">无常故因地之物次第无常。善男子。如地因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120581b.htm'><img src='up.gif' border=0></a>
<a href='T120582a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>