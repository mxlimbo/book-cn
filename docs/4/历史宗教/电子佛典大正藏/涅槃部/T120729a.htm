<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0729a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷18)</font> 婴儿行品第二十一 <font face='Arial'>T12, p0729a</h2></font><hr>
<span class='old'>
</a><a name="0728c28" id="0728c28">诸事。菩萨摩诃萨亦复如是。菩萨不造生</a><a name="0728c29" id="0728c29">死作业。是名不作大事大事者即五逆也。</span><a name="0729a01" id="0729a01">菩萨摩诃萨终不造作五逆重罪。小事者</a><a name="0729a02" id="0729a02">即二乘心。菩萨终不退菩提心而作声闻</a><a name="0729a03" id="0729a03">辟支佛乘。又婴儿行者。如彼婴儿啼哭之</a><a name="0729a04" id="0729a04">时。父母即以杨树黄叶而语之言。莫啼莫</a><a name="0729a05" id="0729a05">啼我与汝金。婴儿见已生真金想便止不</a><a name="0729a06" id="0729a06">啼。然此杨叶实非金也。木牛木马木男木</a><a name="0729a07" id="0729a07">女婴儿见已。亦复生于男女等想即止不</a><a name="0729a08" id="0729a08">啼。实非男女以作如是男女想故。名曰</a><a name="0729a09" id="0729a09">婴儿。如来亦尔。若有众生欲造众恶。如来</a><a name="0729a10" id="0729a10">为说三十三天常乐我净端正自恣。于妙宫</a><a name="0729a11" id="0729a11">殿受五欲乐。六根所对无非是乐。众生</a><a name="0729a12" id="0729a12">闻有如是乐故。心生贪乐止不为恶。勤</a><a name="0729a13" id="0729a13">作三十三天善业。实是生死无常无乐无</a><a name="0729a14" id="0729a14">我无净。为度众生方便说言常乐我净。又</a><a name="0729a15" id="0729a15">婴儿者。若有众生厌生死时。如来则为说</a><a name="0729a16" id="0729a16">于二乘。然实无有二乘之实。以二乘故知</a><a name="0729a17" id="0729a17">生死过见涅槃乐。以是见故。则能自知有</a><a name="0729a18" id="0729a18">断不断有真不真有修不修有得不得。善</a><a name="0729a19" id="0729a19">男子。如彼婴儿于非金中而生金想。如来</a><a name="0729a20" id="0729a20">亦尔。于不净中而说为净。如来已得第一</a><a name="0729a21" id="0729a21">义故则无虚妄。如彼婴儿于非牛马作牛</a><a name="0729a22" id="0729a22">马想。若有众生于非道中作真道想。如来</a><a name="0729a23" id="0729a23">亦说非道为道非道之中实无有道。以能</a><a name="0729a24" id="0729a24">生道微因缘故。说非道为道。如彼婴儿于</a><a name="0729a25" id="0729a25">木男女生男女想。如来亦尔。知非众生说</a><a name="0729a26" id="0729a26">众生相。而实无有众生相也。若佛如来</a><a name="0729a27" id="0729a27">说无众生。一切众生则堕邪见。是故如来说</a><a name="0729a28" id="0729a28">有众生。于众生中作众生相者。则不能</a><a name="0729a29" id="0729a29">破众生相也。若于众生破众生相者。是则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120728c.htm'><img src='up.gif' border=0></a>
<a href='T120729b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>