<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0606a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷1)</font> 序品第一 <font face='Arial'>T12, p0606a</h2></font><hr>
<span class='old'>
</a><a name="0605c28" id="0605c28">大乘。既自充足复能充足余渴仰者。善能摄</a><a name="0605c29" id="0605c29">取无上智慧。爱乐大乘守护大乘。善能随</span><a name="0606a01" id="0606a01">顺一切世间。度未度者。解未解者。绍三宝</a><a name="0606a02" id="0606a02">种使不断绝。于未来世当转法轮。以大</a><a name="0606a03" id="0606a03">庄严而自庄严。心常深味清净戒行。悉能</a><a name="0606a04" id="0606a04">成就如是功德。于诸众生生大悲心。平等</a><a name="0606a05" id="0606a05">无二如视一子。亦于晨朝日初出时。为欲</a><a name="0606a06" id="0606a06">阇毗如来身故。人人各取香木万束。栴</a><a name="0606a07" id="0606a07">檀沉水牛头栴檀天木香等。是一一木文理</a><a name="0606a08" id="0606a08">及附。皆有七宝微妙光明。譬如种种杂彩</a><a name="0606a09" id="0606a09">画饰。以佛力故有是妙色青黄赤白。为诸</a><a name="0606a10" id="0606a10">众生之所乐见。诸木皆以种种香涂。郁金</a><a name="0606a11" id="0606a11">沉水及胶香等。散以诸花而为庄严。优钵</a><a name="0606a12" id="0606a12">罗花拘物头花波头摩花分陀利花。诸香木</a><a name="0606a13" id="0606a13">上悬五色幡。柔软微妙犹如天衣憍奢耶衣</a><a name="0606a14" id="0606a14">刍摩缯彩。是诸香木载以宝车。是诸宝车</a><a name="0606a15" id="0606a15">出种种光青黄赤白。辕辐皆以七宝厕</a><a name="0606a16" id="0606a16">填。是一一车驾以四马。是一一马骏疾如</a><a name="0606a17" id="0606a17">风。一一车前竖立五十七宝妙幢。真金罗</a><a name="0606a18" id="0606a18">网弥覆其上。一一宝车复有五十微妙宝盖。</a><a name="0606a19" id="0606a19">一一车上垂诸花鬘。优钵罗花拘物头花波</a><a name="0606a20" id="0606a20">头摩花分陀利花。其花纯以真金为叶金刚</a><a name="0606a21" id="0606a21">为台。是花台中多有黑蜂。游集其中欢娱</a><a name="0606a22" id="0606a22">受乐。又出妙音。所谓无常苦空无我。是音</a><a name="0606a23" id="0606a23">声中复说菩萨本所行道。复有种种歌舞伎</a><a name="0606a24" id="0606a24">乐筝笛箜篌箫瑟鼓吹。是乐音中复出是言。</a><a name="0606a25" id="0606a25">苦哉苦哉世间虚空。一一车前有优婆塞</a><a name="0606a26" id="0606a26">擎四宝案。是诸案上有种种花。优钵罗花拘</a><a name="0606a27" id="0606a27">物头花波头摩花分陀利花。郁金诸香及余</a><a name="0606a28" id="0606a28">薰香微妙第一。诸优婆塞为佛及僧。办诸食</a><a name="0606a29" id="0606a29">具种种备足。皆是栴檀沉水香薪。八功德水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120605c.htm'><img src='up.gif' border=0></a>
<a href='T120606b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>