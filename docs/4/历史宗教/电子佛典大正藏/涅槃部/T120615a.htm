<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0615a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷2)</font> 纯陀品第二 <font face='Arial'>T12, p0615a</h2></font><hr>
<span class='old'>
</a><a name="0614c28" id="0614c28">庆悦。佛赞纯陀。善哉善哉。能知如来示同</a><a name="0614c29" id="0614c29">众生方便涅槃。纯陀。汝今当听。如娑罗娑</span><a name="0615a01" id="0615a01">鸟春阳之月皆共集彼阿耨达池。诸佛亦尔</a><a name="0615a02" id="0615a02">皆至是处。纯陀。汝今不应思惟诸佛长寿</a><a name="0615a03" id="0615a03">短寿。一切诸法皆如幻相。如来在中以方便</a><a name="0615a04" id="0615a04">力无所染着。何以故。诸佛法尔。纯陀。我今</a><a name="0615a05" id="0615a05">受汝所献供养。为欲令汝度脱生死诸有</a><a name="0615a06" id="0615a06">漏故。若诸人天于此最后供养我者。悉</a><a name="0615a07" id="0615a07">皆当得不动果报常受安乐。何以故。我是</a><a name="0615a08" id="0615a08">众生良福田故。汝若复欲为诸众生作福</a><a name="0615a09" id="0615a09">田者。速办所施不宜久停。尔时纯陀为诸</a><a name="0615a10" id="0615a10">众生得度脱故。低头饮泪而白佛言。善哉</a><a name="0615a11" id="0615a11">世尊。我若堪任为福田时。则能了知如来</a><a name="0615a12" id="0615a12">涅槃及非涅槃。我等今者及诸声闻缘觉智</a><a name="0615a13" id="0615a13">慧犹如蚊蚋。实不能量如来涅槃及非涅</a><a name="0615a14" id="0615a14">槃。尔时纯陀及其眷属。愁忧啼泣围绕如来。</a><a name="0615a15" id="0615a15">烧香散华尽心敬奉。寻与文殊从座而去</a><a name="0615a16" id="0615a16">供办食具</a><a name="0615a17" id="0615a17"><p><b>　　<A NAME="n318"></A>大般涅槃经哀叹品第三</b></a><a name="0615a18" id="0615a18"><p>纯陀去已未久之顷。是时此地六种震动。乃</a><a name="0615a19" id="0615a19">至梵世亦复如是。地动有二。或有地动或</a><a name="0615a20" id="0615a20">大地动。小动者名为地动。大动者名大地</a><a name="0615a21" id="0615a21">动。有小声者名曰地动。有大声者名大地</a><a name="0615a22" id="0615a22">动。独地动者名曰地动。山林河海一切动者</a><a name="0615a23" id="0615a23">名大地动。一向动者名曰地动。周回旋转</a><a name="0615a24" id="0615a24">名大地动。动名地动。动时能令众生心动</a><a name="0615a25" id="0615a25">名大地动。菩萨初从兜率天下阎浮提时。</a><a name="0615a26" id="0615a26">名大地动。从初生出家成阿耨多罗三藐</a><a name="0615a27" id="0615a27">三菩提转于法轮及般涅槃。名大地动。今</a><a name="0615a28" id="0615a28">日如来将入涅槃。是故此地如是大动。时</a><a name="0615a29" id="0615a29">诸天龙乾闼婆阿修罗迦楼罗紧那罗摩[<a href='javascript:showpic("images/023523.gif")'>目*侯</a>]罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120614c.htm'><img src='up.gif' border=0></a>
<a href='T120615b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>