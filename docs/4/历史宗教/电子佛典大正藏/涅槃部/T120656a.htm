<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0656a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷8)</font> 鸟喻品第十四 <font face='Arial'>T12, p0656a</h2></font><hr>
<span class='old'>
</a><a name="0655c28" id="0655c28">异法是常异法无常。乃至无我亦复如是</a><a name="0655c29" id="0655c29">迦叶菩萨白佛言。世尊。如来已离忧悲毒</span><a name="0656a01" id="0656a01">箭。夫忧悲者名为天。如来非天。忧悲者名</a><a name="0656a02" id="0656a02">为人。如来非人。忧悲者名二十五有。如来</a><a name="0656a03" id="0656a03">非二十五有。是故如来无有忧悲。何故称</a><a name="0656a04" id="0656a04">言如来忧悲。善男子。无想天者名为无想。</a><a name="0656a05" id="0656a05">若无想者则无寿命。若无寿命云何而有</a><a name="0656a06" id="0656a06">阴界诸入。以是义故。无想天寿不可说言</a><a name="0656a07" id="0656a07">有所住处。善男子。譬如树神依树而住。不</a><a name="0656a08" id="0656a08">得定言依枝依节依茎依叶。虽无定所</a><a name="0656a09" id="0656a09">不得言无。无想天寿亦复如是。善男子。</a><a name="0656a10" id="0656a10">佛法亦尔甚深难解。如来实无忧悲苦恼。而</a><a name="0656a11" id="0656a11">于众生起大慈悲。现有忧悲。视诸众生</a><a name="0656a12" id="0656a12">如罗[<a href='javascript:showpic("images/023523.gif")'>目*侯</a>]罗。复次善男子。无想天中所有寿命。</a><a name="0656a13" id="0656a13">唯佛能知非余所及。乃至非想非非想处亦</a><a name="0656a14" id="0656a14">复如是。迦叶如来之性清净无染犹如化</a><a name="0656a15" id="0656a15">身。云何当有忧悲苦恼。若言如来有忧</a><a name="0656a16" id="0656a16">悲者。云何能利一切众生弘广佛法。若言</a><a name="0656a17" id="0656a17">无者。云何而言等视众生如罗[<a href='javascript:showpic("images/023523.gif")'>目*侯</a>]罗。若不</a><a name="0656a18" id="0656a18">等视如罗[<a href='javascript:showpic("images/023523.gif")'>目*侯</a>]罗。如是之言则为虚妄。以是</a><a name="0656a19" id="0656a19">义故。善男子佛不可思议。法不可思议。众</a><a name="0656a20" id="0656a20">生佛性不可思议。无想天寿不可思议如来</a><a name="0656a21" id="0656a21">有忧及以无忧是佛境界。非诸声闻缘觉所</a><a name="0656a22" id="0656a22">知。善男子。譬如空中舍宅微尘不得住立。</a><a name="0656a23" id="0656a23">若言舍宅不因空住无有是处。以是义</a><a name="0656a24" id="0656a24">故。不可说舍住于虚空不住虚空。凡夫</a><a name="0656a25" id="0656a25">之人虽复说言舍住虚空。而是虚空实无</a><a name="0656a26" id="0656a26">所住。何以故性无住故。善男子。心亦如是</a><a name="0656a27" id="0656a27">不可说言住阴界入及以不住。无想天寿</a><a name="0656a28" id="0656a28">亦复如是。如来忧悲亦复如是。若无忧悲</a><a name="0656a29" id="0656a29">云何说言等视众生如罗[<a href='javascript:showpic("images/023523.gif")'>目*侯</a>]罗。若言有者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120655c.htm'><img src='up.gif' border=0></a>
<a href='T120656b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>