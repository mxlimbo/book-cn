<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0825b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷33)</font> 迦叶菩萨品第二十四之一 <font face='Arial'>T12, p0825b</h2></font><hr>
<span class='old'>
</a><a name="0825a29" id="0825a29">觉。何以故。正觉见道断烦恼故。正觉因果</a><a name="0825a30" id="0825a30">故。正觉共道及不共道故。斯陀含乃至阿罗</span><a name="0825b01" id="0825b01">汉亦复如是。善男子。是须陀洹凡有二种。</a><a name="0825b02" id="0825b02">一者利根。二者钝根。钝根之人人天七返。</a><a name="0825b03" id="0825b03">是钝根人复有五种。或有六返五四三二。</a><a name="0825b04" id="0825b04">利根之人现在获得须陀洹果至阿罗汉</a><a name="0825b05" id="0825b05">果。善男子。如汝所问。何因缘故须陀洹</a><a name="0825b06" id="0825b06">人喻以[<a href='javascript:showpic("images/046219.gif")'>鱼*昔</a>]鱼。善男子。<span class='corr'></span>[<a href='javascript:showpic("images/046219.gif")'>鱼*昔</a>]鱼有四事。一</a><a name="0825b07" id="0825b07">者骨细故轻。二者有翅故轻。三者乐见光</a><a name="0825b08" id="0825b08">明。四者衔物坚持。须陀洹人亦有四事。言</a><a name="0825b09" id="0825b09">骨细者喻烦恼微。言有翅者喻奢摩他</a><a name="0825b10" id="0825b10">毗婆舍那。乐见光明喻于见道。衔物坚持喻</a><a name="0825b11" id="0825b11">闻如来说无常苦无我不净坚持不舍。犹</a><a name="0825b12" id="0825b12">如魔王化作佛像。首罗长者见已心惊。魔</a><a name="0825b13" id="0825b13">见长者其心动已。即语长者。我先所说四</a><a name="0825b14" id="0825b14">真谛者是说不真。今当为汝更说五谛六</a><a name="0825b15" id="0825b15">阴十三入十九界。长者闻已寻观法相都无</a><a name="0825b16" id="0825b16">此理。是故坚持其心不动。迦叶菩萨白佛言。</a><a name="0825b17" id="0825b17">世尊。是须陀洹先得道故名须陀洹。以初</a><a name="0825b18" id="0825b18">果故名须陀洹。若先得道名须陀洹者。得</a><a name="0825b19" id="0825b19">苦法忍时何故不得名须陀洹。乃名为向。</a><a name="0825b20" id="0825b20">若以初果名须陀洹。外道之人先断烦恼</a><a name="0825b21" id="0825b21">至无所有处。修无漏道得阿那含果。何故</a><a name="0825b22" id="0825b22">不名为须陀洹。善男子。以初果故名须陀</a><a name="0825b23" id="0825b23">洹。如汝所问。外道之人先断烦恼至无所</a><a name="0825b24" id="0825b24">有处。修无漏道得阿那含。何故不名须陀</a><a name="0825b25" id="0825b25">洹者。善男子。以初果故名须陀洹。是人尔</a><a name="0825b26" id="0825b26">时具足八智及十六行。迦叶言。世尊。得阿</a><a name="0825b27" id="0825b27">那含人亦复如是亦得八智具十六行。何</a><a name="0825b28" id="0825b28">故不得名须陀洹。善男子。有漏十六行有</a><a name="0825b29" id="0825b29">二种。一者共二者不共。无漏十六行亦有二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120825a.htm'><img src='up.gif' border=0></a>
<a href='T120825c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>