<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0772b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷25)</font> 师子吼菩萨品第二十三之一 <font face='Arial'>T12, p0772b</h2></font><hr>
<span class='old'>
</a><a name="0772a28" id="0772a28">复次善男子。为多欲故亲近国王大臣长者</a><a name="0772a29" id="0772a29">刹利婆罗门毗舍首陀。自称我得须陀洹果</span><a name="0772b01" id="0772b01">至阿罗汉果为利养故。行住坐卧乃至大小</a><a name="0772b02" id="0772b02">便利。若见檀越犹行恭敬接引语言。破恶</a><a name="0772b03" id="0772b03">欲者名为少欲虽未能坏诸结烦恼。而能</a><a name="0772b04" id="0772b04">同于如来行处。是名知足。善男子。如是</a><a name="0772b05" id="0772b05">二法乃是念定近因缘也。常为师宗同学所</a><a name="0772b06" id="0772b06">赞。我亦常于处处经中。称美赞叹如是二</a><a name="0772b07" id="0772b07">法。若能具足是二法者。则得近于大涅槃</a><a name="0772b08" id="0772b08">门及五种乐。是名寂静。坚持戒者名为精</a><a name="0772b09" id="0772b09">进。有惭愧者名为正念。不见心相名为正</a><a name="0772b10" id="0772b10">定。不求诸法性相因缘。是名正慧。无有相</a><a name="0772b11" id="0772b11">故烦恼则断。是名解脱。称美如是大涅槃</a><a name="0772b12" id="0772b12">经。名赞解脱。善男子。是名菩萨摩诃萨安</a><a name="0772b13" id="0772b13">住十法。虽见佛性而不明了。善男子。如汝</a><a name="0772b14" id="0772b14">所问。十住菩萨以何眼故。虽见佛性而</a><a name="0772b15" id="0772b15">不了了。诸佛世尊以何眼故。见于佛性而</a><a name="0772b16" id="0772b16">得了了。善男子。慧眼见故不得明了。佛</a><a name="0772b17" id="0772b17">眼见故故得明了。为菩提行故则不了了。</a><a name="0772b18" id="0772b18">若无行故。则得了了。住十住故虽见不</a><a name="0772b19" id="0772b19">了。不住不去故得了了。菩萨摩诃萨智慧</a><a name="0772b20" id="0772b20">因故见不了了。诸佛世尊断因果故见则了</a><a name="0772b21" id="0772b21">了。一切觉者名为佛性。十住菩萨不得名</a><a name="0772b22" id="0772b22">为一切觉故。是故虽见而不明了。善男子。</a><a name="0772b23" id="0772b23">见有二种。一者眼见。二者闻见。诸佛世尊</a><a name="0772b24" id="0772b24">眼见佛性。如于掌中观阿摩勒。十住菩萨</a><a name="0772b25" id="0772b25">闻见佛性故不了了。十住菩萨唯能自知</a><a name="0772b26" id="0772b26">定得阿耨多罗三藐三菩提。而不能知一</a><a name="0772b27" id="0772b27">切众生悉有佛性</a><a name="0772b28" id="0772b28"><p class='juan'>
大般涅槃经卷第二十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120772a.htm'><img src='up.gif' border=0></a>
<a href='T120772c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>