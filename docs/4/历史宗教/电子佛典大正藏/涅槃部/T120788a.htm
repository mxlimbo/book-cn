<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0788a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷28)</font> 师子吼菩萨品第二十三之一 <font face='Arial'>T12, p0788a</h2></font><hr>
<span class='old'>
</a><a name="0787c28" id="0787c28">自在财利。二者恶名流布无外。三者不</a><a name="0787c29" id="0787c29">乐惠施穷乏。四者不乐见于四众。五者</span><a name="0788a01" id="0788a01">不得诸天之身。诸善男子。因不放逸能生</a><a name="0788a02" id="0788a02">世法出世间法。若有欲得阿耨多罗三藐三</a><a name="0788a03" id="0788a03">菩提者。应当勤修不放逸法。夫放逸者复</a><a name="0788a04" id="0788a04">得十三果报。何等十三。一者乐为世间作</a><a name="0788a05" id="0788a05">业。二者乐说无益之言。三者常乐久寝睡</a><a name="0788a06" id="0788a06">眠。四者乐说世间之事。五者常乐亲近</a><a name="0788a07" id="0788a07">恶友。六者懈怠懒惰。七者常为他人所</a><a name="0788a08" id="0788a08">轻。八者虽有所闻寻复忘失。九者乐处</a><a name="0788a09" id="0788a09">边地。十者不能调伏诸根。十一者食不</a><a name="0788a10" id="0788a10">知足。十二者不乐空寂。十三者所见不</a><a name="0788a11" id="0788a11">正。是名十三。善男子。夫放逸者。虽得近佛</a><a name="0788a12" id="0788a12">及佛弟子犹故为远。诸梨车子言。我等自</a><a name="0788a13" id="0788a13">知是放逸人。何以故。如其我等不放逸者。如</a><a name="0788a14" id="0788a14">来法王当出我土。时大会中有婆罗门子。</a><a name="0788a15" id="0788a15">名曰无胜。语诸梨车。善哉善哉。如汝所言。</a><a name="0788a16" id="0788a16">频婆娑罗王已获大利。如来世尊出其国土。</a><a name="0788a17" id="0788a17">犹如大池生妙莲花。虽生在水水不能污。</a><a name="0788a18" id="0788a18">诸梨车子。佛亦如是。虽生彼国不为世法</a><a name="0788a19" id="0788a19">之所滞碍。诸佛世尊无出无入。为众生</a><a name="0788a20" id="0788a20">故出现于世。不为世法之所滞碍。仁等</a><a name="0788a21" id="0788a21">自迷耽荒五欲。不知亲近往如来所。是故</a><a name="0788a22" id="0788a22">名为放逸之人。非佛出于摩伽陀国名放</a><a name="0788a23" id="0788a23">逸也。何以故。如来世尊犹彼日月。非为一</a><a name="0788a24" id="0788a24">人二人出世。时诸梨车闻是语已。寻发阿</a><a name="0788a25" id="0788a25">耨多罗三藐三菩提心。复作是言。善哉善哉。</a><a name="0788a26" id="0788a26">无胜童子。快说如是善妙之言。时诸梨车各</a><a name="0788a27" id="0788a27">各脱身所著一衣以施无胜。无胜受已转</a><a name="0788a28" id="0788a28">以奉我。复作是言。世尊。我从梨车得是衣</a><a name="0788a29" id="0788a29">物。唯愿如来。哀愍众生受我所献。我于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120787c.htm'><img src='up.gif' border=0></a>
<a href='T120788b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>