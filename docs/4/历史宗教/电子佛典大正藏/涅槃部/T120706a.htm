<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0706a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷15)</font> <font face='Arial'>T12, p0706a</h2></font><hr>
<span class='old'>
</a><a name="0705c28" id="0705c28">名人持。何故复名母为持耶。母能持</a><a name="0705c29" id="0705c29">子故名母持。菩萨摩诃萨知一切法名字</span><a name="0706a01" id="0706a01">句义亦复如是。辞无碍者。菩萨摩诃萨以</a><a name="0706a02" id="0706a02">种种辞演说一义。亦无有义。犹如男女舍</a><a name="0706a03" id="0706a03">宅车乘众生等名。何故无义。善男子。夫义者</a><a name="0706a04" id="0706a04">乃是菩萨诸佛境界。辞者凡夫境界。以知义</a><a name="0706a05" id="0706a05">故得辞无碍。乐说无碍者。菩萨摩诃萨知辞</a><a name="0706a06" id="0706a06">知义。故于无量阿僧祇劫。说辞说义而不</a><a name="0706a07" id="0706a07">可尽。是名乐说无碍。善男子。菩萨摩诃萨</a><a name="0706a08" id="0706a08">于无量无边阿僧祇劫修行世谛。以修行</a><a name="0706a09" id="0706a09">故知法无碍。复于无量阿僧祇劫修第一</a><a name="0706a10" id="0706a10">义谛故。得义无碍。亦于无量阿僧祇劫习</a><a name="0706a11" id="0706a11">毗伽罗那论故。得辞无碍。亦于无量阿僧</a><a name="0706a12" id="0706a12">祇劫修习说世谛论故。得乐说无碍。善男</a><a name="0706a13" id="0706a13">子。声闻缘觉若有得是四无碍者。无有是</a><a name="0706a14" id="0706a14">处。善男子。九部经中我说声闻缘觉之人有</a><a name="0706a15" id="0706a15">四无碍。声闻缘觉真实无有。何以故。菩萨</a><a name="0706a16" id="0706a16">摩诃萨为度众生故修如是四无碍智。缘</a><a name="0706a17" id="0706a17">觉之人修寂灭法志乐独处。若化众生但</a><a name="0706a18" id="0706a18">现神通。终日默然无所宣说。云何当有四</a><a name="0706a19" id="0706a19">无碍智。何故默然而无所说。缘觉不能说</a><a name="0706a20" id="0706a20">法度人使得暖法顶法忍法世第一法须</a><a name="0706a21" id="0706a21">陀洹斯陀含阿那含阿罗汉辟支佛菩萨摩诃</a><a name="0706a22" id="0706a22">萨。不能令人发阿耨多罗三藐三菩提心。</a><a name="0706a23" id="0706a23">何以故。善男子。缘觉出世世间无有九部经</a><a name="0706a24" id="0706a24">典。是故缘觉无辞无碍乐说无碍。善男子。缘</a><a name="0706a25" id="0706a25">觉之人虽知诸法无法无碍。何以故。法无</a><a name="0706a26" id="0706a26">碍者名为知字。缘觉之人虽知文字无字</a><a name="0706a27" id="0706a27">无碍。何以故。不知常住二字法故。是故缘</a><a name="0706a28" id="0706a28">觉不得法无碍。虽知于义无义无碍。真知</a><a name="0706a29" id="0706a29">义者。知诸众生悉有佛性。佛性义者。名为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120705c.htm'><img src='up.gif' border=0></a>
<a href='T120706b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>