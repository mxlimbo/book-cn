<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0394 佛入涅槃密迹金刚力士哀恋经 1116b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 394 佛入涅槃密迹金刚力士哀恋经</font> <font face='Arial'>(卷1)</font> <font face='Arial'>T12, p1116b</h2></font><hr>
<span class='old'>
</a><a name="1116a28" id="1116a28">五内抽割心膂磨碎。躄踊闷绝。譬如岩崩</a><a name="1116a29" id="1116a29">颠堕于地。久乃醒悟即起而坐。涕哭哽噎</span><a name="1116b01" id="1116b01">歔欷而言。怪哉怪哉。死魔大恶。无量功德波</a><a name="1116b02" id="1116b02">罗蜜聚。为彼死魔之所灭坏。复作是言。唯愿</a><a name="1116b03" id="1116b03">真济请为我起。我今薄祐无依凭处。云何世</a><a name="1116b04" id="1116b04">尊。舍弃于我独入寂灭。自今已后永离哀</a><a name="1116b05" id="1116b05">颜。世尊寂静身口意业。更不可睹。更不得</a><a name="1116b06" id="1116b06">见。佛婆伽婆入于佛住。如来昔日入于佛住</a><a name="1116b07" id="1116b07">三昧之时。威德光显倍常殊妙。佛面鲜泽过</a><a name="1116b08" id="1116b08">于莲华新开敷时。如日初出照于朝阳。如是</a><a name="1116b09" id="1116b09">胜面更不可见。如来处于大众。出大雷音微</a><a name="1116b10" id="1116b10">妙之声。更不可闻。诚言无二。离过患说。无谄</a><a name="1116b11" id="1116b11">伪说。易解了说。众所爱说。世界之中灭除诸</a><a name="1116b12" id="1116b12">恶。至甘露城无过佛法。咄哉真济永入涅槃。</a><a name="1116b13" id="1116b13">使诸众生无有救护。处于生死大旷野中。又</a><a name="1116b14" id="1116b14">无眼目离于导师谁示其道。如来密云能雨</a><a name="1116b15" id="1116b15">甘露。为无常风之所吹灭。一切众生爱火所</a><a name="1116b16" id="1116b16">烧。而于今者佛入涅槃。谁雨法雨灭其爱火。</a><a name="1116b17" id="1116b17">如来于今灭于有为得无上道。为于众生作</a><a name="1116b18" id="1116b18">大医王。一切世界为烦恼病之所患苦。今入</a><a name="1116b19" id="1116b19">涅槃。谁当矜愍化以正道。疗诸众生结使之</a><a name="1116b20" id="1116b20">疾。如来世尊名为知恩念于恩者。我从处胎</a><a name="1116b21" id="1116b21">以来。随逐如来如影随形。调和奉顺不曾违</a><a name="1116b22" id="1116b22">阙。云何不感我之至心。便见孤弃如背恩者。</a><a name="1116b23" id="1116b23">呜呼怪哉。咄哉大苦。此金刚杵当用护谁。即</a><a name="1116b24" id="1116b24">便掷弃。自今以往当奉侍谁。谁当慈愍训诲</a><a name="1116b25" id="1116b25">于我。更于何时得睹尊颜。护世之王为显甘</a><a name="1116b26" id="1116b26">露。故遣我来拥护于佛。如何今日卒舍我等</a><a name="1116b27" id="1116b27">入于涅槃。我所有命依佛而存。一旦舍我。当</a><a name="1116b28" id="1116b28">依于谁得存此命。咄哉真济矜愍一切。常说</a><a name="1116b29" id="1116b29">妙法教照愚冥。何故今者而卒不言。如来所</a><a name="1116b30" id="1116b30">知一切种智过一切上。恒于众生有缘之者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121116a.htm'><img src='up.gif' border=0></a>
<a href='T121116c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>