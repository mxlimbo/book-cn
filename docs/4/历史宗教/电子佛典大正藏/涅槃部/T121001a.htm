<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0382 集一切福德三昧经 1001a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 382 集一切福德三昧经</font> <font face='Arial'>(卷3)</font> <font face='Arial'>T12, p1001a</h2></font><hr>
<span class='old'>
</a><a name="1000c28" id="1000c28">切诸法想着。名之为忍。是忍亦不在于眼色</a><a name="1000c29" id="1000c29">耳声鼻香舌味身触意法数中。无尽不尽名</span><a name="1001a01" id="1001a01">之为忍。是忍亦复不离是界。是名为忍。说</a><a name="1001a02" id="1001a02">是忍时有五百菩萨本先佛所种诸善根。得</a><a name="1001a03" id="1001a03">无生忍。作如是言。此集一切福德三昧。能令</a><a name="1001a04" id="1001a04">我等住于所住。亦令我等满无量法。世尊。</a><a name="1001a05" id="1001a05">菩萨摩诃萨应至心听甚深诸法应当修集。</a><a name="1001a06" id="1001a06">尔时那罗延菩萨问文殊师利。云何菩萨于</a><a name="1001a07" id="1001a07">是深法所作已办。文殊师利言。若有菩萨知</a><a name="1001a08" id="1001a08">一切法无作无不作。是名菩萨所作已办。若</a><a name="1001a09" id="1001a09">知一切诸法无行作已不执不作无忘。是名</a><a name="1001a10" id="1001a10">菩萨所作已办。若是菩萨随所作无恩。是名</a><a name="1001a11" id="1001a11">知恩。有为无为不生高下。不得作者亦有所</a><a name="1001a12" id="1001a12">作。谓作布施住于回向。亦不得施不得菩提</a><a name="1001a13" id="1001a13">不得自他。是名菩萨所作已办。守护净戒回</a><a name="1001a14" id="1001a14">向菩提亦不得戒。修行忍进禅定智慧亦不</a><a name="1001a15" id="1001a15">得慧。是名菩萨所作已办。若不得身口意善</a><a name="1001a16" id="1001a16">业。知是菩萨所作已办。若不得身不得口意</a><a name="1001a17" id="1001a17">所集庄严知是菩萨所作已办。尔时常精进</a><a name="1001a18" id="1001a18">菩萨语文殊师利。我亦欲说菩萨摩诃萨所</a><a name="1001a19" id="1001a19">作已办。文殊师利言。善男子。今正是时汝便</a><a name="1001a20" id="1001a20">可说。常精进菩萨语文殊师利言。若菩萨能</a><a name="1001a21" id="1001a21">令一众生入佛法中。如是菩萨所作已办。若</a><a name="1001a22" id="1001a22">有菩萨受众生食若施与他。不以畏故皆悉。</a><a name="1001a23" id="1001a23">摄在无上菩提。是名菩萨福田清净。若彼施</a><a name="1001a24" id="1001a24">者及与受者如法而作。是名菩萨二俱清净。</a><a name="1001a25" id="1001a25">若是菩萨以佛音声令他得闻。自住施戒忍</a><a name="1001a26" id="1001a26">进禅慧作正忆念。于大众中说六波罗蜜。令</a><a name="1001a27" id="1001a27">他得闻忆念受持如此善根。知是菩萨所作</a><a name="1001a28" id="1001a28">已办能消供养。若是菩萨修行忍辱。若为怨</a><a name="1001a29" id="1001a29">贼旃陀罗等之所骂辱。不嗔不恼。为是众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121000c.htm'><img src='up.gif' border=0></a>
<a href='T121001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>