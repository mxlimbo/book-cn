<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0544b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷30)</font> 师子吼菩萨品第十一之一 <font face='Arial'>T12, p0544b</h2></font><hr>
<span class='old'>
</a><a name="0544a28" id="0544a28">实无见者受者。众生颠倒言有见者及以受</a><a name="0544a29" id="0544a29">者。以是义故。一切众生所见颠倒。诸佛菩萨</span><a name="0544b01" id="0544b01">所见真实。六师。若言色是我者。是亦不然。</a><a name="0544b02" id="0544b02">何以故。色实非我。色若是我不应而得丑陋</a><a name="0544b03" id="0544b03">形貌。何故复有四姓差别。悉不一种婆罗门</a><a name="0544b04" id="0544b04">耶。何故属他不得自在。诸根缺陋生不具足。</a><a name="0544b05" id="0544b05">何故不作诸天之身。而受地狱畜生饿鬼种</a><a name="0544b06" id="0544b06">种诸身。若不能得随意作者。当知。必定无有</a><a name="0544b07" id="0544b07">我也。以无我故名为无常。无常故苦。苦故为</a><a name="0544b08" id="0544b08">空。空故颠倒。以颠倒故一切众生轮转生死。</a><a name="0544b09" id="0544b09">受想行识亦复如是。六师。如来世尊永断色</a><a name="0544b10" id="0544b10">缚乃至识缚。是故名为常乐我净。复次色者</a><a name="0544b11" id="0544b11">即是因缘。若因缘者则名无我。若无我者</a><a name="0544b12" id="0544b12">名为苦空。如来之身非是因缘。非因缘故则</a><a name="0544b13" id="0544b13">名有我。若有我者即常乐净。六师复言。瞿</a><a name="0544b14" id="0544b14">昙。色亦非我乃至识亦非我。我者遍一切处</a><a name="0544b15" id="0544b15">犹如虚空。佛言。若遍有者则不应言我初不</a><a name="0544b16" id="0544b16">见。若初不见则知是见本无今有。若本无今</a><a name="0544b17" id="0544b17">有是名无常。若无常者云何言遍。若遍有者</a><a name="0544b18" id="0544b18">五道之中应具有身。若有身者应各受报。若</a><a name="0544b19" id="0544b19">各受报云何而言转受人天。汝言遍者一耶</a><a name="0544b20" id="0544b20">多耶。我若一者则无父子怨亲中人。我若多</a><a name="0544b21" id="0544b21">者一切众生所有五根悉应平等。所有业慧</a><a name="0544b22" id="0544b22">亦应如是。若如是者云何说言根有具足不</a><a name="0544b23" id="0544b23">具足者。善业恶业愚智差别。瞿昙。众生我者</a><a name="0544b24" id="0544b24">无有边际。法与非法则有分齐。众生修法则</a><a name="0544b25" id="0544b25">得好身。若行非法则得恶身。以是义故。众生</a><a name="0544b26" id="0544b26">业果不得无差</a><a name="0544b27" id="0544b27"><p>佛言。善男子。法与非法若如是者我则不</a><a name="0544b28" id="0544b28">遍。我若遍者则应悉到。如其到者修善之人</a><a name="0544b29" id="0544b29">亦应有恶。行恶之人亦应有善。若不尔者云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120544a.htm'><img src='up.gif' border=0></a>
<a href='T120544c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>