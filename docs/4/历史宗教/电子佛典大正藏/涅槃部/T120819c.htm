<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0819c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷32)</font> 迦叶菩萨品第二十四之一 <font face='Arial'>T12, p0819c</h2></font><hr>
<span class='old'>
</a><a name="0819b28" id="0819b28">有。子未出牙。是故名无。以是义故亦有</a><a name="0819b29" id="0819b29">亦无。所以者何。时节有异其体是一。众生佛</span><a name="0819c01" id="0819c01">性亦复如是。若言众生中别有佛性者。是</a><a name="0819c02" id="0819c02">义不然。何以故。众生即佛性。佛性即众生。</a><a name="0819c03" id="0819c03">直以时异有净不净。善男子。若有问言。是</a><a name="0819c04" id="0819c04">子能生果不是果能生子不。应定答言亦</a><a name="0819c05" id="0819c05">生不生。世尊。如世人说乳中有酪。是义云</a><a name="0819c06" id="0819c06">何。善男子。若有说言乳中有酪是名执着。</a><a name="0819c07" id="0819c07">若言无酪是名虚妄。离是二事应定说言</a><a name="0819c08" id="0819c08">亦有亦无。何故名有。从乳生酪。因即是乳</a><a name="0819c09" id="0819c09">果即是酪。是名为有。云何名无。色味各异</a><a name="0819c10" id="0819c10">服用不同。<span class='corr'>热</span>病服乳冷病服酪。乳生冷</a><a name="0819c11" id="0819c11">病酪生热病。善男子。若言乳中有酪性者。</a><a name="0819c12" id="0819c12">乳即是酪酪即是乳。其性是一何因缘故。乳</a><a name="0819c13" id="0819c13">在先出酪不先生。若有因缘一切世人何故</a><a name="0819c14" id="0819c14">不说。若无因缘何故酪不先出。若酪不先</a><a name="0819c15" id="0819c15">出。谁作次第乳酪生酥熟酥醍醐。是故知</a><a name="0819c16" id="0819c16">酪先无今有。若先无今有是无常法。善男子。</a><a name="0819c17" id="0819c17">若有说言。乳有酪性能生于酪。水无酪性</a><a name="0819c18" id="0819c18">故不生酪。是义不然。何以故。水草亦有乳</a><a name="0819c19" id="0819c19">酪之性。所以者何。因于水草则出乳酪。若</a><a name="0819c20" id="0819c20">言乳中定有酪性。水草无者是名虚妄。何</a><a name="0819c21" id="0819c21">以故。心不等故故言虚妄。善男子。若言乳</a><a name="0819c22" id="0819c22">中定有酪者。酪中亦应定有乳性。何因缘故</a><a name="0819c23" id="0819c23">乳中出酪酪不出乳。若无因缘当知是酪</a><a name="0819c24" id="0819c24">本无今有。是故智者应言乳中非有酪性</a><a name="0819c25" id="0819c25">非无酪性。善男子。是故如来于是经中说</a><a name="0819c26" id="0819c26">如是言。一切众生定有佛性。是名为着。若</a><a name="0819c27" id="0819c27">无佛性是名虚妄。智者应说众生佛性亦</a><a name="0819c28" id="0819c28">有亦无。善男子。四事和合生于眼识。何等为</a><a name="0819c29" id="0819c29">四。眼色明欲。是眼识性非眼非色非明非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120819b.htm'><img src='up.gif' border=0></a>
<a href='T120820a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>