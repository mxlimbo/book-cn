<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0366c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷1)</font> 寿命品第一 <font face='Arial'>T12, p0366c</h2></font><hr>
<span class='old'>
</a><a name="0366b28" id="0366b28">严。心常深味清净戒行。悉能成就如是功德。</a><a name="0366b29" id="0366b29">于诸众生生大悲心。平等无二如视一子。亦</span><a name="0366c01" id="0366c01">于晨朝日初出时。为欲阇毗如来身故。人人</a><a name="0366c02" id="0366c02">各取香木万束。栴檀沉水牛头栴檀天木香</a><a name="0366c03" id="0366c03">等。是一一木文理及附。皆有七宝微妙光明。</a><a name="0366c04" id="0366c04">譬如种种杂彩画饰。以佛力故有是妙色青</a><a name="0366c05" id="0366c05">黄赤白。为诸众生之所乐见。诸木皆以种种</a><a name="0366c06" id="0366c06">香涂。郁金沉水及胶香等。散以诸花而为庄</a><a name="0366c07" id="0366c07">严。优钵罗花。拘物头花。波头摩花。分陀利</a><a name="0366c08" id="0366c08">花诸香木上悬五色幡。柔软微妙犹如天衣。</a><a name="0366c09" id="0366c09">憍奢耶衣刍摩缯彩。是诸香木载以宝车。是</a><a name="0366c10" id="0366c10">诸宝车出种种光青黄赤白。辕轹皆以七宝</a><a name="0366c11" id="0366c11">厕填。是一一车驾以四马。是一一马骏疾如</a><a name="0366c12" id="0366c12">风。一一车前竖立五十七宝妙幢。真金罗网</a><a name="0366c13" id="0366c13">弥覆其上。一一宝车复有五十微妙宝盖。一</a><a name="0366c14" id="0366c14">一车上垂诸花鬘。优钵罗花。拘物头花。波</a><a name="0366c15" id="0366c15">头摩花。分陀利花其花纯以真金为叶。金刚</a><a name="0366c16" id="0366c16">为台。是花台中多有黑蜂。游集其中欢娱受</a><a name="0366c17" id="0366c17">乐。又出妙音所谓无常苦空无我。是音声中</a><a name="0366c18" id="0366c18">复说菩萨本所行道。复有种种歌舞伎乐筝</a><a name="0366c19" id="0366c19">笛箜篌箫瑟鼓吹。是乐音中复出是言。苦哉</a><a name="0366c20" id="0366c20">苦哉。世间空虚。一一车前有优婆塞擎四宝</a><a name="0366c21" id="0366c21">案。是诸案上有种种花。优钵罗花。拘物头</a><a name="0366c22" id="0366c22">花。波头摩花。分陀利花。郁金诸香及余薰</a><a name="0366c23" id="0366c23">香。微妙第一。诸优婆塞为佛及僧。办诸食</a><a name="0366c24" id="0366c24">具种种备足。皆是栴檀沉水香薪。八功德水</a><a name="0366c25" id="0366c25">之所成熟其食甘美有六种味。一苦二醋三</a><a name="0366c26" id="0366c26">甘四辛五碱六淡。复有三德。一者轻软。二</a><a name="0366c27" id="0366c27">者净洁。三者如法。作如是等种种庄严。至</a><a name="0366c28" id="0366c28">力士生处娑罗双树间。复以金沙遍布其地。</a><a name="0366c29" id="0366c29">以加陵伽衣钦婆罗衣及缯彩衣而覆沙上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120366b.htm'><img src='up.gif' border=0></a>
<a href='T120367a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>