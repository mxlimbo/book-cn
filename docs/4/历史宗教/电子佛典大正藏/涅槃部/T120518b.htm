<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0518b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷26)</font> 光明遍照高贵德王菩萨品第十之一 <font face='Arial'>T12, p0518b</h2></font><hr>
<span class='old'>
</a><a name="0518a28" id="0518a28">根。如是之义亦复不然。何以故。不断佛性故。</a><a name="0518a29" id="0518a29">如是佛性理不可断。云何佛说断诸善根。如</span><a name="0518b01" id="0518b01">佛往昔说十二部经。善有二种。一者常。二者</a><a name="0518b02" id="0518b02">无常。常者不断。无常者断。无常可断故堕地</a><a name="0518b03" id="0518b03">狱常不可断何故不遮佛性不断非一阐提。</a><a name="0518b04" id="0518b04">如来何以作如是说言一阐提。世尊。若因佛</a><a name="0518b05" id="0518b05">性发阿耨多罗三藐三菩提心。何故如来广</a><a name="0518b06" id="0518b06">为众生说十二部经。世尊。譬如四河从阿那</a><a name="0518b07" id="0518b07">婆踏多池出。若有天人诸佛世尊。说言是河</a><a name="0518b08" id="0518b08">不入大海当还本源。无有是处。菩提之心亦</a><a name="0518b09" id="0518b09">复如是。有佛性者。若闻不闻若戒非戒若施</a><a name="0518b10" id="0518b10">非施若修不修若智非智。悉皆应得阿耨多</a><a name="0518b11" id="0518b11">罗三藐三菩提。世尊。如优陀延山日从中出</a><a name="0518b12" id="0518b12">至于正南。日若念言我不至西还东方者。无</a><a name="0518b13" id="0518b13">有是处。佛性亦尔。若不闻不戒不施不修不</a><a name="0518b14" id="0518b14">智。不得阿耨多罗三藐三菩提者。无有是处。</a><a name="0518b15" id="0518b15">世尊。诸佛如来说因果性非有非无。如是之</a><a name="0518b16" id="0518b16">义是亦不然。何以故。如其乳中无酪性者则</a><a name="0518b17" id="0518b17">无有酪。尼拘陀子无五丈性者则不能生五</a><a name="0518b18" id="0518b18">丈之质。若佛性中无阿耨多罗三藐三菩提</a><a name="0518b19" id="0518b19">树者。云何能生阿耨多罗三藐三菩提树。以</a><a name="0518b20" id="0518b20">是义故。所说因果非有非无。如是之义云何</a><a name="0518b21" id="0518b21">相应</a><a name="0518b22" id="0518b22"><p>尔时世尊赞言。善哉善哉。善男子。世有二人</a><a name="0518b23" id="0518b23">甚为希有如优昙花。一者不行恶法。二者有</a><a name="0518b24" id="0518b24">罪能悔。如是之人甚为希有。复有二人。一者</a><a name="0518b25" id="0518b25">作恩。二者念恩。复有二人。一者咨受新法。二</a><a name="0518b26" id="0518b26">者温故不忘。复有二人。一者造新。二者修故。</a><a name="0518b27" id="0518b27">复有二人。一乐闻法。二乐说法。复有二人。一</a><a name="0518b28" id="0518b28">善问难。二善能答。善问难者汝身是也。善能</a><a name="0518b29" id="0518b29">答者谓如来也。善男子。因是善问即得转于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120518a.htm'><img src='up.gif' border=0></a>
<a href='T120518c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>