<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0897c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷6)</font> 随喜品第十八 <font face='Arial'>T12, p0897c</h2></font><hr>
<span class='old'>
</a><a name="0897b28" id="0897b28">一婴儿欲至他国。道遇大水泛涨流漫携儿</a><a name="0897b29" id="0897b29">而度水流漂急。不舍其儿母子俱溺。然彼女</span><a name="0897c01" id="0897c01">人曾作大恶。以护子功德命终生天。如是善</a><a name="0897c02" id="0897c02">男子。犯四重禁五无间业。深自悔责兴护法</a><a name="0897c03" id="0897c03">心。本作不善获恶之业。以护法故得为福田</a><a name="0897c04" id="0897c04">堪受信施。护法功德亦得大果。纯陀白佛言。</a><a name="0897c05" id="0897c05">世尊。若一阐提还生信心悔过三尊。若人施</a><a name="0897c06" id="0897c06">与得大果不。佛告纯陀。莫作是语。譬如有人</a><a name="0897c07" id="0897c07">食庵罗果。并取其核坏而食之。持彼空核种</a><a name="0897c08" id="0897c08">着地中。虽复溉灌终不得生。彼一阐提亦复</a><a name="0897c09" id="0897c09">如是。坏善种子欲令改悔生其善心。无有是</a><a name="0897c10" id="0897c10">处。是故名为一阐提也。布施持戒得大果者</a><a name="0897c11" id="0897c11">果亦不同。所以者何。布施声闻及辟支佛。所</a><a name="0897c12" id="0897c12">得果报皆有差别。唯施如来获最上果。是故</a><a name="0897c13" id="0897c13">说言。非一切施得大果报。纯陀白佛言。何</a><a name="0897c14" id="0897c14">故世尊而说此偈。佛告纯陀有因有缘。时王</a><a name="0897c15" id="0897c15">舍城有不信优婆塞奉事尼揵。而来问我布</a><a name="0897c16" id="0897c16">施之义。我摄彼故为说斯偈。当知如来方</a><a name="0897c17" id="0897c17">便密说为菩萨故。非是一切。悉能了知。是故</a><a name="0897c18" id="0897c18">菩萨人中之雄。当于如来有余说中分别其</a><a name="0897c19" id="0897c19">义。降伏一切诸犯戒人。如除稊稗害善苗者。</a><a name="0897c20" id="0897c20">复次善男子。如我所说偈</a><a name="0897c21" id="0897c21"><p class='lg'>　　一切江河必回曲　　　一切丛林必树木</a><br><a name="0897c22" id="0897c22">     　　一切女人必谄伪　　　一切大力必安乐　     </p></a><a name="0897c23" id="0897c23"><p>尔时文殊师利。即从坐起整衣服为佛作礼。</a><a name="0897c24" id="0897c24">而说偈言</a><a name="0897c25" id="0897c25"><p class='lg'>　　非一切河必回曲　　　非一切林必树木</a><br><a name="0897c26" id="0897c26">　　非悉女人心谄伪　　　非为大力悉安乐　</p></a><a name="0897c27" id="0897c27"><p>如是世尊略说法门非决定说。所以者何。此</a><a name="0897c28" id="0897c28">三千世界中阎浮提外余阎浮提。有正直河。</a><a name="0897c29" id="0897c29">其直如绳。从其西海直至东海。如方等阿含<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120897b.htm'><img src='up.gif' border=0></a>
<a href='T120898a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>