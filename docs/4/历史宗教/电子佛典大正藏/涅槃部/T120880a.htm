<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0880a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷4)</font> 四依品第九 <font face='Arial'>T12, p0880a</h2></font><hr>
<span class='old'>
</a><a name="0879c28" id="0879c28">信。方便身者则不可信。云何但见如来方便</a><a name="0879c29" id="0879c29">身已。而谓实有阴界诸入。若其无者为何处</span><a name="0880a01" id="0880a01">来。而今现有舍利积聚。以有舍利现于世故。</a><a name="0880a02" id="0880a02">谓其法身是秽食身。妄作是想。以是之故识</a><a name="0880a03" id="0880a03">不可信。识不可信故作识想者。当知其人亦</a><a name="0880a04" id="0880a04">不可信。依于义者。义者正义。正者满义。满</a><a name="0880a05" id="0880a05">者不消减义。不消减者如来常义。如来常者</a><a name="0880a06" id="0880a06">是法常义。其法常者众僧常义。是则佛说</a><a name="0880a07" id="0880a07">名为依义。若有谄曲凡夫。得蒙如来慈心荫</a><a name="0880a08" id="0880a08">覆。出家学道而便懈怠放舍禁戒。言佛听我</a><a name="0880a09" id="0880a09">受畜奴婢诸非法财。若饥俭时言我诸弟子</a><a name="0880a10" id="0880a10">莫自苦困。我听受畜奴婢钱财金银宝物牛</a><a name="0880a11" id="0880a11">马谷米买卖生利。彼作如是种种文辞。说经</a><a name="0880a12" id="0880a12">律者皆不可信。信是说者当知其人亦不可</a><a name="0880a13" id="0880a13">信。以是义故说名依义。其非义者。言此三法</a><a name="0880a14" id="0880a14">是皆无常变易磨灭。是名非义。是名文字。是</a><a name="0880a15" id="0880a15">故说言依义不依文字。正使外道所说经义</a><a name="0880a16" id="0880a16">合摩诃衍者。是皆可信非为文字。是故四依</a><a name="0880a17" id="0880a17">乃至肉眼四种人数为真实依。善男子。是为</a><a name="0880a18" id="0880a18">四依。当作是学</a><a name="0880a19" id="0880a19"><p><b>　　<A NAME="n410"></A>			大般泥洹经						分别邪正品第十</b></a><a name="0880a20" id="0880a20"><p>佛告迦叶。有四种法。有魔说经。有佛说经。有</a><a name="0880a21" id="0880a21">诸众生随魔教者。随佛教者。迦叶菩萨白佛</a><a name="0880a22" id="0880a22">言。世尊。我当云何而分别知。愿欲闻之。佛告</a><a name="0880a23" id="0880a23">迦叶。善男子。我般泥洹七百岁后。如来教法</a><a name="0880a24" id="0880a24">从此渐灭。魔作比丘坏乱正法。为猎师相而</a><a name="0880a25" id="0880a25">自覆藏。作比丘像比丘尼像。优婆塞像优婆</a><a name="0880a26" id="0880a26">夷像。须陀洹像斯陀含像。阿那含像阿罗汉</a><a name="0880a27" id="0880a27">像。及作佛像。是魔波旬。作离俗相而行俗</a><a name="0880a28" id="0880a28">法坏乱我教。波旬说言。如来从兜率天没。降</a><a name="0880a29" id="0880a29">神来下净饭王家。摩耶夫人爱欲和合而从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120879c.htm'><img src='up.gif' border=0></a>
<a href='T120880b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>