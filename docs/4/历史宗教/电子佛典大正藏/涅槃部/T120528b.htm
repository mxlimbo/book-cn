<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0528b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷27)</font> 师子吼菩萨品第十一之一 <font face='Arial'>T12, p0528b</h2></font><hr>
<span class='old'>
</a><a name="0528a28" id="0528a28">知是则为如来也。是名闻见。若见菩萨初生</a><a name="0528a29" id="0528a29">之时。于十方面各行七步。摩尼跋陀富那跋</span><a name="0528b01" id="0528b01">陀鬼神大将。执持幡盖。震动无量无边世</a><a name="0528b02" id="0528b02">界。金光晃曜弥满虚空。难陀龙王及跋难陀</a><a name="0528b03" id="0528b03">以神通力浴菩萨身。诸天形像承迎礼拜。阿</a><a name="0528b04" id="0528b04">私陀仙合掌恭敬。盛年舍欲如弃涕唾。不为</a><a name="0528b05" id="0528b05">世乐之所迷惑。出家修道乐于闲寂。为破邪</a><a name="0528b06" id="0528b06">见六年苦行。于诸众生平等无二。心常在定</a><a name="0528b07" id="0528b07">初无散乱。相好严丽庄饰其身。所游之处丘</a><a name="0528b08" id="0528b08">墟皆平。衣服离身四寸不堕。行时直视不顾</a><a name="0528b09" id="0528b09">左右。所食之物物无完过。坐起之处草不动</a><a name="0528b10" id="0528b10">乱。为调众生故往说法。心无憍慢。是名眼见。</a><a name="0528b11" id="0528b11">若闻菩萨行七步已唱如是言。我今此身最</a><a name="0528b12" id="0528b12">是后边。阿私陀仙合掌而言。大王当知。悉达</a><a name="0528b13" id="0528b13">太子。定当得成阿耨多罗三藐三菩提。终不</a><a name="0528b14" id="0528b14">在家作转轮王。何以故。相明了故。转轮圣王</a><a name="0528b15" id="0528b15">相不明了。悉达太子身相炳着。是故必得阿</a><a name="0528b16" id="0528b16">耨多罗三藐三菩提。见老病死复作是言。一</a><a name="0528b17" id="0528b17">切众生甚可怜愍。常与如是生老病死共相</a><a name="0528b18" id="0528b18">随逐。而不能观常行于苦。我当断之。从阿罗</a><a name="0528b19" id="0528b19">逻五通仙人受无想定。既成就已后说其</a><a name="0528b20" id="0528b20">非。从郁陀伽仙受非有想非无想定。既成</a><a name="0528b21" id="0528b21">就已说非涅槃是生死法。六年苦行无所克</a><a name="0528b22" id="0528b22">获。即作是言。修是苦行空无所得。若是实者</a><a name="0528b23" id="0528b23">我应得之。以虚妄故我无所得。是名邪术非</a><a name="0528b24" id="0528b24">正道也。既成道已梵天劝请。惟愿如来当为</a><a name="0528b25" id="0528b25">众生广开甘露说无上法。佛言。梵王。一切众</a><a name="0528b26" id="0528b26">生常为烦恼之所障覆。不能受我正法之言。</a><a name="0528b27" id="0528b27">梵王复言。世尊。一切众生凡有三种。所谓利</a><a name="0528b28" id="0528b28">根中根钝根。利根能受。惟愿为说。佛言。梵</a><a name="0528b29" id="0528b29">王。谛听谛听。我今当为一切众生开甘露门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120528a.htm'><img src='up.gif' border=0></a>
<a href='T120528c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>