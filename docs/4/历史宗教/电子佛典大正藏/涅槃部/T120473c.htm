<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0473c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷18)</font> 梵行品第八之一 <font face='Arial'>T12, p0473c</h2></font><hr>
<span class='old'>
</a><a name="0473b28" id="0473b28">言十二因缘是有为法。或言因缘是无为法。</a><a name="0473b29" id="0473b29">或言如来有病苦行。或言如来无病苦行。或</span><a name="0473c01" id="0473c01">言如来不听比丘食十种肉。何等为十。人蛇</a><a name="0473c02" id="0473c02">象马驴狗师子猪狐猕猴其余悉听。或言一</a><a name="0473c03" id="0473c03">切不听。或言比丘不作五事。何等为五。不</a><a name="0473c04" id="0473c04">卖生口刀酒酪沙胡麻油等。其余悉听。或</a><a name="0473c05" id="0473c05">言不听入五种舍。何等为五。屠儿淫女酒家</a><a name="0473c06" id="0473c06">王宫旃陀罗舍。余舍悉听。或言不听着憍</a><a name="0473c07" id="0473c07">奢耶衣。余一切听。或言如来听诸比丘受畜</a><a name="0473c08" id="0473c08">衣食卧具。其价各直十万两金。或言不听。</a><a name="0473c09" id="0473c09">或言涅槃常乐我净。或言涅槃直是结。尽更</a><a name="0473c10" id="0473c10">无别法名为涅槃。譬如织缕名之为衣。衣既</a><a name="0473c11" id="0473c11">坏已名之无衣实。无别法名无衣也涅槃</a><a name="0473c12" id="0473c12">之体亦复如是。善男子。当尔之时我诸弟子。</a><a name="0473c13" id="0473c13">正说者少邪说者多。受正法少受邪法多。受</a><a name="0473c14" id="0473c14">佛语少受魔语多。善男子。尔时拘睒弥国</a><a name="0473c15" id="0473c15">有二弟子。一者罗汉。二者破戒。破戒徒众</a><a name="0473c16" id="0473c16">凡有五百。罗汉徒众其数一百。破戒者说。</a><a name="0473c17" id="0473c17">如来毕竟入于涅槃。我亲从佛闻如是义。如</a><a name="0473c18" id="0473c18">来所制四重之法。若持亦可犯亦无罪。我今</a><a name="0473c19" id="0473c19">亦得阿罗汉果四无碍智。而阿罗汉亦犯。如</a><a name="0473c20" id="0473c20">是四重之法。四重之法若是实罪。阿罗汉者</a><a name="0473c21" id="0473c21">终不应犯。如来在世制言坚持。临涅槃时皆</a><a name="0473c22" id="0473c22">悉放舍。阿罗汉比丘言。长老。汝不应说如</a><a name="0473c23" id="0473c23">来毕竟入于涅槃。我知如来常不变易。如来</a><a name="0473c24" id="0473c24">在世及涅槃后犯四重禁罪无差别。若言罗</a><a name="0473c25" id="0473c25">汉犯四重禁。是义不然。何以故。须陀洹人</a><a name="0473c26" id="0473c26">尚不犯禁。况阿罗汉。若长老言。我是罗汉。</a><a name="0473c27" id="0473c27">阿罗汉者终不生想我得罗汉。阿罗汉者惟</a><a name="0473c28" id="0473c28">说善法不说不善。长老所说纯是非法。若有</a><a name="0473c29" id="0473c29">得见十二部经。定知长老非阿罗汉。善男子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120473b.htm'><img src='up.gif' border=0></a>
<a href='T120474a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>