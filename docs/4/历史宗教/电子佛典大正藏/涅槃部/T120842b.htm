<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0842b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷35)</font> 憍陈如品第二十五之一 <font face='Arial'>T12, p0842b</h2></font><hr>
<span class='old'>
</a><a name="0842a28" id="0842a28">善男子。如汝说我亦遍亦常。是义不然。何</a><a name="0842a29" id="0842a29">以故。遍有二种。一者常。二者无常。复有二</span><a name="0842b01" id="0842b01">种。一色。二无色。是故若言一切有者。亦常</a><a name="0842b02" id="0842b02">亦无常。亦色亦无色。若言舍主得出不名</a><a name="0842b03" id="0842b03">无常。是义不然。何以故。舍不名主主不名</a><a name="0842b04" id="0842b04">舍。异烧异出故得如是。我则不尔。何以故。</a><a name="0842b05" id="0842b05">我即是色色即是我。无色即我我即无色。云</a><a name="0842b06" id="0842b06">何而言色无常时我则得出。善男子。汝意若</a><a name="0842b07" id="0842b07">谓一切众生同一我者。如是即违世出世</a><a name="0842b08" id="0842b08">法。何以故。世间法名父母子女。若我是一。</a><a name="0842b09" id="0842b09">父即是子子即是父。母即是女女即是母。怨</a><a name="0842b10" id="0842b10">即是亲亲即是怨。此即是彼彼即是此。是故</a><a name="0842b11" id="0842b11">若说一切众生同一我者。是即违背世出</a><a name="0842b12" id="0842b12">世法。先尼言。我亦不说一切众生同于一</a><a name="0842b13" id="0842b13">我。乃说一人各有一我。佛言。善男子。若言</a><a name="0842b14" id="0842b14">一人各有一我。是为多我。是义不然。何以</a><a name="0842b15" id="0842b15">故。如汝先说我遍一切。若遍一切一切众</a><a name="0842b16" id="0842b16">生业根应同。天得见时佛得亦见。天得作时</a><a name="0842b17" id="0842b17">佛得亦作。天得闻时佛得亦闻。一切诸法皆</a><a name="0842b18" id="0842b18">亦如是。若天得见非佛得见者。不应说我</a><a name="0842b19" id="0842b19">遍一切处。若不遍者是即无常。先尼言。瞿</a><a name="0842b20" id="0842b20">昙。一切众生我遍一切。法与非法不遍一</a><a name="0842b21" id="0842b21">切。以是义故。佛得作异天得作异。是故瞿</a><a name="0842b22" id="0842b22">昙。不应说言佛得见时天得应见。佛得闻</a><a name="0842b23" id="0842b23">时天得应闻。佛言。善男子。法与非法非业</a><a name="0842b24" id="0842b24">作耶。先尼言。瞿昙。是业所作。佛言。善男子。</a><a name="0842b25" id="0842b25">若法非法是业作者。即是同法。云何言异。</a><a name="0842b26" id="0842b26">何以故。佛得业处有天得我。天得业处有佛</a><a name="0842b27" id="0842b27">得我。是故佛得作时天得亦作。法与非法亦</a><a name="0842b28" id="0842b28">应如是。善男子。是故一切众生法与非法</a><a name="0842b29" id="0842b29">若如是者。所得果报亦应不异。善男子。从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120842a.htm'><img src='up.gif' border=0></a>
<a href='T120842c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>