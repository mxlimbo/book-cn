<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0437a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷12)</font> <font face='Arial'>T12, p0437a</h2></font><hr>
<span class='old'>
</a><a name="0436c28" id="0436c28">人形貌端正。为王夫人欲心所爱。遣使逼唤</a><a name="0436c29" id="0436c29">与共交通。时王捕得即便使人挑其一目截</span><a name="0437a01" id="0437a01">其一耳断一手足。是人尔时形容改异。人所</a><a name="0437a02" id="0437a02">恶贱。善男子。人亦如是。虽复身体耳目具</a><a name="0437a03" id="0437a03">足。既为病苦所缠逼已。则为众人之所恶贱。</a><a name="0437a04" id="0437a04">复次迦叶。如芭蕉树竹苇芦骡有子则死。</a><a name="0437a05" id="0437a05">善男子。人亦如是有病则死。复次迦叶。如</a><a name="0437a06" id="0437a06">转轮王主兵大臣常在前导王随后行。亦如</a><a name="0437a07" id="0437a07">鱼王蚁王蠡王牛王。商主在前行时如是诸</a><a name="0437a08" id="0437a08">众悉皆随从无舍离者。善男子。死转轮王亦</a><a name="0437a09" id="0437a09">复如是。常随病臣不相舍离。鱼蚁蠡牛商</a><a name="0437a10" id="0437a10">主病王亦复如是。常为死众之所随逐。迦叶。</a><a name="0437a11" id="0437a11">病因缘者。所谓苦恼愁忧悲叹身心不安。或</a><a name="0437a12" id="0437a12">为怨贼之所逼害。破坏浮囊拨撤桥梁。亦</a><a name="0437a13" id="0437a13">能劫夺正念根本。复能破坏盛壮好色力势</a><a name="0437a14" id="0437a14">安乐。除舍惭愧能为身心焦热炽然。以是等</a><a name="0437a15" id="0437a15">喻及余无量无边譬喻。当知病苦是为大苦。</a><a name="0437a16" id="0437a16">迦叶。是名菩萨摩诃萨修行大乘大涅槃经</a><a name="0437a17" id="0437a17">观于病苦</a><a name="0437a18" id="0437a18"><p>迦叶。云何菩萨摩诃萨修行大乘大涅槃经</a><a name="0437a19" id="0437a19">观于死苦。所谓死者。能烧灭故。迦叶。如火</a><a name="0437a20" id="0437a20">灾起能烧一切。唯除二禅。力不至故。善男</a><a name="0437a21" id="0437a21">子。死火亦尔能烧一切。唯除菩萨住于大乘</a><a name="0437a22" id="0437a22">大般涅槃。势不及故。复次迦叶。如水灾起</a><a name="0437a23" id="0437a23">一切漂没。唯除三禅。力不至故。善男子。死</a><a name="0437a24" id="0437a24">水亦尔漂没一切。唯除菩萨住于大乘大般</a><a name="0437a25" id="0437a25">涅槃。复次迦叶。如风灾起能吹一切悉令散</a><a name="0437a26" id="0437a26">灭。唯除四禅。力不至故。善男子。死风亦尔</a><a name="0437a27" id="0437a27">悉能吹灭一切所有。唯除菩萨住于大乘大</a><a name="0437a28" id="0437a28">般涅槃。迦叶菩萨白佛言。世尊。彼第四禅</a><a name="0437a29" id="0437a29">以何因缘。风不能吹水不能漂火不能烧。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120436c.htm'><img src='up.gif' border=0></a>
<a href='T120437b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>