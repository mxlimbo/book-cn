<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0733a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷19)</font> 光明遍照高贵德王菩萨品第二十二之一 <font face='Arial'>T12, p0733a</h2></font><hr>
<span class='old'>
</a><a name="0732c28" id="0732c28">不到来。琉璃光菩萨言。世尊到亦不来不到</a><a name="0732c29" id="0732c29">亦不来。我观是义都无有来。世尊。诸行</span><a name="0733a01" id="0733a01">若常亦复不来。若是无常亦无有来。若人</a><a name="0733a02" id="0733a02">见有众生性者有来不来。我今不见众生</a><a name="0733a03" id="0733a03">定性。云何当言有来不来。有憍慢者见</a><a name="0733a04" id="0733a04">有去来。无憍慢者则无去来。有取行者</a><a name="0733a05" id="0733a05">见有去来。无取行者则无去来。若见如来</a><a name="0733a06" id="0733a06">毕竟涅槃则有去来。不见如来毕竟涅槃</a><a name="0733a07" id="0733a07">则无去来。不闻佛性则有去来。闻佛性</a><a name="0733a08" id="0733a08">者则无去来。若见声闻辟支佛人有涅槃</a><a name="0733a09" id="0733a09">者则有去来。不见声闻辟支佛人有涅槃</a><a name="0733a10" id="0733a10">者则无去来。若见声闻辟支佛人常乐我</a><a name="0733a11" id="0733a11">净则有去来。若不见者则无去来。若见如</a><a name="0733a12" id="0733a12">来无常乐我净则有去来。若见如来常乐我</a><a name="0733a13" id="0733a13">净则无去来。世尊。且置斯事。欲有所问。</a><a name="0733a14" id="0733a14">唯垂哀愍少见听许。佛言。善男子。随意</a><a name="0733a15" id="0733a15">所问。今正是时。我当为汝分别解说。所以</a><a name="0733a16" id="0733a16">者何。诸佛难值如优昙花。法亦如是难可</a><a name="0733a17" id="0733a17">得闻。十二部中方等复难。是故应当专心</a><a name="0733a18" id="0733a18">听受。时琉璃光菩萨摩诃萨。既蒙听许兼</a><a name="0733a19" id="0733a19">被诫敕即白佛言。世尊。云何菩萨摩诃萨</a><a name="0733a20" id="0733a20">有能修行大涅槃经闻所不闻。尔时如来</a><a name="0733a21" id="0733a21">赞言。善哉善哉。善男子。汝今欲尽如是大</a><a name="0733a22" id="0733a22">乘大涅槃海。正复值我能善解说。汝今所有</a><a name="0733a23" id="0733a23">疑网毒箭。我为大医能善拔出。汝于佛性</a><a name="0733a24" id="0733a24">犹未明了。我有慧炬能为照明。汝今欲</a><a name="0733a25" id="0733a25">渡生死大河。我能为汝作大船师。汝于</a><a name="0733a26" id="0733a26">我所生父母想。我亦于汝生赤子心。汝心</a><a name="0733a27" id="0733a27">今者贪正法宝。值我多有能相惠施。谛听</a><a name="0733a28" id="0733a28">谛听。善思念之。吾当为汝分别宣释。善男</a><a name="0733a29" id="0733a29">子。欲听法者今正是时。若闻法已当生敬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120732c.htm'><img src='up.gif' border=0></a>
<a href='T120733b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>