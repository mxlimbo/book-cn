<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0955a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷2)</font> 持正法品第六 <font face='Arial'>T12, p0955a</h2></font><hr>
<span class='old'>
</a><a name="0954c28" id="0954c28">光。劫名造贤。世界名具大庄严。阿难。彼阇知</a><a name="0954c29" id="0954c29">迦长者。于诸天人广行流布我之正法。阿难。</span><a name="0955a01" id="0955a01">汝莫忧悲。我灭度后北天竺国。当有王都名</a><a name="0955a02" id="0955a02">富迦罗跋帝。人民炽盛丰乐安隐。彼处多有</a><a name="0955a03" id="0955a03">诸婆罗门长者居士。随顺修多罗。深信于我</a><a name="0955a04" id="0955a04">及诸声闻。供养恭敬尊重赞叹。彼有无量声</a><a name="0955a05" id="0955a05">闻弟子。有大神通具大威力有多堪能。阿难。</a><a name="0955a06" id="0955a06">于彼多有长者居士。正智得道多闻无畏具</a><a name="0955a07" id="0955a07">大智慧。阿难。彼富迦罗跋帝王都。所有在家</a><a name="0955a08" id="0955a08">诸白衣等。彼命终已生兜率天。诸出家者悉</a><a name="0955a09" id="0955a09">堕地狱。何以故。彼不住戒不住律仪故。阿</a><a name="0955a10" id="0955a10">难。彼富迦罗跋帝王都。所有婆罗门长者居</a><a name="0955a11" id="0955a11">士等。当作是念。释迦牟尼佛之正法必当隐</a><a name="0955a12" id="0955a12">没。何以故。诸比丘等。于诸利养增上贪求。</a><a name="0955a13" id="0955a13">多毁禁戒其心散乱不乐闲林舍离禅乐。与</a><a name="0955a14" id="0955a14">诸四众数相往来破戒违道。共诸婆罗门长</a><a name="0955a15" id="0955a15">者居士等。亲友交通不相敬重。饮食花果迭</a><a name="0955a16" id="0955a16">相赠遗。不依律仪无有惭愧淫彼女妇。彼诸</a><a name="0955a17" id="0955a17">婆罗门长者居士等。见闻彼诸比丘作非法</a><a name="0955a18" id="0955a18">已。生大惊怖心甚忧恼作如是言。佛之正法</a><a name="0955a19" id="0955a19">可隐没耶。当于彼时还于富迦罗跋帝王都。</a><a name="0955a20" id="0955a20">当有优婆塞名曰法增。有大神通具大威力</a><a name="0955a21" id="0955a21">有大福德。正智得道多闻无畏。持修多罗摩</a><a name="0955a22" id="0955a22">多罗迦善巧方便。是优婆塞。为欲令彼婆罗</a><a name="0955a23" id="0955a23">门长者居士等生敬信故。上升虚空示教利</a><a name="0955a24" id="0955a24">喜而作是言。汝等诸人。慎莫怖畏莫疑莫虑。</a><a name="0955a25" id="0955a25">彼释迦牟尼佛之正法犹住在世。汝可发勤</a><a name="0955a26" id="0955a26">精进作诸善业。未得者令得。未证者令证。未</a><a name="0955a27" id="0955a27">达者令达。圣法今在宜可速求。时婆罗门长</a><a name="0955a28" id="0955a28">者居士等。心皆喜悦而行布施作诸功德。于</a><a name="0955a29" id="0955a29">我舍利装饰严持。及诸声闻勤作供养。听受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120954c.htm'><img src='up.gif' border=0></a>
<a href='T120955b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>