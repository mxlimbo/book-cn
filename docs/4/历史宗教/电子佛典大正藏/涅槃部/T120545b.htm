<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0545b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷30)</font> 师子吼菩萨品第十一之一 <font face='Arial'>T12, p0545b</h2></font><hr>
<span class='old'>
</a><a name="0545a28" id="0545a28">盗之想。七除众生畏恶兽心。八能开敷优钵</a><a name="0545a29" id="0545a29">罗花。九合莲花。十引发行人进路之心。十</span><a name="0545b01" id="0545b01">一令诸众生乐受五欲多获快乐。善男子。如</a><a name="0545b02" id="0545b02">来满月亦复如是。一者破坏无明大闇。二者</a><a name="0545b03" id="0545b03">演说正道邪道。三者开示生死邪崄。涅槃平</a><a name="0545b04" id="0545b04">正。四者令人远离贪欲嗔恚痴热。五者破坏</a><a name="0545b05" id="0545b05">外道无明。六者破坏烦恼结贼。七者除灭</a><a name="0545b06" id="0545b06">畏五盖心。八者开敷众生种善根心。九者覆</a><a name="0545b07" id="0545b07">盖众生五欲之心。十者发起众生进修趣向</a><a name="0545b08" id="0545b08">大涅槃行。十一者令诸众生乐修解脱。以是</a><a name="0545b09" id="0545b09">义故。于十五日入大涅槃。而我真实不入涅</a><a name="0545b10" id="0545b10">槃。我弟子中愚痴恶人。定谓如来入于涅槃。</a><a name="0545b11" id="0545b11">譬如母人多有诸子。其母舍行至他国土。未</a><a name="0545b12" id="0545b12">还之顷诸子各言。我母已死。而是母人实不</a><a name="0545b13" id="0545b13">死也</a><a name="0545b14" id="0545b14"><p>师子吼菩萨言。世尊。何等比丘能庄严此娑</a><a name="0545b15" id="0545b15">罗双树。善男子。若有比丘受持读诵十二部</a><a name="0545b16" id="0545b16">经。正其文句通达深义为人解说初中后善。</a><a name="0545b17" id="0545b17">为欲利益无量众生演说梵行。如是比丘则</a><a name="0545b18" id="0545b18">能庄严娑罗双树。师子吼菩萨言。世尊。如我</a><a name="0545b19" id="0545b19">解佛所说义者。阿难比丘即其人也。何以故。</a><a name="0545b20" id="0545b20">阿难比丘受持读诵十二部经。为人开说正</a><a name="0545b21" id="0545b21">语正义。犹如写水置之异器。阿难比丘亦复</a><a name="0545b22" id="0545b22">如是。从佛所闻如闻转说</a><a name="0545b23" id="0545b23"><p>善男子。若有比丘得净天眼见于十方三千</a><a name="0545b24" id="0545b24">大千世界所有。如观掌中庵摩勒果。如是比</a><a name="0545b25" id="0545b25">丘亦能庄严娑罗双树。师子吼言。世尊。若如</a><a name="0545b26" id="0545b26">是者。阿尼楼驮比丘即其人也。何以故。阿尼</a><a name="0545b27" id="0545b27">楼驮。天眼见于三千大千世界所有乃至中</a><a name="0545b28" id="0545b28">阴。悉能明了无障碍故</a><a name="0545b29" id="0545b29"><p>善男子。若有比丘少欲知足心乐寂静。勤行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120545a.htm'><img src='up.gif' border=0></a>
<a href='T120545c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>