<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0377 大般涅槃经后分 0903c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 377 大般涅槃经后分</font> <font face='Arial'>(卷1)</font> 遗教品第一 <font face='Arial'>T12, p0903c</h2></font><hr>
<span class='old'>
</a><a name="0903b28" id="0903b28">常住无有变易。能为世间作归依故。佛复告</a><a name="0903b29" id="0903b29">诸大众。汝等莫大愁苦。我今于此垂欲涅槃。</span><a name="0903c01" id="0903c01">若戒若归若常无常。三宝四谛六波罗蜜十</a><a name="0903c02" id="0903c02">二因缘。有所疑者当速发问为究竟问。佛涅</a><a name="0903c03" id="0903c03">槃后无复疑悔。三过告众。尔时四众忧悲苦</a><a name="0903c04" id="0903c04">恼哽咽流泪。痛切中心追思恋慕愁毒闷绝。</a><a name="0903c05" id="0903c05">佛神力故掩泪寂然无发问者。何以故。一切</a><a name="0903c06" id="0903c06">四众已于戒归三宝四谛。通达晓了无有疑</a><a name="0903c07" id="0903c07">故。尔时世尊知诸四众无复余疑叹言。善哉</a><a name="0903c08" id="0903c08">善哉。汝等四众。已能通达三宝四谛无有疑</a><a name="0903c09" id="0903c09">也。犹如净水洗荡身垢。汝等当勤精进早得</a><a name="0903c10" id="0903c10">出离。莫生愁恼迷闷乱心</a><a name="0903c11" id="0903c11"><p>尔时世尊于师子座。以真金手却身所著僧</a><a name="0903c12" id="0903c12">伽梨衣。显出紫磨黄金师子胸臆。普示大众</a><a name="0903c13" id="0903c13">告言。汝等一切天人大众。应当深心看我紫</a><a name="0903c14" id="0903c14">磨黄金色身。尔时四众一切瞻仰大觉世尊</a><a name="0903c15" id="0903c15">真金色身。目不暂舍悉皆快乐。譬如比丘入</a><a name="0903c16" id="0903c16">第三禅难生是中。尔时世尊以黄金身示大</a><a name="0903c17" id="0903c17">众已。即放无量无边百千万亿大涅槃光。普</a><a name="0903c18" id="0903c18">照十方一切世界。日月所照无复光明。放是</a><a name="0903c19" id="0903c19">光已复告大众。当知如来为汝等故。累劫勤</a><a name="0903c20" id="0903c20">苦截身手足。尽修一切难行苦行。大悲本愿</a><a name="0903c21" id="0903c21">于此五浊成阿耨多罗三藐三菩提。得此金</a><a name="0903c22" id="0903c22">刚不坏紫磨色身。具足三十二相八十种好。</a><a name="0903c23" id="0903c23">无量光明普照一切。见形遇光无不解脱。佛</a><a name="0903c24" id="0903c24">复告诸大众。佛出世难如优昙花希有难见。</a><a name="0903c25" id="0903c25">汝等大众。最后遇我。为于此身不生空过。我</a><a name="0903c26" id="0903c26">以本誓愿力生此秽土。化缘周毕今欲涅槃。</a><a name="0903c27" id="0903c27">汝等以至诚心看我紫磨黄金色身。汝当修</a><a name="0903c28" id="0903c28">习如是清净之业。于未来世得此果报</a><a name="0903c29" id="0903c29"><p>尔时世尊如是三反殷勤三告。以真金身示<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120903b.htm'><img src='up.gif' border=0></a>
<a href='T120904a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>