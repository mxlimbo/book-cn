<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0387 大方等无想经 1095a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 387 大方等无想经</font> <font face='Arial'>(卷4)</font> 大云初分如来涅槃健度第三十六 <font face='Arial'>T12, p1095a</h2></font><hr>
<span class='old'>
</a><a name="1094c28" id="1094c28">为治众生内外病故。读诵外书解种种语。示</a><a name="1094c29" id="1094c29">现奴婢仆从男女老少之像。及示生老病死</span><a name="1095a01" id="1095a01">等像。为欲调伏诸众生故。能解一切鸟兽等</a><a name="1095a02" id="1095a02">语。现作香华药草果蓏。或示王身王子大臣</a><a name="1095a03" id="1095a03">长者身像。或示沙门婆罗门像。帝释天王转</a><a name="1095a04" id="1095a04">轮圣王日月等像。所以示现四大天王。为欲</a><a name="1095a05" id="1095a05">拥护四天下故。示现诸佛自在神通。终不毕</a><a name="1095a06" id="1095a06">竟入于涅槃。变作众色不坏色性。虽得往生</a><a name="1095a07" id="1095a07">诸佛净土。终不分别国土之相。获得诸佛甚</a><a name="1095a08" id="1095a08">深三昧。而于法界无所分别。为人天主心无</a><a name="1095a09" id="1095a09">憍慢。薄洼事不见梦相。外现魔事实无魔</a><a name="1095a10" id="1095a10">业。行于世间世法不污。犹如莲华处污不染。</a><a name="1095a11" id="1095a11">善男子。如是之果。名为成就甚深大海所入</a><a name="1095a12" id="1095a12">三昧。尔时众中有婆罗门名曰善德。白佛言。</a><a name="1095a13" id="1095a13">世尊。如来之法甚深秘密。为诸众生分别演</a><a name="1095a14" id="1095a14">说。而是薄福钝根愚痴提婆达多。不听不受</a><a name="1095a15" id="1095a15">不知恩分。纯与六群弊恶比丘同其所行。增</a><a name="1095a16" id="1095a16">长地狱。出佛身血。破坏众僧。生于释种增长</a><a name="1095a17" id="1095a17">憍慢。实非人类强名为人。察其行迹畜生无</a><a name="1095a18" id="1095a18">别。复从无量阿僧祇世。常于如来生恶逆心。</a><a name="1095a19" id="1095a19">其有施者无有果报。自所修善亦不成就。如</a><a name="1095a20" id="1095a20">尼干子等无差别。尼干子说无受无施。提婆</a><a name="1095a21" id="1095a21">达多亦复如是。真是魔党非佛眷属。何以故。</a><a name="1095a22" id="1095a22">常于如来起害心故。虽名沙门无沙门义。犹</a><a name="1095a23" id="1095a23">如袈裟裹覆利刀。实是秃人名为无命。所有</a><a name="1095a24" id="1095a24">徒众亦复如是。实非世尊作世尊想。世尊如</a><a name="1095a25" id="1095a25">来若是一切智者。何故听此弊恶之人。出家</a><a name="1095a26" id="1095a26">剃发受具足戒。如来所说普令众生生于善</a><a name="1095a27" id="1095a27">根。是人何故独不得生。如来慈哀常以乐说。</a><a name="1095a28" id="1095a28">为诸众生广宣正法。闻者蒙润善根开敷。提</a><a name="1095a29" id="1095a29">婆达多。何故不得预斯利益。如来性净身净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121094c.htm'><img src='up.gif' border=0></a>
<a href='T121095b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>