<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0796b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷29)</font> 师子吼菩萨品第二十三之一 <font face='Arial'>T12, p0796b</h2></font><hr>
<span class='old'>
</a><a name="0796a28" id="0796a28">愿力为众生故现受是身。是名菩萨摩诃</a><a name="0796a29" id="0796a29">萨非现生后受是恶业。复次善男子。是贤</span><a name="0796b01" id="0796b01">劫中复有无量无边众生生饿鬼中。或食吐</a><a name="0796b02" id="0796b02">汁脂肉脓血屎尿涕唾寿命无量百千万岁。</a><a name="0796b03" id="0796b03">初不曾闻浆水之名。况复眼见而得饮也。</a><a name="0796b04" id="0796b04">设遥见水生意往趣。到则变成猛火脓血。</a><a name="0796b05" id="0796b05">或时不变则有多人手执矛槊。遮护捉</a><a name="0796b06" id="0796b06">持不令得前。或天降雨至身成火。是名</a><a name="0796b07" id="0796b07">恶业果报。善男子。菩萨摩诃萨实无如是诸</a><a name="0796b08" id="0796b08">恶业果。为化众生令得解脱故。发誓愿</a><a name="0796b09" id="0796b09">受如是身。是名菩萨摩诃萨非现生后受</a><a name="0796b10" id="0796b10">是恶业。善男子。我于贤劫。生屠脍家畜养</a><a name="0796b11" id="0796b11">鸡猪牛羊。弶猎罗网渔捕旃陀罗舍作贼</a><a name="0796b12" id="0796b12">劫盗。菩萨实无如是恶业。为度众生令</a><a name="0796b13" id="0796b13">得解脱。以大愿力受如是身。是名菩萨</a><a name="0796b14" id="0796b14">摩诃萨非现生后受是恶业。善男子。是贤</a><a name="0796b15" id="0796b15">劫中复生边地。多作贪欲嗔恚愚痴习行</a><a name="0796b16" id="0796b16">非法。不信三宝后世果报。不能恭敬父母</a><a name="0796b17" id="0796b17">亲老耆旧长宿。善男子。菩萨尔时实无是业。</a><a name="0796b18" id="0796b18">为令众生得解脱故。以大愿力而生其</a><a name="0796b19" id="0796b19">中。是名菩萨摩诃萨非现生后受是。恶业。</a><a name="0796b20" id="0796b20">善男子。是贤劫中复受女身恶身贪身嗔身</a><a name="0796b21" id="0796b21">痴身妒身悭身幼身诳身缠盖之身。善男子。</a><a name="0796b22" id="0796b22">菩萨尔时亦无是业。但为众生得解脱故。</a><a name="0796b23" id="0796b23">以大愿力愿生其中。是名菩萨摩诃萨非</a><a name="0796b24" id="0796b24">现生后受是恶业。善男子。我于贤劫受黄</a><a name="0796b25" id="0796b25">门身无根二根及不定根。善男子。菩萨摩诃</a><a name="0796b26" id="0796b26">萨实无如是诸恶身业。为令众生得解脱</a><a name="0796b27" id="0796b27">故。以大愿力愿生其中。是名菩萨摩诃萨</a><a name="0796b28" id="0796b28">非现生后受是恶业。善男子。我于贤劫复</a><a name="0796b29" id="0796b29">习外道尼干子法信受其法。无施无祠无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120796a.htm'><img src='up.gif' border=0></a>
<a href='T120796c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>