<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0559c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷32)</font> 师子吼菩萨品第十一之一 <font face='Arial'>T12, p0559c</h2></font><hr>
<span class='old'>
</a><a name="0559b28" id="0559b28">生所生。得圣法已不得如本卵生湿生。善男</a><a name="0559b29" id="0559b29">子。劫初众生皆悉化生。当尔之时佛不出世。</span><a name="0559c01" id="0559c01">善男子。若有众生遇病苦时须医须药。劫初之</a><a name="0559c02" id="0559c02">时众生化生。虽有烦恼其病未发。是故如来</a><a name="0559c03" id="0559c03">不出其世。劫初众生身心非器。是故如来不</a><a name="0559c04" id="0559c04">出其世。善男子。如来世尊所有事业胜诸众</a><a name="0559c05" id="0559c05">生。所谓种姓眷属父母。以殊胜故凡所说法</a><a name="0559c06" id="0559c06">人皆信受。是故如来不受化生。善男子。一切</a><a name="0559c07" id="0559c07">众生父作子业子作父业。如来世尊若受化</a><a name="0559c08" id="0559c08">身则无父母。若无父母云何能令一切众生</a><a name="0559c09" id="0559c09">作诸善业。是故如来不受化身。善男子。佛正</a><a name="0559c10" id="0559c10">法中有二种护。一者内。二者外。内护者所谓</a><a name="0559c11" id="0559c11">戒禁。外护者族亲眷属。若佛如来受化身者</a><a name="0559c12" id="0559c12">则无外护。是故如来不受化身。善男子。有人</a><a name="0559c13" id="0559c13">恃姓而生憍慢。如来为欲破如是慢故。生</a><a name="0559c14" id="0559c14">在贵姓不受化身。善男子。如来世尊有真父</a><a name="0559c15" id="0559c15">母。父名净饭母名摩耶。而诸众生犹言是幻。</a><a name="0559c16" id="0559c16">云何当受化生之身。若受化身云何得有碎</a><a name="0559c17" id="0559c17">身舍利。如来为益众生福德故。碎其身而令</a><a name="0559c18" id="0559c18">供养。是故如来不受化身。一切诸佛悉无化</a><a name="0559c19" id="0559c19">生。云何独令我受化身。尔时师子吼菩萨。合</a><a name="0559c20" id="0559c20">掌长跪右膝着。地以偈赞佛</a><a name="0559c21" id="0559c21"><p class='lg'>　　如来无量功德聚　　　我今不能广宣说</a><br><a name="0559c22" id="0559c22">　　今为众生演一分　　　唯愿哀愍听我说</a><br><a name="0559c23" id="0559c23">　　众生无明闇中行　　　具受无边百种苦</a><br><a name="0559c24" id="0559c24">　　世尊能令远离之　　　是故世称为大悲</a><br><a name="0559c25" id="0559c25">　　众生往返生死绳　　　放逸迷荒无安乐</a><br><a name="0559c26" id="0559c26">　　如来能施众安乐　　　是故永断生死绳</a><br><a name="0559c27" id="0559c27">　　佛能施众安乐故　　　自于已乐不贪乐</a><br><a name="0559c28" id="0559c28">　　为诸众生修苦行　　　是故世间兴供养</a><br><a name="0559c29" id="0559c29">　　见他受苦身战动　　　处在地狱不觉痛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120559b.htm'><img src='up.gif' border=0></a>
<a href='T120560a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>