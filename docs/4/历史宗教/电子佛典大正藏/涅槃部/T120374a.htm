<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0374a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷2)</font> 寿命品第一 <font face='Arial'>T12, p0374a</h2></font><hr>
<span class='old'>
</a><a name="0373c28" id="0373c28">力敌于千。但以种种伎艺所能能胜千故。故</a><a name="0373c29" id="0373c29">称当千。如来亦尔。降烦恼魔阴魔天魔死魔。</span><a name="0374a01" id="0374a01">是故如来名三界尊。如彼力士一人当千。以</a><a name="0374a02" id="0374a02">是因缘成就具足种种无量真实功德。故称</a><a name="0374a03" id="0374a03">如来应正遍知。文殊师利。汝今不应忆想分</a><a name="0374a04" id="0374a04">别以如来法同于诸行。譬如巨富长者生子。</a><a name="0374a05" id="0374a05">相师占之有短寿相。父母闻已知其不任绍</a><a name="0374a06" id="0374a06">继家嗣。不复爱重视如刍草。夫短寿者不为</a><a name="0374a07" id="0374a07">沙门婆罗门等男女大小之所敬念。若使如</a><a name="0374a08" id="0374a08">来同诸行者。亦复不为一切世间人天众生</a><a name="0374a09" id="0374a09">之所奉敬。如来所说不变不异真实之法亦</a><a name="0374a10" id="0374a10">无受者。是故文殊。不应说言如来同于一</a><a name="0374a11" id="0374a11">切诸行</a><a name="0374a12" id="0374a12"><p>复次文殊。譬如贫女无有居家救护之者。</a><a name="0374a13" id="0374a13">加复病苦饥渴所逼。游行乞丐止他客舍寄</a><a name="0374a14" id="0374a14">生一子。是客舍主驱逐令去。其产未久携抱</a><a name="0374a15" id="0374a15">是儿欲至他国。于其中路遇恶风雨寒苦并</a><a name="0374a16" id="0374a16">至。多为蚊虻蜂螫毒虫之所唼食。经由恒</a><a name="0374a17" id="0374a17">河抱儿而度。其水漂疾而不放舍。于是母子</a><a name="0374a18" id="0374a18">遂共俱没。如是女人慈念功德。命终之后生</a><a name="0374a19" id="0374a19">于梵天。文殊师利若有善男子欲护正法。勿</a><a name="0374a20" id="0374a20">说如来同于诸行不同诸行。唯当自责我今</a><a name="0374a21" id="0374a21">愚痴未有慧眼。如来正法不可思议。是故</a><a name="0374a22" id="0374a22">不应宣说如来定是有为定是无为。若正见</a><a name="0374a23" id="0374a23">者。应说如来定是无为。何以故。能为众生</a><a name="0374a24" id="0374a24">生善法故生怜愍故。如彼贫女在于恒河为</a><a name="0374a25" id="0374a25">爱念子而舍身命。善男子。护法菩萨亦应如</a><a name="0374a26" id="0374a26">是。宁舍身命不说如来同于有为。当言如来</a><a name="0374a27" id="0374a27">同于无为。以说如来同无为故得阿耨多罗</a><a name="0374a28" id="0374a28">三藐三菩提。如彼女人得生梵天。何以故。</a><a name="0374a29" id="0374a29">以护法故。云何护法。所谓说言如来同于无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120373c.htm'><img src='up.gif' border=0></a>
<a href='T120374b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>