<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0596b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷39)</font> 憍陈如品第十三之一 <font face='Arial'>T12, p0596b</h2></font><hr>
<span class='old'>
</a><a name="0596a28" id="0596a28">若诸众生欲得远离一切烦恼先当离慢。先尼</a><a name="0596a29" id="0596a29">言。世尊。如是如是诚如圣教。我先有慢因慢</span><a name="0596b01" id="0596b01">因缘故称如来祢瞿昙姓。我今已离如是大</a><a name="0596b02" id="0596b02">慢。是故诚心启请求法。云何当得常乐我净。</a><a name="0596b03" id="0596b03">佛言。善男子。谛听谛听今当为汝分别解</a><a name="0596b04" id="0596b04">说。善男子。若能非自非他非众生者远离是</a><a name="0596b05" id="0596b05">法。先尼言。世尊。我已知解得正法眼。佛言。</a><a name="0596b06" id="0596b06">善男子。汝云何言知已解已得正法眼。世尊。</a><a name="0596b07" id="0596b07">所言色者。非自非他非诸众生。乃至识亦复</a><a name="0596b08" id="0596b08">如是。我如是观得正法眼。世尊。我今甚乐出</a><a name="0596b09" id="0596b09">家修道愿见听许。佛言。善来比丘。即时具足</a><a name="0596b10" id="0596b10">清净梵行证阿罗汉果。外道众中复有梵志</a><a name="0596b11" id="0596b11">姓迦叶氏。复作是言。瞿昙。身即是命身异命</a><a name="0596b12" id="0596b12">异。如来默然。第二第三亦复如是。梵志复言。</a><a name="0596b13" id="0596b13">瞿昙。若人舍身未得后身。于其中间岂可不</a><a name="0596b14" id="0596b14">名。身异命异。若是异者。瞿昙。何故默然不</a><a name="0596b15" id="0596b15">答。善男子。我说身命皆从因缘非不因缘。如</a><a name="0596b16" id="0596b16">身命一切法亦如是。梵志复言。瞿昙。我见</a><a name="0596b17" id="0596b17">世间有法不从因缘。佛言。梵志。汝云何见世</a><a name="0596b18" id="0596b18">间有法不从因缘。梵志言。我见大火焚烧榛</a><a name="0596b19" id="0596b19">木。风吹绝焰堕在余处。是岂不名无因缘耶。</a><a name="0596b20" id="0596b20">佛言。善男子。我说是火亦从因生非不从</a><a name="0596b21" id="0596b21">因。梵志言。瞿昙。绝焰去时不因薪炭。云何</a><a name="0596b22" id="0596b22">而言因于因缘。佛言。善男子。虽无薪炭因</a><a name="0596b23" id="0596b23">风而去。风因缘故其焰不灭。瞿昙。若人舍</a><a name="0596b24" id="0596b24">身未得后身。丑种命谁为因缘。佛言。梵</a><a name="0596b25" id="0596b25">志。无明与爱而为因缘。是无明爱二因缘</a><a name="0596b26" id="0596b26">故寿命得住。善男子。有因缘故身即是命</a><a name="0596b27" id="0596b27">命即是身。有因缘故身异命异。智者不应</a><a name="0596b28" id="0596b28">一向而说身异命异。梵志言。世尊。唯愿为</a><a name="0596b29" id="0596b29">我分别解说。令我了了得知因果。佛言。梵</a><a name="0596b30" id="0596b30">志。因即五阴果亦五阴。善男子。若有众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120596a.htm'><img src='up.gif' border=0></a>
<a href='T120596c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>