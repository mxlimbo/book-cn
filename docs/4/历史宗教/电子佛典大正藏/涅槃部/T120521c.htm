<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0521c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷26)</font> 光明遍照高贵德王菩萨品第十之一 <font face='Arial'>T12, p0521c</h2></font><hr>
<span class='old'>
</a><a name="0521b28" id="0521b28">修习如是空三昧故不生愁恼。是名菩萨修</a><a name="0521b29" id="0521b29">大涅槃微妙经典。成就具足第九功德</span><a name="0521c01" id="0521c01">善男子。云何菩萨修大涅槃微妙经典。具足</a><a name="0521c02" id="0521c02">最后第十功德。善男子。菩萨修习三十七品。</a><a name="0521c03" id="0521c03">入大涅槃常乐我净。为诸众生分别解说大</a><a name="0521c04" id="0521c04">涅槃经显示佛性。若须陀洹斯陀含阿那含</a><a name="0521c05" id="0521c05">阿罗汉辟支佛菩萨。信是语者悉得入于大</a><a name="0521c06" id="0521c06">般涅槃。若不信者轮回生死</a><a name="0521c07" id="0521c07"><p>尔时光明遍照高贵德王菩萨白佛言。世尊。</a><a name="0521c08" id="0521c08">何等众生于是经中不生恭敬。善男子。我涅</a><a name="0521c09" id="0521c09">槃后有声闻弟子。愚痴破戒喜生斗诤舍十</a><a name="0521c10" id="0521c10">二部经。读诵种种外道典籍文颂手笔。受畜</a><a name="0521c11" id="0521c11">一切不净之物言是佛听。如是之人以好栴</a><a name="0521c12" id="0521c12">檀贸易凡木。以金易鋀石。银易白腊。绢易</a><a name="0521c13" id="0521c13">氀褐。以甘露味易于恶毒。云何栴檀贸易凡</a><a name="0521c14" id="0521c14">木。如我弟子为供养故。向诸白衣演说经法。</a><a name="0521c15" id="0521c15">白衣情逸不喜听闻。白衣处高比丘在下。兼</a><a name="0521c16" id="0521c16">以种种肴膳饮食而供给之。犹不肯听。是名</a><a name="0521c17" id="0521c17">栴檀贸易凡木。云何以金贸易鋀石。鋀石喻</a><a name="0521c18" id="0521c18">色声香味触。金喻于戒。我诸弟子以色因缘</a><a name="0521c19" id="0521c19">破所受戒。是名以金贸易鋀石。云何以银易</a><a name="0521c20" id="0521c20">于白腊。银喻十善腊喻十恶。我诸弟子放舍</a><a name="0521c21" id="0521c21">十善行十恶法。是名以银贸易白腊。云何以</a><a name="0521c22" id="0521c22">绢贸易氀褐。氀褐喻于无惭无愧。绢喻惭愧。</a><a name="0521c23" id="0521c23">我诸弟子放舍惭愧习无惭愧。是名以绢贸</a><a name="0521c24" id="0521c24">易氀褐。云何甘露贸易毒药。毒药喻于种种</a><a name="0521c25" id="0521c25">利养。甘露喻于诸无漏法。我诸弟子为利养</a><a name="0521c26" id="0521c26">故。向诸白衣若自赞誉言得无漏。是名甘露</a><a name="0521c27" id="0521c27">贸易毒药</a><a name="0521c28" id="0521c28"><p>以如是等恶比丘故是大涅槃微妙经典广行</a><a name="0521c29" id="0521c29">流布于阎浮提。当是时也有诸弟子。受持读<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120521b.htm'><img src='up.gif' border=0></a>
<a href='T120522a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>