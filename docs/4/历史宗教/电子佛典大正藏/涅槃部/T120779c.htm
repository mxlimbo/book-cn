<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0779c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷26)</font> 师子吼菩萨品第二十三之一 <font face='Arial'>T12, p0779c</h2></font><hr>
<span class='old'>
</a><a name="0779b28" id="0779b28">庄严涉道而去。七宝山者喻大涅槃。甘美</a><a name="0779b29" id="0779b29">之水喻于佛性。其二人者喻二菩萨初发</span><a name="0779c01" id="0779c01">心者。险恶道者喻于生死。所逢人者喻佛</a><a name="0779c02" id="0779c02">世尊。有盗贼者喻于四魔。沙砾棘刺喻诸</a><a name="0779c03" id="0779c03">烦恼。无水草者喻不修习菩提之道。一人</a><a name="0779c04" id="0779c04">还者喻退转菩萨。其直往者喻不退菩萨。</a><a name="0779c05" id="0779c05">善男子。众生佛性常住不变。犹彼崄道不</a><a name="0779c06" id="0779c06">可说言人悔还故令道无常。佛性亦尔。善</a><a name="0779c07" id="0779c07">男子。菩提道中终无退者。善男子。如向悔</a><a name="0779c08" id="0779c08">者。见其先伴获宝而还势力自在供养父</a><a name="0779c09" id="0779c09">母给足宗亲多受安乐。见是事已心中生</a><a name="0779c10" id="0779c10">热。即复庄严复道还去。不惜身命堪忍众</a><a name="0779c11" id="0779c11">难。遂便到彼七宝山中。退转菩萨亦复如</a><a name="0779c12" id="0779c12">是。善男子。一切众生定当得成阿耨多罗</a><a name="0779c13" id="0779c13">三藐三菩提。以是义故我经中说。一切众</a><a name="0779c14" id="0779c14">生乃至五逆犯四重禁及一阐提悉有佛</a><a name="0779c15" id="0779c15">性</a><a name="0779c16" id="0779c16"><p>师子吼言。世尊。云何菩萨有退不退。善男</a><a name="0779c17" id="0779c17">子。若有<span class='corr'>菩</span>萨修习如来三十二相业因缘</a><a name="0779c18" id="0779c18">者。得名不退。得名菩萨摩诃萨也。名不</a><a name="0779c19" id="0779c19">动转。名为怜愍一切众生。名胜一切声闻</a><a name="0779c20" id="0779c20">缘觉。名阿毗跋致。善男子。若菩萨摩诃萨持</a><a name="0779c21" id="0779c21">戒不动施心不移。安住实语如须弥山。</a><a name="0779c22" id="0779c22">以是业缘得足下平如奁底相。若菩萨摩</a><a name="0779c23" id="0779c23">诃萨于父母所和上师长乃至畜生。以如</a><a name="0779c24" id="0779c24">法财供养供给。以是业缘得成足下千辐</a><a name="0779c25" id="0779c25">轮相</a><a name="0779c26" id="0779c26"><p>若菩萨摩诃萨不杀不盗。于父母师长常生</a><a name="0779c27" id="0779c27">欢喜。以是业缘得成三相。一者手指纤</a><a name="0779c28" id="0779c28">长。二者足跟长。三者其身方直。如是三相</a><a name="0779c29" id="0779c29">同一业缘。若菩萨摩诃萨修四摄法摄取众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120779b.htm'><img src='up.gif' border=0></a>
<a href='T120780a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>