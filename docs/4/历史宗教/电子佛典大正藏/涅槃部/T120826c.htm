<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0826c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷33)</font> 迦叶菩萨品第二十四之一 <font face='Arial'>T12, p0826c</h2></font><hr>
<span class='old'>
</a><a name="0826b28" id="0826b28">因缘。欲界复有二种爱心。一者欲爱。二者</a><a name="0826b29" id="0826b29">食爱。观是二爱至心呵责。既呵责已得入</span><a name="0826c01" id="0826c01">涅槃。是欲界中能得呵责诸粗烦恼。所谓悭</a><a name="0826c02" id="0826c02">贪嗔妒无惭无愧。以是因缘能得涅槃。又</a><a name="0826c03" id="0826c03">欲界道其性勇健。何以故。得四果故。是故</a><a name="0826c04" id="0826c04">欲界有中涅槃色界中无。善男子。中涅槃者</a><a name="0826c05" id="0826c05">凡有三种。谓上中下。上者舍身未离欲界</a><a name="0826c06" id="0826c06">便得涅槃。中者始离欲界未至色界便得</a><a name="0826c07" id="0826c07">涅槃。下者离欲界已至色界边乃得涅槃。</a><a name="0826c08" id="0826c08">喻以[<a href='javascript:showpic("images/046219.gif")'>鱼*昔</a>]鱼得食已住。是人亦尔。云何名住。</a><a name="0826c09" id="0826c09">处在色界及无色界得受身故。是故名住。</a><a name="0826c10" id="0826c10">不受欲界人天地狱畜生饿鬼。是故名住。</a><a name="0826c11" id="0826c11">已断无量诸烦恼结余少在故。是故名住。</a><a name="0826c12" id="0826c12">复何因缘名之为住。终不造作共凡夫事。</a><a name="0826c13" id="0826c13">是故名住。自无所畏不令他畏。是故名</a><a name="0826c14" id="0826c14">住。远离二爱悭贪嗔恚。是故名住</a><a name="0826c15" id="0826c15"><p>善男子。到彼岸者喻阿罗汉辟支佛菩萨佛。</a><a name="0826c16" id="0826c16">犹如神龟水陆俱行。何因缘故喻之以龟。</a><a name="0826c17" id="0826c17">善藏五故。是阿罗汉乃至诸佛亦复如是。善</a><a name="0826c18" id="0826c18">覆五根是故喻龟。言水陆者水喻世间</a><a name="0826c19" id="0826c19">陆喻出世。是诸圣等亦复如是。能观一切</a><a name="0826c20" id="0826c20">恶烦恼故到于彼岸。是故喻以水陆俱行</a><a name="0826c21" id="0826c21">善男子。如恒河中七种众生虽有鱼龟之</a><a name="0826c22" id="0826c22">名不离于水。如是微妙大涅槃中。从一阐</a><a name="0826c23" id="0826c23">提上至诸佛虽有异名。然亦不离于佛性</a><a name="0826c24" id="0826c24">水。善男子。是七众生若善法若不善法。若</a><a name="0826c25" id="0826c25">方便道若解脱道。若次第道若因若果。悉是</a><a name="0826c26" id="0826c26">佛性。是名如来随自意语。迦叶菩萨言。世尊。</a><a name="0826c27" id="0826c27">若有因则有果。若无因则无果。涅槃名果</a><a name="0826c28" id="0826c28">常故无因。若无因者云何名果。而是涅槃</a><a name="0826c29" id="0826c29">亦名沙门名沙门果。云何沙门云何沙门果。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120826b.htm'><img src='up.gif' border=0></a>
<a href='T120827a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>