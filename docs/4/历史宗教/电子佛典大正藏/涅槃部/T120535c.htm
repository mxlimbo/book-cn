<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0535c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷29)</font> 师子吼菩萨品第十一之一 <font face='Arial'>T12, p0535c</h2></font><hr>
<span class='old'>
</a><a name="0535b28" id="0535b28">种因。一者正因。二者缘因。以是二因应无缚</a><a name="0535b29" id="0535b29">解。是五阴者念念生灭。如其生灭谁有缚解。</span><a name="0535c01" id="0535c01">世尊。因此五阴生后五阴。此阴自灭不至彼</a><a name="0535c02" id="0535c02">阴。虽不至彼能生彼阴。如因子生芽子不至</a><a name="0535c03" id="0535c03">芽。虽不至芽而能生芽。众生亦尔。云何缚解。</a><a name="0535c04" id="0535c04">善男子。谛听谛听我当为汝分别解说。善男</a><a name="0535c05" id="0535c05">子。如人舍命受大苦时。宗亲围绕。号哭懊</a><a name="0535c06" id="0535c06">恼。其人惶怖莫知依救。虽有五情无所知</a><a name="0535c07" id="0535c07">觉。肢节战动不能自持。身体虚冷暖气欲</a><a name="0535c08" id="0535c08">尽。见先所修善恶报相。善男子。如日垂没山</a><a name="0535c09" id="0535c09">陵堆阜。影现东移理无西逝。众生业果亦</a><a name="0535c10" id="0535c10">复如是。此阴灭时彼阴续生。如灯生闇灭灯</a><a name="0535c11" id="0535c11">灭闇生善男子。如蜡印印泥。印与泥。合印</a><a name="0535c12" id="0535c12">灭文成。而是蜡印不变在泥。文非泥出不余</a><a name="0535c13" id="0535c13">处来。以印因缘而生是文。现在阴灭中阴阴</a><a name="0535c14" id="0535c14">生。是现在阴终不变为中阴五阴。中阴五阴</a><a name="0535c15" id="0535c15">亦非自生不从余来。因现阴故生中阴阴。如</a><a name="0535c16" id="0535c16">印印泥印坏文成。名虽无差而时节各异。是</a><a name="0535c17" id="0535c17">故我说中阴五阴非肉眼见天眼所见。是中</a><a name="0535c18" id="0535c18">阴中有三种食。一者思食。二者触食。三者意</a><a name="0535c19" id="0535c19">食。中阴二种。一善业果。二恶业果。因善业故</a><a name="0535c20" id="0535c20">得善觉观。因恶业故得恶觉观。父母交会牉</a><a name="0535c21" id="0535c21">合之时。随业因缘向受生处。于母生爱于父</a><a name="0535c22" id="0535c22">生嗔。父精出时谓是己有。见已心悦而生欢</a><a name="0535c23" id="0535c23">喜。以是三种烦恼因缘。中阴阴坏生后五</a><a name="0535c24" id="0535c24">阴。如印印泥印坏文成。生时诸根有具不具。</a><a name="0535c25" id="0535c25">具者见色则生于贪。生于贪故则名为爱。狂</a><a name="0535c26" id="0535c26">故生贪是名无明。贪爱无明二因缘故。所见</a><a name="0535c27" id="0535c27">境界皆悉颠倒。无常见常无我见我。无乐见</a><a name="0535c28" id="0535c28">乐无净见净。以四倒故作善恶行。烦恼作业</a><a name="0535c29" id="0535c29">业作烦恼。是名系缚。以是义故名五阴生。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120535b.htm'><img src='up.gif' border=0></a>
<a href='T120536a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>