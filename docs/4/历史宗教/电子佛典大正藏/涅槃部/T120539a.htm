<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0539a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷29)</font> 师子吼菩萨品第十一之一 <font face='Arial'>T12, p0539a</h2></font><hr>
<span class='old'>
</a><a name="0538c28" id="0538c28">子。我所宣说涅槃因者。所谓佛性。佛性之性</a><a name="0538c29" id="0538c29">不生涅槃。是故我言涅槃无因。能破烦恼故</span><a name="0539a01" id="0539a01">名大果。不从道生故名无果。是故涅槃无因</a><a name="0539a02" id="0539a02">无果。师子吼言。世尊。众生佛性为悉共有为</a><a name="0539a03" id="0539a03">各各有。若共有者一人得阿耨多罗三藐三菩</a><a name="0539a04" id="0539a04">提时。一切众生亦应同得世尊。如二十人同</a><a name="0539a05" id="0539a05">有一怨。若一人能除。余十九人皆亦同除。佛性</a><a name="0539a06" id="0539a06">亦尔。一人得时余亦应得。若各各有则是无</a><a name="0539a07" id="0539a07">常。何以故。可算数故。然佛所说众生佛性不</a><a name="0539a08" id="0539a08">一不二。若各各有不应说言诸佛平等。亦不</a><a name="0539a09" id="0539a09">应说佛性如空。佛言。善男子。众生佛性不一</a><a name="0539a10" id="0539a10">不二。诸佛平等犹如虚空。一切众生同共有</a><a name="0539a11" id="0539a11">之。若有能修八圣道者。当知是人则得明见。</a><a name="0539a12" id="0539a12">善男子。雪山有草名曰忍辱。牛若食之则成</a><a name="0539a13" id="0539a13">醍醐。众生佛性亦复如是。师子吼言。如佛所</a><a name="0539a14" id="0539a14">说忍辱草者。一耶多耶。如其一者牛食则尽。</a><a name="0539a15" id="0539a15">如其多者云何而言众生佛性亦如是耶。如佛</a><a name="0539a16" id="0539a16">所说。若有修习八圣道者则见佛性。是义不</a><a name="0539a17" id="0539a17">然。何以故。道若一者如忍辱草则应有尽。如</a><a name="0539a18" id="0539a18">其有尽一人修已余则无分。若道多者云何</a><a name="0539a19" id="0539a19">得言具足修习。亦不得名萨婆若智。佛言。善</a><a name="0539a20" id="0539a20">男子。如平坦路一切众生悉于中行无障碍</a><a name="0539a21" id="0539a21">者。中路有树其阴清凉。行人在下憩驾止</a><a name="0539a22" id="0539a22">息。然其树阴常住不移。亦不消坏无持去</a><a name="0539a23" id="0539a23">者。路。喻圣道。阴喻佛性。善男子。譬如大城</a><a name="0539a24" id="0539a24">唯有一门。虽有多人经由入出。都无有能作</a><a name="0539a25" id="0539a25">障碍者。亦复无人破坏毁落而赍持去。善男</a><a name="0539a26" id="0539a26">子。譬如桥梁行人所由。亦无有人遮止障碍</a><a name="0539a27" id="0539a27">毁坏持去。善男子。譬如良医遍疗众病。亦无</a><a name="0539a28" id="0539a28">有能遮止是医治此舍彼。圣道佛性亦复如</a><a name="0539a29" id="0539a29">是。<span class='corr'>师</span>子吼言。世尊。所引诸喻义不如是。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120538c.htm'><img src='up.gif' border=0></a>
<a href='T120539b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>