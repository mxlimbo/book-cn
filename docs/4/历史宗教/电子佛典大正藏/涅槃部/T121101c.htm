<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0387 大方等无想经 1101c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 387 大方等无想经</font> <font face='Arial'>(卷5)</font> 大云初分增长健度第三十七之一 <font face='Arial'>T12, p1101c</h2></font><hr>
<span class='old'>
</a><a name="1101b28" id="1101b28">方亦复如是。世尊。如是三昧乃为无量无边</a><a name="1101b29" id="1101b29">功德之所成就。是故佛说普为三世。善男子。</span><a name="1101c01" id="1101c01">善哉善哉。实如所言。善男子。譬如大海总摄</a><a name="1101c02" id="1101c02">一切诸河泉流。此大云经亦复如是。总摄一</a><a name="1101c03" id="1101c03">切无量经典。复次善男子。若诸经典有如是</a><a name="1101c04" id="1101c04">等无著三昧。当知彼经已为摄在此经典中。</a><a name="1101c05" id="1101c05">一切声闻辟支佛等所得三昧。比此三昧不</a><a name="1101c06" id="1101c06">可为喻。何以故。声闻缘觉无常无我无乐无</a><a name="1101c07" id="1101c07">净。无著三昧广开如来常乐我净无有变易。</a><a name="1101c08" id="1101c08">是故此二不得相喻。善男子。若闻如来常不</a><a name="1101c09" id="1101c09">变易信心清净。当知是人得阿耨多罗三藐</a><a name="1101c10" id="1101c10">三菩提心修菩提道。善男子。若男若女欲得</a><a name="1101c11" id="1101c11">常住无有变易。应当受持读诵书写演说是</a><a name="1101c12" id="1101c12">经。若能如是受持演说是经典者。当知是人</a><a name="1101c13" id="1101c13">不久当得阿耨多罗三藐三菩提。若有人闻</a><a name="1101c14" id="1101c14">如来常住无有变易心生疑怖。当知是人不</a><a name="1101c15" id="1101c15">见如来真实之相。真实相者。所谓如来常恒</a><a name="1101c16" id="1101c16">不变湛然安住。是故闻者不应疑怖。应当受</a><a name="1101c17" id="1101c17">持广为人说。如是说者。当知佛法<span class='corr'>常</span>住无灭。</a><a name="1101c18" id="1101c18">善男子。如一切众生迹入象迹中。一切三昧</a><a name="1101c19" id="1101c19">亦复如是入此经中。善男子。如阎浮提一切</a><a name="1101c20" id="1101c20">山河丛林树木。及四天下山河树木日月星</a><a name="1101c21" id="1101c21">宿。悉皆入于三千大千世界之中。一切凡夫</a><a name="1101c22" id="1101c22">声闻缘觉诸佛菩萨所有功德。禅定三昧亦</a><a name="1101c23" id="1101c23">复如是。皆悉入此大云经中。若有众生能于</a><a name="1101c24" id="1101c24">一念。念诸如来常住不变。当知即得阿耨多</a><a name="1101c25" id="1101c25">罗三藐三菩提。善男子。譬如秋月无诸云雾。</a><a name="1101c26" id="1101c26">虚空清净日初出时。光明端严人所爱乐。除</a><a name="1101c27" id="1101c27">破一切幽黑冥。是大云经亦复如是。演出</a><a name="1101c28" id="1101c28">如来常恒不变猛盛之日。处在清净密语虚</a><a name="1101c29" id="1101c29">空。破除众生无常无我无乐无净一切暗障。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121101b.htm'><img src='up.gif' border=0></a>
<a href='T121102a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>