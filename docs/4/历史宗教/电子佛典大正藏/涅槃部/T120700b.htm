<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0700b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷14)</font> 梵行品第二十之一 <font face='Arial'>T12, p0700b</h2></font><hr>
<span class='old'>
</a><a name="0700a28" id="0700a28"><p>复次善男子。舍卫城中有婆罗门女姓婆</a><a name="0700a29" id="0700a29">私吒。唯有一子爱之甚重遇病命终。尔时</span><a name="0700b01" id="0700b01">女人愁毒入心。狂乱失性裸身无耻。游行</a><a name="0700b02" id="0700b02">四衢啼哭失声。唱言。子子汝何处去。周遍</a><a name="0700b03" id="0700b03">城邑无有疲已。而是女人已于先佛殖</a><a name="0700b04" id="0700b04">众德本。善男子。我于是女起慈愍心。是时</a><a name="0700b05" id="0700b05">女人即得见我。便生子想还得本心。前抱</a><a name="0700b06" id="0700b06">我身如爱子法。我时即告侍者阿难。汝可</a><a name="0700b07" id="0700b07">持衣与是女人。既与衣已。便为种种说诸</a><a name="0700b08" id="0700b08">法要。是女闻法欢喜踊跃。发阿耨多罗三藐</a><a name="0700b09" id="0700b09">三菩提心。善男子。我于尔时实非彼子。彼</a><a name="0700b10" id="0700b10">非我母亦无抱持。善男子。当知皆是慈善</a><a name="0700b11" id="0700b11">根力。令彼女人见如是事</a><a name="0700b12" id="0700b12"><p>复次善男子。波罗奈城有优婆夷字曰摩</a><a name="0700b13" id="0700b13">诃斯那达多。已于过去无量先佛种诸善根。</a><a name="0700b14" id="0700b14">是优婆夷夏九十日。请命众僧奉施医药。</a><a name="0700b15" id="0700b15">是时众中有一比丘身婴重病。良医诊之</a><a name="0700b16" id="0700b16">当须肉药。若得肉者病则可除。若不得肉</a><a name="0700b17" id="0700b17">命将不全。时优婆夷闻医此言。寻持黄金</a><a name="0700b18" id="0700b18">遍至市里。唱如是言。谁有肉卖吾以金</a><a name="0700b19" id="0700b19">买。若有肉者当等与金。周遍城市求不</a><a name="0700b20" id="0700b20">能得。是优婆夷寻自取刀割其髀肉。切以</a><a name="0700b21" id="0700b21">为臛下种种香送病比丘。比丘服已病即</a><a name="0700b22" id="0700b22">得差。是优婆夷患疮苦恼不能堪忍。即发</a><a name="0700b23" id="0700b23">声言。南无佛陀南无佛陀。我于尔时在舍</a><a name="0700b24" id="0700b24">卫城闻其音声。于是女人起大慈心。是女</a><a name="0700b25" id="0700b25">寻见我持良药涂其疮上。还合如本。我</a><a name="0700b26" id="0700b26">即为其种种说法。闻法欢喜发阿耨多罗</a><a name="0700b27" id="0700b27">三藐三菩提心。善男子。我于尔时实不往</a><a name="0700b28" id="0700b28">至波罗奈城持药涂是优婆夷疮。善男</a><a name="0700b29" id="0700b29">子。当知皆是慈善根力。令彼女人见如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120700a.htm'><img src='up.gif' border=0></a>
<a href='T120700c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>