<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0881b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷4)</font> 分别邪正品第十 <font face='Arial'>T12, p0881b</h2></font><hr>
<span class='old'>
</a><a name="0881a28" id="0881a28">说少欲清素合于佛语。当知此义皆是摩诃</a><a name="0881a29" id="0881a29">衍经之所宣说。若言如来安隐济度一切众</span><a name="0881b01" id="0881b01">生。故说如此大乘泥洹方等经者。当知此等</a><a name="0881b02" id="0881b02">是我弟子。其有异者我非彼师。不于我所出</a><a name="0881b03" id="0881b03">家学道。皆是邪见外道弟子。如是相貌当知</a><a name="0881b04" id="0881b04">是为佛说经律。魔说经律从而信者。当知是</a><a name="0881b05" id="0881b05">辈为随魔教。若于如来所说经律从而信者。</a><a name="0881b06" id="0881b06">当知菩萨。如来成就无量功德得空无慧。为</a><a name="0881b07" id="0881b07">众生说苦空非我。今已无常入于泥洹。亦不</a><a name="0881b08" id="0881b08">示现随顺世间。如是说者当知魔教。当知如</a><a name="0881b09" id="0881b09">来不可思议。无量无数功德成就为佛世尊。</a><a name="0881b10" id="0881b10">是常住法非变易法。非是一切如截多罗树。</a><a name="0881b11" id="0881b11">而世尊说四不度法如截多罗树。复说一一</a><a name="0881b12" id="0881b12">不度犹如析石。说摔人法者无间等上。是过</a><a name="0881b13" id="0881b13">人法未得言得故。有一比丘少欲知足又多</a><a name="0881b14" id="0881b14">知识。若王大臣及余世人。见皆恭敬。而说偈</a><a name="0881b15" id="0881b15">颂赞彼比丘种种功德。言是尊者。舍此身已</a><a name="0881b16" id="0881b16">当成佛道。比丘闻已便作是言。汝等莫于未</a><a name="0881b17" id="0881b17">得果人以道果赞叹。是多欲名字佛所不许。</a><a name="0881b18" id="0881b18">汝等默然莫尽形寿。为我乐法之人作多欲</a><a name="0881b19" id="0881b19">名字。未得道果我自知之。而彼国王及诸大</a><a name="0881b20" id="0881b20">臣语比丘言。今汝尊者便为是佛举世悉闻。</a><a name="0881b21" id="0881b21">皆从汝学律经记论。当知彼王及诸大臣。偈</a><a name="0881b22" id="0881b22">颂赞叹功德无量。然彼比丘修持梵行无所</a><a name="0881b23" id="0881b23">违犯。非为不度不犯自称得过人法。复有比</a><a name="0881b24" id="0881b24">丘广说如来藏经言一切众生皆有佛性。在</a><a name="0881b25" id="0881b25">于身中无量烦恼悉除灭已。佛便明显。除一</a><a name="0881b26" id="0881b26">阐提时有国王及诸大臣问比丘言。汝当作</a><a name="0881b27" id="0881b27">佛不作佛耶。汝等身中皆有佛性。彼比丘言。</a><a name="0881b28" id="0881b28">不知我当得作佛不。然我身中实有佛性。</a><a name="0881b29" id="0881b29">复语比丘。汝今莫作一阐提辈。而自计数我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120881a.htm'><img src='up.gif' border=0></a>
<a href='T120881c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>