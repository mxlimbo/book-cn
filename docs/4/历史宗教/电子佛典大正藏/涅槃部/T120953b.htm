<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0953b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷2)</font> 迦叶品第五 <font face='Arial'>T12, p0953b</h2></font><hr>
<span class='old'>
</a><a name="0953a28" id="0953a28">通变化修梵行者隐没于世。我何得不愁。何</a><a name="0953a29" id="0953a29">得不悲。作是语已。佛告阿难言。阿难。止。汝</span><a name="0953b01" id="0953b01">莫忧愁。我之梵行当广流布。久住世间利益</a><a name="0953b02" id="0953b02">天人。阿难。我灭度后过四百年。迦叶共汝及</a><a name="0953b03" id="0953b03">诸弟子。展转相承作神通变化。修行梵行利</a><a name="0953b04" id="0953b04">益天人。阿难。汝莫忧悲。我之正法当广流</a><a name="0953b05" id="0953b05">布。久住世间利益天人。阿难。我涅槃后。迦</a><a name="0953b06" id="0953b06">叶比丘共汝发心。令我阿僧祇亿那由他劫</a><a name="0953b07" id="0953b07">所集。无上三藐三菩提法。增益诸善使不退</a><a name="0953b08" id="0953b08">失。何以故。阿难。是迦叶比丘。少欲知足远</a><a name="0953b09" id="0953b09">离精进。乐不忘念乐不戏论定慧现前。阿难。</a><a name="0953b10" id="0953b10">迦叶比丘。能于大众示教利喜。于诸梵行说</a><a name="0953b11" id="0953b11">法不惓犹如父母。阿难。迦叶比丘。于诸四</a><a name="0953b12" id="0953b12">众所见悬远怜愍世间。为欲利益安乐众生</a><a name="0953b13" id="0953b13">诸天人故。发如是心。尔时阿难白佛言。世尊。</a><a name="0953b14" id="0953b14">迦叶比丘。如是发心。利益安乐几许诸天</a><a name="0953b15" id="0953b15">人众。佛言。阿难。迦叶比丘。入涅槃时作是</a><a name="0953b16" id="0953b16">誓愿。愿我灭后以我神力所加持故。令我</a><a name="0953b17" id="0953b17">身衣不变不坏。发毛肤色诸根支节亦不变</a><a name="0953b18" id="0953b18">坏。乃至弥勒如来应正遍知出兴世时。令我</a><a name="0953b19" id="0953b19">此身见彼世尊。共作初会。如是第二第三大</a><a name="0953b20" id="0953b20">会。以我愿力所加持故。当令多百众生。多千</a><a name="0953b21" id="0953b21">众生。多千万众生。多百千亿那由他众生。</a><a name="0953b22" id="0953b22">得圣道果。若弥勒佛见我身衣不变。不坏。三</a><a name="0953b23" id="0953b23">会声闻亦见我身不变不坏诸根支节及袈裟</a><a name="0953b24" id="0953b24">已。然后我身住在空中。以己身火阇维其身。</a><a name="0953b25" id="0953b25">阇维身已灰炭不现。阿难。是为迦叶发心利</a><a name="0953b26" id="0953b26">益安乐众生。阿难。迦叶比丘。如是愿力所加</a><a name="0953b27" id="0953b27">持故。成熟如是诸众生已而般涅槃。阿难。</a><a name="0953b28" id="0953b28">迦叶比丘。般涅槃已有四石山当来到迦叶</a><a name="0953b29" id="0953b29">所。覆障其身合成为一。阿难。是迦叶身在彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120953a.htm'><img src='up.gif' border=0></a>
<a href='T120953c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>