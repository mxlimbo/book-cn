<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0857a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷1)</font> 大身菩萨品第二 <font face='Arial'>T12, p0857a</h2></font><hr>
<span class='old'>
</a><a name="0856c28" id="0856c28">并自请决所疑。即时大身菩萨稽首佛足右</a><a name="0856c29" id="0856c29">绕讫合掌受教。与无央数阿僧祇菩萨摩诃</span><a name="0857a01" id="0857a01">萨俱来诣此娑婆世界。放身光明故令汝等</a><a name="0857a02" id="0857a02">光明悉蔽不现。彼虚空等如来应供等正觉。</a><a name="0857a03" id="0857a03">供养世尊故遣菩萨来。汝等皆当一心随喜。</a><a name="0857a04" id="0857a04">时释梵天王及诸大众即复叹曰。何其怪哉</a><a name="0857a05" id="0857a05">世间虚空。如来不久当般泥洹。一何駃哉世</a><a name="0857a06" id="0857a06">间眼灭。皆悉举声哀号悲哭。时彼大身菩萨</a><a name="0857a07" id="0857a07">摩诃萨。与无量阿僧祇诸菩萨俱从意乐美</a><a name="0857a08" id="0857a08">音佛土。各各遍身放大光明来诣娑婆世界。</a><a name="0857a09" id="0857a09">其大身菩萨举身毛孔光明。化为无量杂种</a><a name="0857a10" id="0857a10">莲华。一一华上各有七百八十万城。高广严</a><a name="0857a11" id="0857a11">好其城七重。城各七宝阎浮檀金以为却</a><a name="0857a12" id="0857a12">敌。其却敌上列植宝树。其树悉生众宝莲</a><a name="0857a13" id="0857a13">果。皆以金绳连绵树间。以七宝网重罗树外。</a><a name="0857a14" id="0857a14">微风吹动作五音声。其音和雅犹如天乐。人</a><a name="0857a15" id="0857a15">民安隐快乐自在。其城外有七宝池周匝围</a><a name="0857a16" id="0857a16">绕。八功德水湛然充满。不冷不热微流清净</a><a name="0857a17" id="0857a17">皆生四种七宝莲华大如车轮。青黄赤白五</a><a name="0857a18" id="0857a18">色光耀。乘七宝船游戏其中。又其城内亦</a><a name="0857a19" id="0857a19">有浴池。四种莲华大如车轮。五色严好其池</a><a name="0857a20" id="0857a20">四边。以黄金白银琉璃颇梨。面各一宝互</a><a name="0857a21" id="0857a21">相映发。玫瑰为底布以金沙。一一浴池各有</a><a name="0857a22" id="0857a22">十八黄金梯陛。种种杂宝校饰庄严梯陛</a><a name="0857a23" id="0857a23">中间皆以阎浮檀金。为芭蕉树列植道侧。</a><a name="0857a24" id="0857a24">天优钵罗钵昙摩拘牟头分陀利华。大如车</a><a name="0857a25" id="0857a25">轮遍覆池上。异类众鸟游戏其中。其浴池上</a><a name="0857a26" id="0857a26">悉有种种天香华树。四方风吹遍散池上。</a><a name="0857a27" id="0857a27">其水香净如天栴檀。其城内外有八万四千</a><a name="0857a28" id="0857a28">大王。一一诸王各有无量夫人婇女五欲自</a><a name="0857a29" id="0857a29">娱。人民舍宅各四由旬。垣墙七重悉皆七宝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120856c.htm'><img src='up.gif' border=0></a>
<a href='T120857b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>