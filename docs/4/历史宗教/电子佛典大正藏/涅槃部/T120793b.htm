<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0793b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷28)</font> 师子吼菩萨品第二十三之一 <font face='Arial'>T12, p0793b</h2></font><hr>
<span class='old'>
</a><a name="0793a28" id="0793a28">诸善根故。三者为破一切诸烦恼故</a><a name="0793a29" id="0793a29"><p class='juan'>
大般涅槃经卷第二十八</p>
</span><a name="0793b01" id="0793b01"></a><a name="0793b02" id="0793b02"><p class='juan'>
大般涅槃经卷第二十九</a><a name="0793b03" id="0793b03"></a><a name="0793b04" id="0793b04"><p><span class='byline'>　　　　宋代沙门慧严等依泥洹经加之</span><br></a><a name="0793b05" id="0793b05"><p><b>　　<A NAME="n381"></A>师子吼菩萨品之五</b></p>
</a><a name="0793b06" id="0793b06"><p>师子吼言。世尊。如经中说。若毗婆舍那能</a><a name="0793b07" id="0793b07">破烦恼。何故复修奢摩他耶佛言。善男子。</a><a name="0793b08" id="0793b08">汝言毗婆舍那破烦恼者。是义不然。何以</a><a name="0793b09" id="0793b09">故。有智慧时则无烦恼。有烦恼时则无智</a><a name="0793b10" id="0793b10">慧。云何而言毗婆舍那能破烦恼。善男子</a><a name="0793b11" id="0793b11">譬如明时无闇闇时无明。若有说言明能</a><a name="0793b12" id="0793b12">破闇。无有是处。善男子。谁有智慧谁有</a><a name="0793b13" id="0793b13">烦恼。而言智慧能破烦恼。如其无者则无</a><a name="0793b14" id="0793b14">所破。善男子。若言智慧能破烦恼。为到故</a><a name="0793b15" id="0793b15">破不到故破。若不到破者。凡夫众生则应能</a><a name="0793b16" id="0793b16">破。若到故破者。初念应破。若初念不破后</a><a name="0793b17" id="0793b17">亦不破。若初到便破是则不到。云何说言</a><a name="0793b18" id="0793b18">智慧能破。若言到与不到而能破者。是义</a><a name="0793b19" id="0793b19">不然。复次毗婆舍那破烦恼者。为独能破</a><a name="0793b20" id="0793b20">为伴故破。若独能破。菩萨何故修八正道</a><a name="0793b21" id="0793b21">若伴故破。当知独则不能破也。若独不能</a><a name="0793b22" id="0793b22">伴亦不能。如一盲人不能见色。虽伴众</a><a name="0793b23" id="0793b23">盲亦不能见。毗婆舍那亦复如是。善男</a><a name="0793b24" id="0793b24">子。如地坚性火热性水湿性风动性。而地坚</a><a name="0793b25" id="0793b25">性乃至风动性。非因缘作其性自尔。如四</a><a name="0793b26" id="0793b26">大性烦恼亦尔性自是断。若是断者云何而</a><a name="0793b27" id="0793b27">言智慧能断。以是义故。毗婆舍那决定不</a><a name="0793b28" id="0793b28">能破诸烦恼。善男子。如盐性碱令异物碱。</a><a name="0793b29" id="0793b29">蜜本性甘令异物甘。水本性湿令异物湿。智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120793a.htm'><img src='up.gif' border=0></a>
<a href='T120793c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>