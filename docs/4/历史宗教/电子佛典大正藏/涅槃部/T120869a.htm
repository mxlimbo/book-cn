<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0869a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0869a</h2></font><hr>
<span class='old'>
</a><a name="0868c28" id="0868c28">肉随事渐制故作是说。迦叶复问何因。佛言。</a><a name="0868c29" id="0868c29">有九种受离十种肉。佛告迦叶。此亦渐制。当</span><a name="0869a01" id="0869a01">知则现不食肉也。迦叶菩萨又白佛言。云何</a><a name="0869a02" id="0869a02">世尊。称叹鱼肉以为美食。佛告迦叶。我不说</a><a name="0869a03" id="0869a03">鱼肉以为美食。我说甘蔗粳米石蜜及诸甘</a><a name="0869a04" id="0869a04">果以为美食。如我称叹种种衣服为庄严具。</a><a name="0869a05" id="0869a05">又叹三种坏色之服。当知鱼肉随顺贪欲腥</a><a name="0869a06" id="0869a06">秽食耳。迦叶菩萨白佛言。若世尊制不食肉</a><a name="0869a07" id="0869a07">者。彼五种乳麻油缯绵珂贝皮革亦不应受。</a><a name="0869a08" id="0869a08">佛言。异想莫作外道尼揵子见。迦叶菩萨白</a><a name="0869a09" id="0869a09">佛言。世尊。今当云何。佛告迦叶。善男子。我</a><a name="0869a10" id="0869a10">从今日制诸弟子。不听食三种净肉。及离九</a><a name="0869a11" id="0869a11">种受十种肉。乃至自死一不得食。所以者何。</a><a name="0869a12" id="0869a12">其食肉者。若行住坐卧一切众生见皆怖畏。</a><a name="0869a13" id="0869a13">闻其杀气如人食兴蕖及蒜。若入众会悉皆</a><a name="0869a14" id="0869a14">憎恶。其食肉者亦复如是。一切众生闻其杀</a><a name="0869a15" id="0869a15">气恐怖畏死。水陆空行有命之类见皆驰走。</a><a name="0869a16" id="0869a16">是故菩萨未曾食肉。为化众生随时现食。其</a><a name="0869a17" id="0869a17">实不食。复次善男子。我般泥洹后久远世</a><a name="0869a18" id="0869a18">时。当有比丘虽为学道而自贡高言。我是须</a><a name="0869a19" id="0869a19">陀洹斯陀含阿那含阿罗汉。于恶世中流离</a><a name="0869a20" id="0869a20">贫乏困苦出家。种种妄解名字比丘。为利养</a><a name="0869a21" id="0869a21">故恭敬白衣。形状憔悴如放牧者。身着袈裟</a><a name="0869a22" id="0869a22">如猎师像。悕望世利如			猫						捕鼠。病瘦疥癞身</a><a name="0869a23" id="0869a23">体不净。而被牟尼贤圣被服。形如饿鬼贫穷</a><a name="0869a24" id="0869a24">寒悴。非真沙门为沙门像。于当来世正法坏</a><a name="0869a25" id="0869a25">时。于我所制法律行处。经典正论皆悉违反。</a><a name="0869a26" id="0869a26">各各自造经论戒律言我戒律食肉清净是佛</a><a name="0869a27" id="0869a27">所说。自造颂论各相违反。皆称沙门释迦弟</a><a name="0869a28" id="0869a28">子。复次善男子。我说教法受生谷米。及食鱼</a><a name="0869a29" id="0869a29">肉自手作食则非清净。习押油业学诸技<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120868c.htm'><img src='up.gif' border=0></a>
<a href='T120869b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>