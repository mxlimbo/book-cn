<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0678a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷11)</font> 圣行品第十九之一 <font face='Arial'>T12, p0678a</h2></font><hr>
<span class='old'>
</a><a name="0677c28" id="0677c28">臣往讨伐之。即便擒获将来诣王。老亦如</a><a name="0677c29" id="0677c29">是。擒获壮色将付死王。复次迦叶。譬如折</span><a name="0678a01" id="0678a01">轴无所复用。老亦如是无所复用。复次迦</a><a name="0678a02" id="0678a02">叶。如大富家多有财宝金银琉璃珊瑚虎珀</a><a name="0678a03" id="0678a03">车磲马瑙。有诸怨贼若入其家。即能劫夺</a><a name="0678a04" id="0678a04">悉令空尽。善男子。盛年好色亦复如是。常</a><a name="0678a05" id="0678a05">为老贼之所劫夺。复次迦叶。譬如贫人贪</a><a name="0678a06" id="0678a06">着上膳细软衣裳。虽复悕望而不能得。善</a><a name="0678a07" id="0678a07">男子。老亦如是。虽有贪心欲受富乐。五</a><a name="0678a08" id="0678a08">欲自恣而不能得。复次迦叶。如陆地龟心</a><a name="0678a09" id="0678a09">常念水。善男子。人亦如是既为衰老之所</a><a name="0678a10" id="0678a10">干枯。心常忆念壮时所受五欲之乐。复次迦</a><a name="0678a11" id="0678a11">叶。犹如秋月所有莲花皆为一切之所乐</a><a name="0678a12" id="0678a12">见及其萎黄人所恶贱。善男子。盛年壮色</a><a name="0678a13" id="0678a13">亦复如是。悉为一切之所爱乐。及其老至</a><a name="0678a14" id="0678a14">众所恶贱。复次迦叶。譬如甘蔗既被压已</a><a name="0678a15" id="0678a15">滓无复味。壮年盛色亦复如是。既被老压</a><a name="0678a16" id="0678a16">无三种味。一出家味。二读诵味。三坐禅味。</a><a name="0678a17" id="0678a17">复次迦叶。譬如满月夜多光明昼则不尔。</a><a name="0678a18" id="0678a18">善男子。人亦如是。壮则端严形貌瑰玮。老</a><a name="0678a19" id="0678a19">则衰羸形神枯瘁。复次迦叶。譬如有王常</a><a name="0678a20" id="0678a20">以正法治国理民真实无曲慈愍好施。</a><a name="0678a21" id="0678a21">时为敌国之所破坏。流离逃迸远至他土。</a><a name="0678a22" id="0678a22">他土人民见而愍之。咸作是言。大王往日</a><a name="0678a23" id="0678a23">正法治国不枉万姓。如何一旦流离至此。</a><a name="0678a24" id="0678a24">善男子。人亦如是。既为衰老所坏败已。常</a><a name="0678a25" id="0678a25">赞壮时所行事业。复次迦叶。譬如灯炷唯</a><a name="0678a26" id="0678a26">赖膏油膏油既尽势不久停。善男子。人亦</a><a name="0678a27" id="0678a27">如是。唯赖壮膏。壮膏既尽衰老之炷何得</a><a name="0678a28" id="0678a28">久停。复次迦叶。譬如枯河不能利益人及</a><a name="0678a29" id="0678a29">非人飞鸟走兽。善男子。人亦如是。为老所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120677c.htm'><img src='up.gif' border=0></a>
<a href='T120678b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>