<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0488b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷21)</font> 光明遍照高贵德王菩萨品第十之一 <font face='Arial'>T12, p0488b</h2></font><hr>
<span class='old'>
</a><a name="0488a28" id="0488a28">初转法轮。乃至于此拘尸那城入般涅槃。如</a><a name="0488a29" id="0488a29">是等见。是名声闻缘觉曲见。善男子。菩萨摩</span><a name="0488b01" id="0488b01">诃萨听受如是大涅槃经。悉得断除如是等</a><a name="0488b02" id="0488b02">见。若能书写读诵通利为他演说思惟其义。</a><a name="0488b03" id="0488b03">则得正直无邪曲见。善男子。菩萨摩诃萨修</a><a name="0488b04" id="0488b04">行如是大涅槃经。谛知菩萨无量劫来不从</a><a name="0488b05" id="0488b05">兜率降神母胎。乃至拘尸那城入般涅槃。是</a><a name="0488b06" id="0488b06">名菩萨摩诃萨正直之见。能知如来深密义</a><a name="0488b07" id="0488b07">者。所谓即是大般涅槃一切众生悉有佛性。</a><a name="0488b08" id="0488b08">忏四重禁除谤法心尽五逆罪灭一阐提。然</a><a name="0488b09" id="0488b09">后得成阿耨多罗三藐三菩提。是名甚深秘</a><a name="0488b10" id="0488b10">密之义。复次善男子。云何复名甚深之义。虽</a><a name="0488b11" id="0488b11">知众生实无有我。而于未来不失业果。虽知</a><a name="0488b12" id="0488b12">五阴于此灭尽。善恶之业终不败亡。虽有诸</a><a name="0488b13" id="0488b13">业不得作者。虽有至处无有去者。虽有系缚</a><a name="0488b14" id="0488b14">无受缚者。虽有涅槃亦无灭者。是名甚深秘</a><a name="0488b15" id="0488b15">密之义。尔时光明遍照高贵德王菩萨摩诃</a><a name="0488b16" id="0488b16">萨白佛言。世尊。如我解佛所说闻不闻。义是</a><a name="0488b17" id="0488b17">义不。然何以故。法若有者便应定有。法若无</a><a name="0488b18" id="0488b18">者便应定无。无不应生有不应灭。如其闻者</a><a name="0488b19" id="0488b19">是则为闻。若不闻者则为不闻。云何而言闻</a><a name="0488b20" id="0488b20">所不闻。世尊。若不可闻是为不闻。若已闻者</a><a name="0488b21" id="0488b21">则更不闻。何以故。已得闻故。云何而言闻所</a><a name="0488b22" id="0488b22">不闻。譬如去者。到则不去去则不到。亦如生</a><a name="0488b23" id="0488b23">已不生不生不生。得已不得不得不得。闻已</a><a name="0488b24" id="0488b24">不闻不闻不闻亦复如是。世尊。若不闻闻者。</a><a name="0488b25" id="0488b25">一切众生未有菩提即应有之。未得涅槃亦</a><a name="0488b26" id="0488b26">应得之。未见佛性应见佛性。云何复言十住</a><a name="0488b27" id="0488b27">菩萨虽见佛性未得明了。世尊。若不闻闻者。</a><a name="0488b28" id="0488b28">如来往昔从谁得闻。若言得闻。何故如来于</a><a name="0488b29" id="0488b29">阿含中复言无师。若不闻不闻如来得成阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120488a.htm'><img src='up.gif' border=0></a>
<a href='T120488c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>