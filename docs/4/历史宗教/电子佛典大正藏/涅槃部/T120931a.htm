<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0379 四童子三昧经 0931a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 379 四童子三昧经</font> <font face='Arial'>(卷1)</font> <font face='Arial'>T12, p0931a</h2></font><hr>
<span class='old'>
</a><a name="0930c28" id="0930c28">地。闷绝宛转悲哽号哭。尔时阿难闷绝扑地</a><a name="0930c29" id="0930c29">如斫树倒良久乃稣。在于佛前两手据地。瞻</span><a name="0931a01" id="0931a01">仰世尊目不暂舍。而说偈言</a><a name="0931a02" id="0931a02"><p class='lg'>　　倍生我苦恼　　　以见众生等</a><br><a name="0931a03" id="0931a03">　　被苦箭所射　　　悲号大哭泣</a><br><a name="0931a04" id="0931a04">　　譬如绝路　　　商人被劫贼</a><br><a name="0931a05" id="0931a05">　　忽见大火明　　　照于众人前</a><br><a name="0931a06" id="0931a06">　　更增彼大怖　　　无方得驰走</a><br><a name="0931a07" id="0931a07">　　触处无依怙　　　以见火聚故</a><br><a name="0931a08" id="0931a08">　　以如来灭度　　　多众皆悲苦</a><br><a name="0931a09" id="0931a09">　　如是无救者　　　更被苦箭射</a><br><a name="0931a10" id="0931a10">　　世尊不住世　　　余者复涅</a><br><a name="0931a11" id="0931a11">　　最胜人灭度　　　我见云何忍</a><br><a name="0931a12" id="0931a12">　　放炽大光明　　　如薪尽火灭</a><br><a name="0931a13" id="0931a13">　　堕于力士地　　　我云何忍见</a><br><a name="0931a14" id="0931a14">　　今更不复见　　　在于竹林下</a><br><a name="0931a15" id="0931a15">　　及在只陀园　　　如常说法时</a><br><a name="0931a16" id="0931a16">　　云何入毗耶　　　离车最胜城</a><br><a name="0931a17" id="0931a17">　　向诸离车语　　　最胜人灭度</a><br><a name="0931a18" id="0931a18">　　云何入迦毗　　　释种最胜城</a><br><a name="0931a19" id="0931a19">　　告彼不喜言　　　最胜人灭度</a><br><a name="0931a20" id="0931a20">　　云何诣^世　　　摩伽陀胜王</a><br><a name="0931a21" id="0931a21">　　云何说此言　　　如来入灭度</a><br><a name="0931a22" id="0931a22">　　多数千众生　　　数数而哀泣</a><br><a name="0931a23" id="0931a23">　　云何慰喻彼　　　释师子灭度</a><br><a name="0931a24" id="0931a24">　　比丘比丘尼　　　及诸在家众</a><br><a name="0931a25" id="0931a25">　　云何告此言　　　汝释王灭度</a><br><a name="0931a26" id="0931a26">　　或在经行所　　　及入大禅定</a><br><a name="0931a27" id="0931a27">　　天龙所问时　　　无畏云何说</a><br><a name="0931a28" id="0931a28">　　阿难佛何在　　　福田最胜人</a><br><a name="0931a29" id="0931a29">　　诸上座问已　　　世尊我何报<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120930c.htm'><img src='up.gif' border=0></a>
<a href='T120931b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>