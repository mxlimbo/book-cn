<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0377 大般涅槃经后分 0900a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 377 大般涅槃经后分</font> <font face='Arial'>(卷1)</font> <font face='Arial'>T12, p0900a</h2></font><hr>
<span class='old'>
<p><p><p></span><a name="0900a01" id="0900a01"></a><a name="0900a02" id="0900a02"><p><b>　　<A NAME="n421"></A>No. 377</b></a><a name="0900a03" id="0900a03"><p class='juan'>
大般涅槃经后分卷上</p>
</a><a name="0900a04" id="0900a04"></a><a name="0900a05" id="0900a05"><p><span class='byline'>　　　　大唐南海波淩国</a><a name="0900a06" id="0900a06">沙门若那跋陀罗译</span><br></a><a name="0900a07" id="0900a07"><p><b>　　<A NAME="n423"></A>憍陈如品余</b></a><a name="0900a08" id="0900a08"><p>尔时须跋陀罗。从佛闻说大般涅槃甚深妙</a><a name="0900a09" id="0900a09">法。而得法眼见法清净。爱护正法已舍邪见。</a><a name="0900a10" id="0900a10">于佛法中深信坚固。即从如来欲求出家。佛</a><a name="0900a11" id="0900a11">言。善哉善哉。须跋陀罗善。来比丘。悦可圣心</a><a name="0900a12" id="0900a12">善入佛道。于是须跋陀罗。欢喜踊跃忻庆无</a><a name="0900a13" id="0900a13">量。即时须发自落而作沙门。法性智水灌注</a><a name="0900a14" id="0900a14">心原。无复缚着。漏尽意解得罗汉果。须跋</a><a name="0900a15" id="0900a15">陀罗既证果已。即前佛所瞻仰尊颜头面礼</a><a name="0900a16" id="0900a16">足。偏袒右肩右膝着地长跪合掌。悲喜交流</a><a name="0900a17" id="0900a17">深自悔责在昔罪咎。而白佛言。世尊。恨我毒</a><a name="0900a18" id="0900a18">身久劫已来常相欺惑。令我长没无明邪见。</a><a name="0900a19" id="0900a19">沦溺三界外道法中。痛哉苦哉为害滋甚。今</a><a name="0900a20" id="0900a20">大喜庆。蒙如来恩得入正法。世尊。智慧大海</a><a name="0900a21" id="0900a21">慈愍无量。窃自惟忖。累劫碎躯未能报此须</a><a name="0900a22" id="0900a22">臾之恩。须跋陀罗说是语已。悲泣流泪不能</a><a name="0900a23" id="0900a23">自裁。复白佛言。世尊。我年老迈余命无几。</a><a name="0900a24" id="0900a24">未脱众苦行苦迁逼。唯愿世尊。少住教诫哀</a><a name="0900a25" id="0900a25">愍救护莫般涅槃。尔时世尊默然不许。须跋</a><a name="0900a26" id="0900a26">陀罗不果所请。愁忧热恼高声唱曰。苦哉苦</a><a name="0900a27" id="0900a27">哉。世间虚空。世间虚空。如何于今大怖即</a><a name="0900a28" id="0900a28">至热恼流行。哀哉哀哉。众生福尽正慧眼灭。</a><a name="0900a29" id="0900a29">复更流泪悲号哽咽。遍体血现发声大哭。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120899c.htm'><img src='up.gif' border=0></a>
<a href='T120900b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>