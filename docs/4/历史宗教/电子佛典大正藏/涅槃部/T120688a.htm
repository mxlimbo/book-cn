<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0688a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷13)</font> <font face='Arial'>T12, p0688a</h2></font><hr>
<span class='old'>
</a><a name="0687c28" id="0687c28">念法不应忘失。善男子。心若常者凡所读</a><a name="0687c29" id="0687c29">诵不应增长。复次善男子。心若常者不应</span><a name="0688a01" id="0688a01">说言已作今作当作。若有已作今作当作。当</a><a name="0688a02" id="0688a02">知是心必定无常。善男子。心若常者则无怨</a><a name="0688a03" id="0688a03">亲非怨非亲。心若常者则不应言我物他物</a><a name="0688a04" id="0688a04">若死若生。心若常者虽有所作不应增长。</a><a name="0688a05" id="0688a05">善男子。以是义故。当知心性各各别异。有</a><a name="0688a06" id="0688a06">别异故当知无常。善男子。我今于此非色</a><a name="0688a07" id="0688a07">法中。演说无常其义已显。复当为汝说色</a><a name="0688a08" id="0688a08">无常。是色无常本无有生。生已灭故。内身</a><a name="0688a09" id="0688a09">处胎歌罗逻时本无有生。生已变故。外诸</a><a name="0688a10" id="0688a10">牙茎本亦无生。生已变故。是故当知一切色</a><a name="0688a11" id="0688a11">法悉皆无常。善男子。所有内色随时而变。歌</a><a name="0688a12" id="0688a12">罗逻时异。安浮陀时异。伽那时异。闭手时异。</a><a name="0688a13" id="0688a13">诸疱时异。初生时异。婴孩时异。童子时异。</a><a name="0688a14" id="0688a14">乃至老时各各变异。所有外色亦复如是。</a><a name="0688a15" id="0688a15">牙异茎异枝异叶异花异果异。复次善男子。</a><a name="0688a16" id="0688a16">内味亦异。歌罗逻时乃至老时各各变异。外</a><a name="0688a17" id="0688a17">味亦尔。牙茎枝叶花果味异。歌罗逻时力异。</a><a name="0688a18" id="0688a18">乃至老时力异。歌罗逻时状貌异。乃至老时</a><a name="0688a19" id="0688a19">状貌亦异。歌罗逻时果报异。乃至老时果报</a><a name="0688a20" id="0688a20">亦异。歌罗逻时名字异。乃至老时名字亦异。</a><a name="0688a21" id="0688a21">所谓内色坏已还合故知无常。外诸树木亦</a><a name="0688a22" id="0688a22">坏已还合故知无常。次第渐生故知无常。次</a><a name="0688a23" id="0688a23">第生歌罗逻时乃至老时。次第生牙乃至果</a><a name="0688a24" id="0688a24">子故知无常。诸色可灭故知无常。歌罗逻灭</a><a name="0688a25" id="0688a25">时异。乃至老灭时异。牙灭时异。乃至果灭</a><a name="0688a26" id="0688a26">时异故知无常。凡夫无智见相似生计以</a><a name="0688a27" id="0688a27">为常。以是义故名曰无常。若无常即是苦。</a><a name="0688a28" id="0688a28">若苦即是不净。善男子。我因迦叶先问是</a><a name="0688a29" id="0688a29">事。于彼已答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120687c.htm'><img src='up.gif' border=0></a>
<a href='T120688b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>