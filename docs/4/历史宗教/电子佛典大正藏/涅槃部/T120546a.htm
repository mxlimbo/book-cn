<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0546a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷30)</font> 师子吼菩萨品第十一之一 <font face='Arial'>T12, p0546a</h2></font><hr>
<span class='old'>
</a><a name="0545c28" id="0545c28">八自在故。世尊。惟有如来乃能庄严娑罗双</a><a name="0545c29" id="0545c29">树。如其无者则不端严。惟愿大慈。为庄严故</span><a name="0546a01" id="0546a01">常住于此娑罗林中。佛言。善男子。一切诸法</a><a name="0546a02" id="0546a02">性无住住。汝云何言愿如来住。善男子。凡言</a><a name="0546a03" id="0546a03">住者名为色法。从因缘生故名为住。因缘无</a><a name="0546a04" id="0546a04">处故名不住住。如来已断一切色缚。云何</a><a name="0546a05" id="0546a05">当言如来住耶。受想行识亦复如是。善男子。</a><a name="0546a06" id="0546a06">住名憍慢。以憍慢故不得解脱。不得解脱故</a><a name="0546a07" id="0546a07">名为住。谁有憍慢从何处来。是故得名为无</a><a name="0546a08" id="0546a08">住住。如来永断一切憍慢。云何而言愿如来</a><a name="0546a09" id="0546a09">住。住者名有为法。如来已断有为之法是故</a><a name="0546a10" id="0546a10">不住。住名空法。如来已断如是空法。是故获</a><a name="0546a11" id="0546a11">得常乐我净。云何而言愿如来住。住者名为</a><a name="0546a12" id="0546a12">二十五有。如来已断二十五有。云何而言愿</a><a name="0546a13" id="0546a13">如来住。住者即是一切凡夫。诸圣无去无来</a><a name="0546a14" id="0546a14">无住。如来已断去来住相。云何言住。夫无住</a><a name="0546a15" id="0546a15">者名无边身。身无边故云何而言惟愿如来</a><a name="0546a16" id="0546a16">住娑罗林。若住此林则是有边身。若有边则</a><a name="0546a17" id="0546a17">是无常。如来是常云何言住。夫无住者名曰</a><a name="0546a18" id="0546a18">虚空。如来之性同于虚空云何言住。又无住</a><a name="0546a19" id="0546a19">者名金刚三昧。金刚三昧坏一切住。金刚三</a><a name="0546a20" id="0546a20">昧即是如来云何言住。又无住者。则名为幻。</a><a name="0546a21" id="0546a21">如来同幻云何言住。又无住者名无始终。如</a><a name="0546a22" id="0546a22">来之性无有始终云何言住。又无住者名无</a><a name="0546a23" id="0546a23">边法界。无边法界即是如来云何言住。又无</a><a name="0546a24" id="0546a24">住者名首楞严三昧。首楞严三昧知一切法</a><a name="0546a25" id="0546a25">而无所著。以无著故名首楞严。如来具足首</a><a name="0546a26" id="0546a26">楞严定云何言住。又无住者名处非处力。如</a><a name="0546a27" id="0546a27">来成就处非处力云何言住。又无住者名檀</a><a name="0546a28" id="0546a28">波罗蜜。檀波罗蜜若有住者。则不得至尸波</a><a name="0546a29" id="0546a29">罗蜜乃至般若波罗蜜。以是义故。檀波罗蜜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120545c.htm'><img src='up.gif' border=0></a>
<a href='T120546b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>