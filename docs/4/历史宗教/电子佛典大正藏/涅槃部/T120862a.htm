<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0862a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷2)</font> 哀叹品第四 <font face='Arial'>T12, p0862a</h2></font><hr>
<span class='old'>
</a><a name="0861c28" id="0861c28">无量身病邪见烦恼。得世尊法药皆蒙除愈。</a><a name="0861c29" id="0861c29">如人醉酒不识亲疏尊卑长幼。寻后醒悟心</span><a name="0862a01" id="0862a01">怀惭愧深自克责。我等如是于无边生死中。</a><a name="0862a02" id="0862a02">醉于情欲迷于邪见始蒙醒悟。犹如芦草及</a><a name="0862a03" id="0862a03">伊兰树无有坚实。此身如是我人寿命等无</a><a name="0862a04" id="0862a04">有坚固。佛告比丘。汝等如是修无我想耶。诸</a><a name="0862a05" id="0862a05">比丘答曰。唯然世尊。我等常修无我想。余人</a><a name="0862a06" id="0862a06">亦修无常苦空非我之想。世尊。如人言日月</a><a name="0862a07" id="0862a07">星宿山地转。此非为转但众生眩惑谓之为</a><a name="0862a08" id="0862a08">转。如是人言无常苦空非我。当知此等众生</a><a name="0862a09" id="0862a09">亦是世俗眩惑。我等所修是平等修。佛告比</a><a name="0862a10" id="0862a10">丘。如汝说喻此譬喻中说味说义汝犹未解。</a><a name="0862a11" id="0862a11">我当更说如人言日月山地转。此非为转但</a><a name="0862a12" id="0862a12">眩惑谓之为转。如是众生愚痴颠倒计我</a><a name="0862a13" id="0862a13">计常计乐计净。然彼佛者是我义。法身是常</a><a name="0862a14" id="0862a14">义。泥洹是乐义。假名诸法是净义。汝等比</a><a name="0862a15" id="0862a15">丘。莫眩惑想而言我于一切法。修无常苦空</a><a name="0862a16" id="0862a16">不净想也。比丘白佛言。世尊。我等亦修三</a><a name="0862a17" id="0862a17">种修净佛告比丘。此三种修于我法中亦无</a><a name="0862a18" id="0862a18">实义。间间苦修性升降故。苦乐想颠倒乐</a><a name="0862a19" id="0862a19">苦想颠倒。无常常想颠倒。常无常想颠倒。非</a><a name="0862a20" id="0862a20">我我想颠倒。我非我想颠倒。不净净想颠倒。</a><a name="0862a21" id="0862a21">净不净想颠倒。如是四颠倒想者。不识平等</a><a name="0862a22" id="0862a22">于此所修非为正修。苦不苦修。无常常修。非</a><a name="0862a23" id="0862a23">我我修。不净净修。此四种修是世间乐常我</a><a name="0862a24" id="0862a24">净。离世间亦有四种乐常我净。汝等当知名</a><a name="0862a25" id="0862a25">味者世间法。义者出世间法。时诸比丘白佛</a><a name="0862a26" id="0862a26">名。世尊。我当云何如世尊教。修三想见四</a><a name="0862a27" id="0862a27">颠倒者。唯愿如来住世一劫若过一劫。如世</a><a name="0862a28" id="0862a28">尊教我当修行。若当如来不住世者。我等何</a><a name="0862a29" id="0862a29">能久与毒蛇同其窟宅永违如来。谁当住世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120861c.htm'><img src='up.gif' border=0></a>
<a href='T120862b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>