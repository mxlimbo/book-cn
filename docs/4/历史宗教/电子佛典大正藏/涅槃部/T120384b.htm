<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0384b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷3)</font> 金刚身品第二 <font face='Arial'>T12, p0384b</h2></font><hr>
<span class='old'>
</a><a name="0384a28" id="0384a28">为伴侣为有师耶为无师乎。为是持戒为是</a><a name="0384a29" id="0384a29">破戒。佛告迦叶。莫谓是等为破戒人。善男</span><a name="0384b01" id="0384b01">子。我涅槃后浊恶之世国土荒乱。互相抄掠</a><a name="0384b02" id="0384b02">人民饥饿。尔时多有为饥饿故发心出家。如</a><a name="0384b03" id="0384b03">是之人名为秃人。是秃人辈见有持戒威仪</a><a name="0384b04" id="0384b04">具足清净比丘护持正法。驱逐令出若杀若</a><a name="0384b05" id="0384b05">害。迦叶菩萨复白佛言。世尊。是持戒人。护</a><a name="0384b06" id="0384b06">正法者。云何当得游行村落城邑教化。善男</a><a name="0384b07" id="0384b07">子。是故我今听持戒人。依诸白衣持刀杖</a><a name="0384b08" id="0384b08">者以为伴侣。若诸国王大臣长者优婆塞等。</a><a name="0384b09" id="0384b09">为护法故虽持刀杖。我说是等名为持戒。</a><a name="0384b10" id="0384b10">虽持刀杖不应断命。若能如是即得名为第</a><a name="0384b11" id="0384b11">一持戒</a><a name="0384b12" id="0384b12"><p>迦叶。言护法者。谓具正见能广宣说大乘经</a><a name="0384b13" id="0384b13">典。终不捉持王者宝盖油瓶谷米种种果蓏。</a><a name="0384b14" id="0384b14">不为利养亲近国王大臣长者。于诸檀越心</a><a name="0384b15" id="0384b15">无谄曲具足威仪摧伏破戒诸恶人等。是</a><a name="0384b16" id="0384b16">名持戒护法之师。能为众生真善知识。其</a><a name="0384b17" id="0384b17">心弘广譬如大海。迦叶。若有比丘以利养故</a><a name="0384b18" id="0384b18">为他说法。是人所有徒众眷属。亦效是师贪</a><a name="0384b19" id="0384b19">求利养。是人如是便自坏众。迦叶众有三种</a><a name="0384b20" id="0384b20">一者犯戒杂僧。二者愚痴僧。三者清净僧。</a><a name="0384b21" id="0384b21">破戒杂僧则易可坏。持戒净僧利养因缘所</a><a name="0384b22" id="0384b22">不能坏。云何破戒杂僧。若有比丘虽持禁戒。</a><a name="0384b23" id="0384b23">为利养故与破戒者坐起行来。共相亲附同</a><a name="0384b24" id="0384b24">其事业。是名破戒亦名杂僧。云何愚痴僧。</a><a name="0384b25" id="0384b25">若有比丘在阿兰若处。诸根不利闇钝[<a href='javascript:showpic("images/032592.gif")'>梦-夕+登</a>]瞢</a><a name="0384b26" id="0384b26">少欲乞食。于说戒日及自恣时。教诸弟子清</a><a name="0384b27" id="0384b27">净忏悔。见非弟子多犯禁戒。不能教令清净</a><a name="0384b28" id="0384b28">忏悔。而便与共说戒自恣。是名愚痴僧。云</a><a name="0384b29" id="0384b29">何名清净僧。有比丘僧。不为百千亿数诸魔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120384a.htm'><img src='up.gif' border=0></a>
<a href='T120384c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>