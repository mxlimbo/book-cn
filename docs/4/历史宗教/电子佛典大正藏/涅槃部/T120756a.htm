<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0756a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷23)</font> <font face='Arial'>T12, p0756a</h2></font><hr>
<span class='old'>
</a><a name="0755c28" id="0755c28">故。诸佛菩萨名善知识。以是亲近善友因</a><a name="0755c29" id="0755c29">缘。则得近于大般涅槃</span><a name="0756a01" id="0756a01"><p>云何菩萨听法因缘而得近于大般涅槃。一</a><a name="0756a02" id="0756a02">切众生以听法故则具信根。得信根故乐</a><a name="0756a03" id="0756a03">行布施戒忍精进禅定智慧。得须陀洹果乃</a><a name="0756a04" id="0756a04">至佛果。是故当知。得诸善法皆是听法因缘</a><a name="0756a05" id="0756a05">势力。善男子。譬如长者唯有一子。遣至他</a><a name="0756a06" id="0756a06">国市易所须。示其道路通塞之处。而复诫</a><a name="0756a07" id="0756a07">之。若遇淫女慎莫亲爱。若亲爱者丧身</a><a name="0756a08" id="0756a08">殒命及以财宝。弊恶之人亦莫交游。其子</a><a name="0756a09" id="0756a09">敬顺父之教敕。身心安隐多获宝货。菩萨摩</a><a name="0756a10" id="0756a10">诃萨为诸众生敷演法要亦复如是。示诸</a><a name="0756a11" id="0756a11">众生及四部众诸道通塞。是诸众等以闻法</a><a name="0756a12" id="0756a12">故。远离诸恶具足善法。以是义故。听法</a><a name="0756a13" id="0756a13">因缘则得近于大般涅槃。善男子。譬如明</a><a name="0756a14" id="0756a14">镜照人面像无不明了。听法明镜亦复如</a><a name="0756a15" id="0756a15">是。有人照之则见善恶明了无翳。以是</a><a name="0756a16" id="0756a16">义故。听法因缘则得近于大般涅槃。善男</a><a name="0756a17" id="0756a17">子。譬如商人欲至宝渚。不知道路有人</a><a name="0756a18" id="0756a18">示之其人随语即至宝渚。多获诸珍不</a><a name="0756a19" id="0756a19">可称计。一切众生亦复如是。欲至善处</a><a name="0756a20" id="0756a20">采取道宝。不知其路通塞之相。菩萨示之</a><a name="0756a21" id="0756a21">众生随已。得至善处获得无上大涅槃宝。</a><a name="0756a22" id="0756a22">以是义故。听法因缘则得近于大般涅槃。</a><a name="0756a23" id="0756a23">善男子。譬如醉象狂逸暴恶多欲杀害。有调</a><a name="0756a24" id="0756a24">象师以大铁钩钩斲其顶。即时调顺恶</a><a name="0756a25" id="0756a25">心都尽。一切众生亦复如是。贪欲嗔恚愚痴</a><a name="0756a26" id="0756a26">醉故欲多造恶。诸菩萨等以闻法钩斲之</a><a name="0756a27" id="0756a27">令住更不得起造诸恶心。以是义故。听法</a><a name="0756a28" id="0756a28">因缘则得近于大般涅槃。是故我于处处经</a><a name="0756a29" id="0756a29">中说。我弟子专心听受十二部经。则离五<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120755c.htm'><img src='up.gif' border=0></a>
<a href='T120756b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>