<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0966b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷4)</font> 以诸譬喻付嘱正法品第十二 <font face='Arial'>T12, p0966b</h2></font><hr>
<span class='old'>
</a><a name="0966a28" id="0966a28">阿难。当来之世有诸众生。不闻如是修多罗</a><a name="0966a29" id="0966a29">义而生退没。是故阿难。我当说喻。譬如豪贵</span><a name="0966b01" id="0966b01">巨富长者。多饶财宝库藏盈满。资生所须皆</a><a name="0966b02" id="0966b02">悉具足。然彼长者唯有一子远行他方。时</a><a name="0966b03" id="0966b03">彼长者。身遇重病痛苦极甚。临命终时。以多</a><a name="0966b04" id="0966b04">宝物摩尼真珠琉璃珂贝金银钱财。寄余长</a><a name="0966b05" id="0966b05">者作如是言。汝应当知。我子既已远行他方。</a><a name="0966b06" id="0966b06">然我今者身遇重病。不久命终。为我子故以</a><a name="0966b07" id="0966b07">是无量库藏财宝寄付于汝。如其我子他方</a><a name="0966b08" id="0966b08">来还。为我教之令莫放逸。当令坚住不放逸</a><a name="0966b09" id="0966b09">法。然后付此库藏宝物。当付宝时应作是言。</a><a name="0966b10" id="0966b10">童子。汝父往日临命终时。为于汝故以此</a><a name="0966b11" id="0966b11">宝物寄付于我。今我还汝是汝己物。应当</a><a name="0966b12" id="0966b12">领受慎莫放逸。坚持守护勿令损失。尔时豪</a><a name="0966b13" id="0966b13">贵巨富长者作是语已。即以所有众多宝物</a><a name="0966b14" id="0966b14">而寄付之。彼余长者即便领受。受已不久其</a><a name="0966b15" id="0966b15">长者子他方而还。彼余长者所受寄物悉不</a><a name="0966b16" id="0966b16">还之。阿难。于意云何。是谁过也。慧命阿难</a><a name="0966b17" id="0966b17">白佛言。世尊。受寄者过。非余人也。何以故。</a><a name="0966b18" id="0966b18">其受寄者。亲自受彼豪贵长者众多宝物。不</a><a name="0966b19" id="0966b19">还彼子故。佛言阿难。豪贵长者。喻如来也。临</a><a name="0966b20" id="0966b20">命终者。喻于如来欲入涅槃。言一子者。喻</a><a name="0966b21" id="0966b21">未来世有诸净信善男子善女人等。远行他</a><a name="0966b22" id="0966b22">方者。喻流转五道。大宝藏者。喻于如来亿那</a><a name="0966b23" id="0966b23">由他阿僧祇劫所习无上大法宝藏。受寄长</a><a name="0966b24" id="0966b24">者。喻于汝等诸大声闻菩萨摩诃萨护正法</a><a name="0966b25" id="0966b25">者。阿难。如是亿那由他阿僧祇劫所习。无上</a><a name="0966b26" id="0966b26">大法宝藏。为未来世诸善男子善女人等。寄</a><a name="0966b27" id="0966b27">付于汝及大迦叶弥勒等诸大菩萨。汝等。若</a><a name="0966b28" id="0966b28">能顺我付嘱。彼未来世所有受化净信佛子。</a><a name="0966b29" id="0966b29">应以法宝而授与之。何以故。阿难。有诸众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120966a.htm'><img src='up.gif' border=0></a>
<a href='T120966c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>