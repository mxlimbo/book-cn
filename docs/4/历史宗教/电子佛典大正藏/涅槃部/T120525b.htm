<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0525b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷27)</font> 师子吼菩萨品第十一之一 <font face='Arial'>T12, p0525b</h2></font><hr>
<span class='old'>
</a><a name="0525a28" id="0525a28">发无上菩提之心。既发心已寻得舍身。善男</a><a name="0525a29" id="0525a29">子。是佛性者实非我也。为众生故说名为</span><a name="0525b01" id="0525b01">我</a><a name="0525b02" id="0525b02"><p>善男子。如来有因缘故说无我为我。真实无</a><a name="0525b03" id="0525b03">我虽作是说无有虚妄。善男子。有因缘故说</a><a name="0525b04" id="0525b04">我为无我。而实有我为世界故。虽说无我而</a><a name="0525b05" id="0525b05">无虚妄。佛性无我如来说我以其常故。如来</a><a name="0525b06" id="0525b06">是我而说无我得自在故</a><a name="0525b07" id="0525b07"><p>尔时师子吼菩萨摩诃萨白佛言。世尊。若一</a><a name="0525b08" id="0525b08">切众生悉有佛性。如金刚力士者。以何义故。</a><a name="0525b09" id="0525b09">一切众生不能得见。佛言。善男子。譬如色法</a><a name="0525b10" id="0525b10">虽有青黄赤白之异长短质像盲者不见。虽</a><a name="0525b11" id="0525b11">复不见。亦不得言无青黄赤白长短质像。何</a><a name="0525b12" id="0525b12">以故。盲虽不见有目见故。佛性亦尔。一切众</a><a name="0525b13" id="0525b13">生虽不能见。十住菩萨见少分故。如来全见。</a><a name="0525b14" id="0525b14">十住菩萨所见佛性如夜见色。如来所见如</a><a name="0525b15" id="0525b15">昼见色。善男子。譬如瞎者见色不了。有善良</a><a name="0525b16" id="0525b16">医而为治目。以药力故得了了见。十住菩萨</a><a name="0525b17" id="0525b17">亦复如是。虽见佛性不能明了。以首楞严三</a><a name="0525b18" id="0525b18">昧力故能得明了。善男子。若有人见一切诸</a><a name="0525b19" id="0525b19">法无常无我无乐无净。见非一切法无常</a><a name="0525b20" id="0525b20">无我无乐无净。如是之人不见佛性。一切者</a><a name="0525b21" id="0525b21">名为生死。非一切者名为三宝。声闻缘觉见</a><a name="0525b22" id="0525b22">一切法无常无我无乐无净。非一切法亦见</a><a name="0525b23" id="0525b23">无常无我无乐无净。以是义故。不见佛性。十</a><a name="0525b24" id="0525b24">住菩萨见一切法无常无我无乐无净。非一</a><a name="0525b25" id="0525b25">切法分见常乐我净。以是义故。十分之中得</a><a name="0525b26" id="0525b26">见一分。诸佛世尊见一切法无常无我无乐</a><a name="0525b27" id="0525b27">无净。非一切法见常乐我净。以是义故。见于</a><a name="0525b28" id="0525b28">佛性如观掌中阿摩勒果。以是义故。首楞严</a><a name="0525b29" id="0525b29">定名为毕竟。善男子。譬如初月虽不可见不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120525a.htm'><img src='up.gif' border=0></a>
<a href='T120525c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>