<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0549b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷31)</font> 师子吼菩萨品第十一之一 <font face='Arial'>T12, p0549b</h2></font><hr>
<span class='old'>
</a><a name="0549a28" id="0549a28">名为净戒具足。复有菩萨自言戒净。虽复</a><a name="0549a29" id="0549a29">不与女人和合言语嘲调听其音声见男女相</span><a name="0549b01" id="0549b01">随。然为生天受五欲乐。如是菩萨成就欲法</a><a name="0549b02" id="0549b02">毁破净戒。污辱梵行令戒杂秽。不得名为净</a><a name="0549b03" id="0549b03">戒具足。善男子。若有菩萨清净持戒。而不为</a><a name="0549b04" id="0549b04">戒不为尸罗波罗蜜。不为众生不为利养。不</a><a name="0549b05" id="0549b05">为菩提不为涅槃。不为声闻辟支佛。唯为最</a><a name="0549b06" id="0549b06">上第一义故护持禁戒。善男子。是名菩萨净</a><a name="0549b07" id="0549b07">戒具足。三者亲近诸善知识。善知识者。若</a><a name="0549b08" id="0549b08">有能说信戒多闻布施智慧令人受行。是名</a><a name="0549b09" id="0549b09">菩萨善知识也。四者乐于寂静。寂静者。所</a><a name="0549b10" id="0549b10">谓身心寂静观察诸法甚深法界。是名寂静。</a><a name="0549b11" id="0549b11">五者精进。精进者。所谓系心观四真谛设头</a><a name="0549b12" id="0549b12">火然终不放舍。是名精进。六者念具足。念具</a><a name="0549b13" id="0549b13">足者。所谓念佛念法念僧念戒念天念舍。是</a><a name="0549b14" id="0549b14">名念具足。七者软语。软语者。所谓实语妙</a><a name="0549b15" id="0549b15">语先意问讯时语真语。是名软语。八者护</a><a name="0549b16" id="0549b16">法。护法者。所谓爱乐正法常乐演说。读诵书</a><a name="0549b17" id="0549b17">写思惟其义。广宣敷扬令其流布。若见有人</a><a name="0549b18" id="0549b18">书写解说读诵赞叹思惟义者。为求资生而</a><a name="0549b19" id="0549b19">供养之。所谓衣服饮食卧具医药。为护法故</a><a name="0549b20" id="0549b20">不惜身命。是名护法。九者菩萨摩诃萨见有</a><a name="0549b21" id="0549b21">同学同戒有所乏少。转从他乞熏钵染衣。瞻</a><a name="0549b22" id="0549b22">病所须衣服饮食卧具房舍而供给之。十者</a><a name="0549b23" id="0549b23">具足智慧。智慧者。所谓观于如来常乐我净。</a><a name="0549b24" id="0549b24">一切众生悉有佛性。观法二相。所谓空不空</a><a name="0549b25" id="0549b25">常无常乐无乐我无我净不净。异法可断异</a><a name="0549b26" id="0549b26">法不可断。异法从缘生异法从缘见。异法从</a><a name="0549b27" id="0549b27">缘果异法非缘果。是名具足智慧。善男子。是</a><a name="0549b28" id="0549b28">名菩萨具足十法。即能明见涅槃无相</a><a name="0549b29" id="0549b29">师子吼言。世尊。如佛先告纯陀。汝今已得见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120549a.htm'><img src='up.gif' border=0></a>
<a href='T120549c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>