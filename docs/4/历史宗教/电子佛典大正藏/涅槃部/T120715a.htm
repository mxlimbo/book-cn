<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0715a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷16)</font> <font face='Arial'>T12, p0715a</h2></font><hr>
<span class='old'>
</a><a name="0714c28" id="0714c28">尊。我亲从佛闻如是义。迦叶佛法住世七</a><a name="0714c29" id="0714c29">日然后灭尽。世尊。迦叶如来有是经不如</span><a name="0715a01" id="0715a01">其有者云何言灭。如其无者云何说言大</a><a name="0715a02" id="0715a02">涅槃经是诸如来秘密之藏。佛言。善男子。</a><a name="0715a03" id="0715a03">我先说言。唯有文殊乃解是义。今当重</a><a name="0715a04" id="0715a04">说。至心谛听。善男子。诸佛世尊有二种法。</a><a name="0715a05" id="0715a05">一者世法。二者第一义法。世法可灭。第一义</a><a name="0715a06" id="0715a06">法则不坏灭。复有二种。一者无常无我无乐</a><a name="0715a07" id="0715a07">无净。二者常乐我净。无常无我无乐无净则</a><a name="0715a08" id="0715a08">有坏灭。常乐我净则无坏灭。复有二种。一</a><a name="0715a09" id="0715a09">者二乘所持。二者菩萨所持。二乘所持则有</a><a name="0715a10" id="0715a10">坏灭。菩萨所持则无坏灭。复有二种。一者</a><a name="0715a11" id="0715a11">外。二者内。外法者则有坏灭。内法者则无</a><a name="0715a12" id="0715a12">坏灭。复有二种。一者有为。二者无为。有为</a><a name="0715a13" id="0715a13">之法则有坏灭。无为之法无有坏灭。复有</a><a name="0715a14" id="0715a14">二种。一者可得。二者不可得。可得之法则</a><a name="0715a15" id="0715a15">有坏灭。不可得者无有坏灭。复有二种。</a><a name="0715a16" id="0715a16">一者共法。二者不共共法坏灭。不共之法无</a><a name="0715a17" id="0715a17">有坏灭。复有二种。一者人中。二者天中。人</a><a name="0715a18" id="0715a18">中坏灭。天无坏灭。复有二种。一者十一部</a><a name="0715a19" id="0715a19">经。二者方等经。十一部经则有坏灭。方等经</a><a name="0715a20" id="0715a20">典无有坏灭。善男子。若我弟子受持读诵</a><a name="0715a21" id="0715a21">书写解说方等经典。恭敬供养尊重赞叹。当</a><a name="0715a22" id="0715a22">知尔时佛法不灭。善男子。汝向所问。迦叶</a><a name="0715a23" id="0715a23">如来有是经不者。善男子。大涅槃经悉是一</a><a name="0715a24" id="0715a24">切诸佛秘藏。何以故。诸佛虽有十一部经。</a><a name="0715a25" id="0715a25">不说佛性。不说如来常乐我净。诸佛世尊</a><a name="0715a26" id="0715a26">永不毕竟入于涅槃。是故此经名为如来</a><a name="0715a27" id="0715a27">秘密之藏。十一部经所不说故。故名为藏。</a><a name="0715a28" id="0715a28">如人七宝。不出外用名之为藏。善男子。</a><a name="0715a29" id="0715a29">是人所以藏积此物为未来事故。何等未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120714c.htm'><img src='up.gif' border=0></a>
<a href='T120715b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>