<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0422b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷9)</font> <font face='Arial'>T12, p0422b</h2></font><hr>
<span class='old'>
</a><a name="0422a28" id="0422a28">诸善男子善女人等听是大乘大涅槃经。常</a><a name="0422a29" id="0422a29">应呵责女人之相求于男子。何以故。是大</span><a name="0422b01" id="0422b01">经典有丈夫相。所谓佛性。若人不知是佛性</a><a name="0422b02" id="0422b02">者则无男相。所以者何。不能自知有佛性故。</a><a name="0422b03" id="0422b03">若有不能知佛性者。我说是等名为女人。若</a><a name="0422b04" id="0422b04">能自知有佛性者。我说是人为丈夫相。若有</a><a name="0422b05" id="0422b05">女人能知自身定有佛性。当知是等即为男</a><a name="0422b06" id="0422b06">子。善男子。是大乘典大涅槃经。无量无边</a><a name="0422b07" id="0422b07">不可思议功德之聚。何以故。以说如来秘</a><a name="0422b08" id="0422b08">密藏故。是故善男子善女人。若欲速知如来</a><a name="0422b09" id="0422b09">密藏。应当方便勤修此经。迦叶菩萨白佛</a><a name="0422b10" id="0422b10">言。世尊。如是如是。如佛所说。我今已有丈</a><a name="0422b11" id="0422b11">夫之相。得入如来微密藏故。如来今日始觉</a><a name="0422b12" id="0422b12">悟我。因是即得决定通达。佛言。善哉善哉。善</a><a name="0422b13" id="0422b13">男子。汝今随顺世间之法而作是说。迦叶复</a><a name="0422b14" id="0422b14">言。我不随顺世间法也。佛赞迦叶。善哉善哉。</a><a name="0422b15" id="0422b15">汝今所知无上法味甚深难知而能得知。如</a><a name="0422b16" id="0422b16">蜂采味。汝亦如是。复次善男子。如蚊子泽</a><a name="0422b17" id="0422b17">不能令此大地沾洽。当来之世是经流布亦</a><a name="0422b18" id="0422b18">复如是。如彼蚊泽。正法欲灭。是经先当没于</a><a name="0422b19" id="0422b19">此地。当知即是正法衰相。复次善男子。譬</a><a name="0422b20" id="0422b20">如过夏初月名秋秋雨连注。此大乘典大涅</a><a name="0422b21" id="0422b21">槃经亦复如是。为于南方诸菩萨故。当广流</a><a name="0422b22" id="0422b22">布降注法雨弥满其处。正法欲灭当至罽宾</a><a name="0422b23" id="0422b23">具足无缺潜没地中。或有信者或不信者。如</a><a name="0422b24" id="0422b24">是大乘方等经典甘露法味悉没于地。是经</a><a name="0422b25" id="0422b25">没已一切诸余大乘经典皆悉灭没。若得是</a><a name="0422b26" id="0422b26">经具足无缺人中象王。诸菩萨等当知如来</a><a name="0422b27" id="0422b27">无上正法将灭不久</a><a name="0422b28" id="0422b28"><p class='juan'>
大般涅槃经卷第九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120422a.htm'><img src='up.gif' border=0></a>
<a href='T120422c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>