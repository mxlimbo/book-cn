<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0387 大方等无想经 1106b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 387 大方等无想经</font> <font face='Arial'>(卷6)</font> 大云初分增长健度第三十七之一 <font face='Arial'>T12, p1106b</h2></font><hr>
<span class='old'>
</a><a name="1106a28" id="1106a28">幻故。菩萨摩诃萨亦复如是。住是三昧修习</a><a name="1106a29" id="1106a29">正道。于此三千大千世界化种种身。为度众</span><a name="1106b01" id="1106b01">生故住是三昧。诸菩萨等见是化已。不生惊</a><a name="1106b02" id="1106b02">怪无有疑心。随顺于义无有违逆。何以故。定</a><a name="1106b03" id="1106b03">知即是三昧力故</a><a name="1106b04" id="1106b04"><p>复次善男子。菩萨摩诃萨住是三昧。能于三</a><a name="1106b05" id="1106b05">千大千世界。随诸众生种种所行处处现身。</a><a name="1106b06" id="1106b06">或阎浮提现处母胎。一切众生实见菩萨处</a><a name="1106b07" id="1106b07">在母胎。而是菩萨实不在胎。或阎浮提现出</a><a name="1106b08" id="1106b08">母胎。众生亦见菩萨出胎。而是菩萨实不出</a><a name="1106b09" id="1106b09">胎。或阎浮提现初剃发造制周罗。一切众生</a><a name="1106b10" id="1106b10">皆见如是。而于菩萨实无是相。或阎浮提现</a><a name="1106b11" id="1106b11">诣学堂习诸伎艺书疏算计。一切众生皆见</a><a name="1106b12" id="1106b12">菩萨始初习学。而是菩萨已于过去无量劫</a><a name="1106b13" id="1106b13">中悉修学已。或阎浮提现行如人师子白鹅。</a><a name="1106b14" id="1106b14">一切众生皆见菩萨现行如人师子白鹅。而</a><a name="1106b15" id="1106b15">是菩萨都无此相。或阎浮提示有妻子五欲</a><a name="1106b16" id="1106b16">相乐。一切众生皆见是相。而是菩萨已于昔</a><a name="1106b17" id="1106b17">劫久远离之。惟以法乐而自娱乐。或阎浮提</a><a name="1106b18" id="1106b18">示大小便。一切众生亦见是相。而此菩萨得</a><a name="1106b19" id="1106b19">真法身非杂食身。云何而有大小便利。咀嚼</a><a name="1106b20" id="1106b20">杨枝着衣洗手。履践革屣执持伞盖。身服缨</a><a name="1106b21" id="1106b21">络饮食饥渴。生老病死行檀波罗蜜。得转轮</a><a name="1106b22" id="1106b22">王奴婢仆从男女大小。或作人天头陀苦行。</a><a name="1106b23" id="1106b23">现为比丘福利众生。现须陀洹果斯陀含果</a><a name="1106b24" id="1106b24">阿那含果阿罗汉果。破坏众僧听法说法食</a><a name="1106b25" id="1106b25">啖毒饭。犯四重禁作五逆罪。作声闻像辟支</a><a name="1106b26" id="1106b26">佛像。出家学道菩提树下。转正法轮现大神</a><a name="1106b27" id="1106b27">足入于涅槃。或作释梵天魔波旬。流转诸有</a><a name="1106b28" id="1106b28">犹如车轮。亦复如是。善男子。菩萨摩诃萨虽</a><a name="1106b29" id="1106b29">作如是随顺世间种种诸行。为欲度脱终不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121106a.htm'><img src='up.gif' border=0></a>
<a href='T121106c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>