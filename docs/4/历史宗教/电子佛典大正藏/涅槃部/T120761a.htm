<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0761a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷23)</font> <font face='Arial'>T12, p0761a</h2></font><hr>
<span class='old'>
</a><a name="0760c28" id="0760c28">灭。云何不共贪生共贪俱灭。若菩萨摩诃</a><a name="0760c29" id="0760c29">萨断贪心已为众生故示现有贪。以示</span><a name="0761a01" id="0761a01">现故能令无量无边众生咨受善法具足</a><a name="0761a02" id="0761a02">成就。是名不共贪生共贪俱灭。云何不共</a><a name="0761a03" id="0761a03">贪生不共贪灭。谓阿罗汉缘觉诸佛除不</a><a name="0761a04" id="0761a04">动地其余菩萨。是名不共贪生不共贪</a><a name="0761a05" id="0761a05">灭。以是义故。诸佛菩萨不决定说心性本</a><a name="0761a06" id="0761a06">净性本不净。善男子。是心不与贪结和合</a><a name="0761a07" id="0761a07">亦复不与嗔痴和合。善男子。譬如日月虽</a><a name="0761a08" id="0761a08">为烟尘云雾及阿修罗之所覆蔽。以是因</a><a name="0761a09" id="0761a09">缘令诸众生不能得见。虽不可见日月</a><a name="0761a10" id="0761a10">之性终不与彼五翳和合。心亦如是。以因</a><a name="0761a11" id="0761a11">缘故生于贪结。众生虽说心与贪合。而是</a><a name="0761a12" id="0761a12">心性实不与合。若是贪心即是贪性。若是不</a><a name="0761a13" id="0761a13">贪即不贪性。不贪之心不能为贪。贪结之</a><a name="0761a14" id="0761a14">心不能不贪。善男子。以是义故贪欲之结</a><a name="0761a15" id="0761a15">不能污心。诸佛菩萨永破贪结。是故说言</a><a name="0761a16" id="0761a16">心得解脱。一切众生从因缘故生于贪结</a><a name="0761a17" id="0761a17">从因缘故心得解脱。善男子。譬如雪山悬</a><a name="0761a18" id="0761a18">峻之处人与猕猴俱不能行。或复有处猕</a><a name="0761a19" id="0761a19">猴能行人不能行。或复有处人与猕猴二</a><a name="0761a20" id="0761a20">俱能行。善男子。人与猕猴能行处者。如诸</a><a name="0761a21" id="0761a21">猎师纯以黐胶置之案上用捕猕猴。猕</a><a name="0761a22" id="0761a22">猴痴故往手触之。触已粘手。欲脱手故以</a><a name="0761a23" id="0761a23">脚蹋之。脚复随着。欲脱脚故以口啮之。</a><a name="0761a24" id="0761a24">口复粘着。如是五处悉无得脱。于是猎师</a><a name="0761a25" id="0761a25">以杖贯之负还归家。雪山崄处譬佛菩萨</a><a name="0761a26" id="0761a26">所得正道。猕猴者譬诸凡夫猎师者喻魔</a><a name="0761a27" id="0761a27">波旬。黐胶者譬贪欲结。人与猕猴俱不</a><a name="0761a28" id="0761a28">行者。譬诸凡夫魔王波旬俱不能行。猕猴</a><a name="0761a29" id="0761a29">能行人不能行者。譬诸外道有智慧者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120760c.htm'><img src='up.gif' border=0></a>
<a href='T120761b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>