<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0713c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷16)</font> <font face='Arial'>T12, p0713c</h2></font><hr>
<span class='old'>
</a><a name="0713b28" id="0713b28">是四天王处乃至非想非非想处。愚者即是</a><a name="0713b29" id="0713b29">一切凡夫。我则不同凡夫愚人。我曾闻有</span><a name="0713c01" id="0713c01">第一义天。谓诸佛菩萨常不变易。以常住</a><a name="0713c02" id="0713c02">故不生不老不病不死。我为众生精勤</a><a name="0713c03" id="0713c03">求于第一义天。何以故。第一义天能令众</a><a name="0713c04" id="0713c04">生除断烦恼。犹如意树。若我有信乃至有</a><a name="0713c05" id="0713c05">慧。则能得是第一义天。当为众生广分别</a><a name="0713c06" id="0713c06">说第一义天。是名菩萨摩诃萨念天。善男子。</a><a name="0713c07" id="0713c07">是名菩萨非世间也。是为世间不知见觉</a><a name="0713c08" id="0713c08">而是菩萨所知见觉。善男子。若我弟子谓</a><a name="0713c09" id="0713c09">受持读诵书写演说十二部经。及以受持</a><a name="0713c10" id="0713c10">读诵书写敷演解说大涅槃经等无差别</a><a name="0713c11" id="0713c11">者。是义不然。何以故。善男子。大涅槃者即</a><a name="0713c12" id="0713c12">是一切诸佛世尊甚深秘藏。以是诸佛甚深</a><a name="0713c13" id="0713c13">秘藏是则为胜。善男子。以是义故。大涅槃</a><a name="0713c14" id="0713c14">经甚奇甚特不可思议。迦叶菩萨白佛言。世</a><a name="0713c15" id="0713c15">尊。我亦知是大涅槃经甚奇甚特不可思议。</a><a name="0713c16" id="0713c16">佛法众僧不可思议。菩萨菩提大涅槃经亦</a><a name="0713c17" id="0713c17">不可思议。世尊。以何义故复言菩萨不可思</a><a name="0713c18" id="0713c18">议。善男子。菩萨摩诃萨无有教者。而能自</a><a name="0713c19" id="0713c19">发菩提之心。既发心已勤修精进。正使大火</a><a name="0713c20" id="0713c20">焚烧身首。终不求救舍念法心。何以故。菩</a><a name="0713c21" id="0713c21">萨摩诃萨常自思惟。我于无量阿僧祇劫。或</a><a name="0713c22" id="0713c22">在地狱饿鬼畜生人中天上。为诸结火之所</a><a name="0713c23" id="0713c23">烧然。初不曾得一决定法。决定法者即是</a><a name="0713c24" id="0713c24">阿耨多罗三藐三菩提。我为阿耨多罗三藐</a><a name="0713c25" id="0713c25">三菩提。终不护惜身心与命。我为阿耨多</a><a name="0713c26" id="0713c26">罗三藐三菩提。正使碎身犹如微尘。终不</a><a name="0713c27" id="0713c27">放舍勤精进也。何以故。勤进之心即是阿</a><a name="0713c28" id="0713c28">耨多罗三藐三菩提因。善男子。如是菩萨未</a><a name="0713c29" id="0713c29">见阿耨多罗三藐三菩提。乃能如是不惜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120713b.htm'><img src='up.gif' border=0></a>
<a href='T120714a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>