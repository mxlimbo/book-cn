<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0378 佛说方等般泥洹经 0919b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 378 佛说方等般泥洹经</font> <font face='Arial'>(卷1)</font> 四童品第三 <font face='Arial'>T12, p0919b</h2></font><hr>
<span class='old'>
</a><a name="0919a28" id="0919a28">种物。降伏众魔力化堕见人。灭尽一切尘劳。</a><a name="0919a29" id="0919a29">裂坏一切魔罗网。志于法品令一切立不退</span><a name="0919b01" id="0919b01">转地。不说余说但讲一切智事。转菩萨法</a><a name="0919b02" id="0919b02">品。超诸尘劳之界。无复魔行意无恚怒。行</a><a name="0919b03" id="0919b03">慈悲喜护一切。一一诸毛孔出此六百不退转</a><a name="0919b04" id="0919b04">法声。菩萨法品之义得三脱门。过于弟子缘</a><a name="0919b05" id="0919b05">觉之事。度于三界行一切法界。于彼世界住</a><a name="0919b06" id="0919b06">皆见诸佛。越一切总持法门。得诸佛之觉智。</a><a name="0919b07" id="0919b07">得诸菩萨之三昧。离诸恶智断诸疑结。得诸</a><a name="0919b08" id="0919b08">佛身智之智。得神通度无极离于谀谄。所愿</a><a name="0919b09" id="0919b09">转得供养诸佛。立一切人于无上正真道。令</a><a name="0919b10" id="0919b10">多愿人得无起度无极智。当来劫菩萨之行</a><a name="0919b11" id="0919b11">所立无瑕秽。发意顷现生一切诸佛前。无复</a><a name="0919b12" id="0919b12">生老病死啼哭愁忧。已得寂善权现三十二</a><a name="0919b13" id="0919b13">相装挍其色。已得法身现于凡身。供养奉事</a><a name="0919b14" id="0919b14">一切诸佛。心意踊跃娱乐。智慧度于无极。</a><a name="0919b15" id="0919b15">乐此之乐令余人亦然。其世界诸菩萨所行</a><a name="0919b16" id="0919b16">所乐如是。以故名曰乐园。复次其乐园世界。</a><a name="0919b17" id="0919b17">有八种交道七宝浴池。中有八味水满其池。</a><a name="0919b18" id="0919b18">其水底有七宝沙。中有四种莲华。青曰优钵。</a><a name="0919b19" id="0919b19">红曰波昙。黄曰拘文。白曰分陀利。其光色具</a><a name="0919b20" id="0919b20">好有无数耀。其国有八重宝树。金树银树。琉</a><a name="0919b21" id="0919b21">璃树水精树。车磲树码瑙树。象瑙宝树。吉</a><a name="0919b22" id="0919b22">祥宝树。觉转宝树。舍罗塞宝树。碧英宝树。</a><a name="0919b23" id="0919b23">月光宝树。踰日月宝树。杂玉宝树。阿牟勒宝</a><a name="0919b24" id="0919b24">树。鸠弥勒味宝树。赤青白色真珠树。赤栴檀</a><a name="0919b25" id="0919b25">青栴檀黄栴檀。蒲萄酒栴檀。乐会天栴檀。</a><a name="0919b26" id="0919b26">作味栴檀。污勒栴檀树。蜜香黑妙。香树根香</a><a name="0919b27" id="0919b27">茎节。技叶华实各各炽盛。有果树器树衣树。</a><a name="0919b28" id="0919b28">璎珞装饰树伎乐树。其枝叶华实各亦炽盛。</a><a name="0919b29" id="0919b29">树香之气芬馥甚美。如天上所有。阿难。其世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120919a.htm'><img src='up.gif' border=0></a>
<a href='T120919c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>