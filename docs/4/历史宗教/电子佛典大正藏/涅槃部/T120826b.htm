<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0826b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷33)</font> 迦叶菩萨品第二十四之一 <font face='Arial'>T12, p0826b</h2></font><hr>
<span class='old'>
</a><a name="0826a28" id="0826a28">无色界者。即不能修四禅五差。若修五</a><a name="0826a29" id="0826a29">差则能呵责无色界定。迦叶菩萨白佛言。</span><a name="0826b01" id="0826b01">世尊。中涅槃者则是利根。若利根者何不现</a><a name="0826b02" id="0826b02">在入涅槃耶。何故欲界有中涅槃色界则</a><a name="0826b03" id="0826b03">无。佛言。善男子。是人现在四大羸劣不能</a><a name="0826b04" id="0826b04">修道。虽有比丘四大康健。无有房舍饮食</a><a name="0826b05" id="0826b05">衣服卧具医药。众缘不具。是故不得现在</a><a name="0826b06" id="0826b06">涅槃。善男子。我昔一时在舍卫国阿那邠低</a><a name="0826b07" id="0826b07">精舍。有一比丘来至我所。作如是言。世</a><a name="0826b08" id="0826b08">尊。我常修道而不能得须陀洹果至阿罗汉</a><a name="0826b09" id="0826b09">果。我时即告阿难言。汝今当为是比丘</a><a name="0826b10" id="0826b10">具诸所须。尔时阿难将是比丘。至只陀林</a><a name="0826b11" id="0826b11">与好房舍。是时比丘语阿难言。大德唯愿</a><a name="0826b12" id="0826b12">为我庄严房舍净洁修治。七宝严丽悬缯</a><a name="0826b13" id="0826b13">幡盖。阿难言。世间贫者乃名沙门。我当云何</a><a name="0826b14" id="0826b14">能办是事。是比丘言。大德。若能为我作者</a><a name="0826b15" id="0826b15">善。若不能者我当还往至世尊所。尔时阿难</a><a name="0826b16" id="0826b16">即往佛所作如是言。世尊。向者比丘从我</a><a name="0826b17" id="0826b17">求索种种庄严七宝幡盖。不审是事当云何</a><a name="0826b18" id="0826b18">耶。我于尔时复告阿难。汝今还去随比丘</a><a name="0826b19" id="0826b19">意。所须之物为办具之。尔时阿难即还房中。</a><a name="0826b20" id="0826b20">为是比丘事事具办。比丘得已系念修道。</a><a name="0826b21" id="0826b21">不久即得须陀洹果至阿罗汉果。善男子。</a><a name="0826b22" id="0826b22">无量众生应入涅槃。以所乏故妨乱其心。</a><a name="0826b23" id="0826b23">是故不得。善男子。复有众生多喜教化。其</a><a name="0826b24" id="0826b24">心匆务不能得定。是故不得现在涅槃。善</a><a name="0826b25" id="0826b25">男子。如汝所问。何因缘故舍欲界身有中</a><a name="0826b26" id="0826b26">涅槃色界无者。善男子。是人观于欲界烦恼</a><a name="0826b27" id="0826b27">因缘有二。一者内二者外。而色界中无外</a><a name="0826b28" id="0826b28">因缘。欲界复有二种爱心。一者欲爱。二者</a><a name="0826b29" id="0826b29">食爱。观是二爱至心呵责。既呵责已得入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120826a.htm'><img src='up.gif' border=0></a>
<a href='T120826c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>