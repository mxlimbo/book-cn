<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0482a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷20)</font> <font face='Arial'>T12, p0482a</h2></font><hr>
<span class='old'>
</a><a name="0481c28" id="0481c28">见有人执持空器。或见沙门独行无侣。复见</a><a name="0481c29" id="0481c29">虎狼乌鹫野狐。见是事已复作是念。所遣使</span><a name="0482a01" id="0482a01">人乃至道路所见诸相悉皆不祥。当知病者</a><a name="0482a02" id="0482a02">定难疗治。复作是念。我若不往则非良师。</a><a name="0482a03" id="0482a03">如其往者不可救疗。复更念言。如是众相</a><a name="0482a04" id="0482a04">虽复不祥。且当舍置往至病所。思惟是已复</a><a name="0482a05" id="0482a05">于前路闻如是声。所谓亡失死丧崩破坏折</a><a name="0482a06" id="0482a06">剥脱堕坠焚烧。不来不可疗治不能拔济。复</a><a name="0482a07" id="0482a07">闻南方有飞鸟声。所谓乌鹫舍利鸟声。若狗</a><a name="0482a08" id="0482a08">若鼠野狐兔猪。闻是声已复作是念。当知</a><a name="0482a09" id="0482a09">病者难可疗治。尔时即入病人舍宅。见彼病</a><a name="0482a10" id="0482a10">人数寒数热骨节疼痛。目赤流泪耳声闻外</a><a name="0482a11" id="0482a11">咽喉结痛舌上裂破其色正黑。头不自胜</a><a name="0482a12" id="0482a12">体枯无汗。大小便利拥隔不通。身卒肥大红</a><a name="0482a13" id="0482a13">赤异常。语声不均或粗或细。举是斑驳异色</a><a name="0482a14" id="0482a14">青黄。其腹胀满言语不了。医见是已问瞻</a><a name="0482a15" id="0482a15">病言。病者咋来意志云何。答言。大师。其人</a><a name="0482a16" id="0482a16">本来敬信三宝及以诸天。今者变异敬信情</a><a name="0482a17" id="0482a17">息。本喜惠施今者悭吝。本性少食今则过</a><a name="0482a18" id="0482a18">多。本性<span class='corr'>和善今则弊恶</span>。本性慈孝恭敬父母。</a><a name="0482a19" id="0482a19">今于父母无恭敬心。医闻是已即前嗅之优</a><a name="0482a20" id="0482a20">钵罗香沉水杂香毕迦多香多伽罗香多摩</a><a name="0482a21" id="0482a21">罗跋香郁金香栴檀香。炙肉臭蒱桃酒臭</a><a name="0482a22" id="0482a22">烧筋骨臭鱼臭粪臭。知香臭已即前触身。觉</a><a name="0482a23" id="0482a23">身细软犹如缯绵劫贝娑花。或硬如石或</a><a name="0482a24" id="0482a24">冷如冰或热如火或涩如沙。尔时良医见如</a><a name="0482a25" id="0482a25">是等种种相已。定知病者必死不疑然不定</a><a name="0482a26" id="0482a26">言是人当死语瞻病者。吾今剧务明当更来</a><a name="0482a27" id="0482a27">随其所须恣意勿遮。即便还家明日使到复</a><a name="0482a28" id="0482a28">语使言。我事未讫兼未合药。智者当知如是</a><a name="0482a29" id="0482a29">病者必死不疑。大王。世尊亦尔。于一阐提辈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120481c.htm'><img src='up.gif' border=0></a>
<a href='T120482b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>