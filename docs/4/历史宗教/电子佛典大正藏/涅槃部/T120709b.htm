<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0709b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷16)</font> <font face='Arial'>T12, p0709b</h2></font><hr>
<span class='old'>
</a><a name="0709a28" id="0709a28">生敬信。发阿耨多罗三藐三菩提心。是则名</a><a name="0709a29" id="0709a29">为世间菩萨。一切世间不知见觉。如是菩</span><a name="0709b01" id="0709b01">萨亦同世间不知见觉。菩萨闻是涅槃经</a><a name="0709b02" id="0709b02">已。知有世间不知见觉。应是菩萨所知见</a><a name="0709b03" id="0709b03">觉。知是事已即自思惟。我当云何方便修</a><a name="0709b04" id="0709b04">习得知见觉。覆自念言。唯当深心修持净</a><a name="0709b05" id="0709b05">戒。善男子。菩萨尔时以是因缘。于未来世</a><a name="0709b06" id="0709b06">在在生处戒常清净。善男子。菩萨摩诃萨以</a><a name="0709b07" id="0709b07">戒净故。在在生处常无憍慢邪见疑网。终</a><a name="0709b08" id="0709b08">不说言如来毕竟入于涅槃。是名菩萨修</a><a name="0709b09" id="0709b09">持净戒。戒既清净次修禅定。以修定故在</a><a name="0709b10" id="0709b10">在生处正念不忘。所谓一切众生悉有佛性。</a><a name="0709b11" id="0709b11">十二部经诸佛世尊常乐我净。一切菩萨安</a><a name="0709b12" id="0709b12">住方等大涅槃经悉见佛性。如是等事忆而</a><a name="0709b13" id="0709b13">不忘。因修定故得十一空。是名菩萨修清</a><a name="0709b14" id="0709b14">净定。戒定已备次修净慧。以修慧故初不</a><a name="0709b15" id="0709b15">计着身中有我我中有身是身是我非身</a><a name="0709b16" id="0709b16">非我。是名菩萨修习净慧。以修慧故所受</a><a name="0709b17" id="0709b17">持戒牢固不动。善男子。譬如须弥不为四</a><a name="0709b18" id="0709b18">风之所倾动。菩萨摩诃萨亦复如是。不为</a><a name="0709b19" id="0709b19">四倒之所倾动。善男子。菩萨尔时自知见觉。</a><a name="0709b20" id="0709b20">所受持戒无有倾动。是名菩萨所知见觉</a><a name="0709b21" id="0709b21">非世间也。善男子。菩萨见所持戒牢固不</a><a name="0709b22" id="0709b22">动心无悔恨。无悔恨故心得欢喜。得欢</a><a name="0709b23" id="0709b23">喜故心得悦乐。得悦乐故心则安隐。心安</a><a name="0709b24" id="0709b24">隐故得无动定。得无动定故得实知见。实</a><a name="0709b25" id="0709b25">知见故厌离生死。厌离生死故便得解脱。</a><a name="0709b26" id="0709b26">得解脱故明见佛性。是名菩萨所知见觉</a><a name="0709b27" id="0709b27">非世间也。善男子。是名世间不知见觉而</a><a name="0709b28" id="0709b28">是菩萨所知见觉</a><a name="0709b29" id="0709b29"><p>迦叶复言。云何菩萨修持净戒心无悔恨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120709a.htm'><img src='up.gif' border=0></a>
<a href='T120709c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>