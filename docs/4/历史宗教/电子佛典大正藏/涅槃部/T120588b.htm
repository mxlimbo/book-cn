<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0588b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷38)</font> 迦叶菩萨品第十二之一 <font face='Arial'>T12, p0588b</h2></font><hr>
<span class='old'>
</a><a name="0588a28" id="0588a28">定知内法无常。复观外法。子时芽时茎时叶</a><a name="0588a29" id="0588a29">时花时果时。如是诸时各各不同。如是外法。</span><a name="0588b01" id="0588b01">或有具足或不具足。是故当知。一切外物定</a><a name="0588b02" id="0588b02">是无常。既观见法是无常已。复观闻法。我闻</a><a name="0588b03" id="0588b03">诸天具足成就极妙快乐神通自在。亦有五</a><a name="0588b04" id="0588b04">相。是故当知即是无常。复闻劫初有诸众生。</a><a name="0588b05" id="0588b05">各各具足上妙功德。身光自照不假日月。无</a><a name="0588b06" id="0588b06">常力故光灭德损。复闻昔有转轮圣王统四</a><a name="0588b07" id="0588b07">天下。成就七宝得大自在。而不能坏无常之</a><a name="0588b08" id="0588b08">相。复观大地。往昔之时安处布置无量众生。</a><a name="0588b09" id="0588b09">间无空处如车轮许。具足生长一切妙药。</a><a name="0588b10" id="0588b10">藂林树木果实滋茂。众生薄福令此大地无</a><a name="0588b11" id="0588b11">复势力。所生之物遂成虚耗。是故当知。内外</a><a name="0588b12" id="0588b12">之法一切无常。是则名为粗无常也。既观粗</a><a name="0588b13" id="0588b13">已次观细者。云何名细。菩萨摩诃萨观于一</a><a name="0588b14" id="0588b14">切内外之物乃至微尘。在未来时已是无常。</a><a name="0588b15" id="0588b15">何以故。具足成就破坏相故。若未来色非无</a><a name="0588b16" id="0588b16">常者。不得言色。有十时差别。云何十时。一者</a><a name="0588b17" id="0588b17">膜时。二者泡时。三者疱时。四者肉团时。五者</a><a name="0588b18" id="0588b18">肢时。六者婴孩时。七者童子时。八者少年</a><a name="0588b19" id="0588b19">时。九者盛壮时。十者衰老时。菩萨观膜若非</a><a name="0588b20" id="0588b20">无常不应至泡。乃至盛壮非无常者终不至</a><a name="0588b21" id="0588b21">老。若是诸时非念念灭终不渐长。应当一时</a><a name="0588b22" id="0588b22">成长具足。无是事故。是故当知。定有念念。</a><a name="0588b23" id="0588b23">微细无常。复见有人诸根具足颜色暐晔。后</a><a name="0588b24" id="0588b24">见枯悴。复作是念。是人定有念念无常。复观</a><a name="0588b25" id="0588b25">四大及四威仪。复观内外各二苦因饥渴寒</a><a name="0588b26" id="0588b26">热。复观是四若无念念微细无常。亦不得说</a><a name="0588b27" id="0588b27">如是四苦。若有菩萨能作是念。是名菩萨观</a><a name="0588b28" id="0588b28">细无常。如内外色心法亦尔。何以故。行六处</a><a name="0588b29" id="0588b29">故。行六处时。或生喜心或生嗔心。或生爱心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120588a.htm'><img src='up.gif' border=0></a>
<a href='T120588c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>