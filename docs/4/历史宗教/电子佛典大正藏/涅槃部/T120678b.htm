<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0678b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷11)</font> 圣行品第十九之一 <font face='Arial'>T12, p0678b</h2></font><hr>
<span class='old'>
</a><a name="0678a28" id="0678a28">久停。复次迦叶。譬如枯河不能利益人及</a><a name="0678a29" id="0678a29">非人飞鸟走兽。善男子。人亦如是。为老所</span><a name="0678b01" id="0678b01">枯不能利益一切作业。复次迦叶。譬如河</a><a name="0678b02" id="0678b02">岸临崄大树若遇暴风必当颠坠。善男子。</a><a name="0678b03" id="0678b03">人亦如是。临老险岸死风既至势不得住。</a><a name="0678b04" id="0678b04">复次迦叶。如车轴折不任重载。善男子。老</a><a name="0678b05" id="0678b05">亦如是。不能咨受一切善法。复次迦叶。譬</a><a name="0678b06" id="0678b06">如婴儿为人所轻。善男子。老亦如是。常为</a><a name="0678b07" id="0678b07">一切之所轻毁。迦叶。以是等譬及余无量无</a><a name="0678b08" id="0678b08">边譬喻。当知是老实为大苦。迦叶。是名菩</a><a name="0678b09" id="0678b09">萨摩诃萨修行大乘大涅槃经观于老苦</a><a name="0678b10" id="0678b10">迦叶。云何菩萨摩诃萨修行大乘大涅槃经</a><a name="0678b11" id="0678b11">观于病苦。所谓病者。能坏一切安隐乐事。</a><a name="0678b12" id="0678b12">譬如雹雨伤坏谷苗。复次迦叶。如人有怨</a><a name="0678b13" id="0678b13">心常忧愁而怀恐怖。善男子。一切众生亦复</a><a name="0678b14" id="0678b14">如是。常畏病苦心怀忧戚。复次迦叶。譬如</a><a name="0678b15" id="0678b15">有人形貌端正为王夫人欲心所爱。遣信</a><a name="0678b16" id="0678b16">逼唤与共交通。时王捕得。即便使人挑</a><a name="0678b17" id="0678b17">其一目截其一耳断一手足。是人尔时形容</a><a name="0678b18" id="0678b18">改异人所恶贱。善男子。人亦如是。先虽端</a><a name="0678b19" id="0678b19">严耳目具足。既为病苦所缠逼已则为众人</a><a name="0678b20" id="0678b20">之所恶贱。复次迦叶。譬如芭蕉竹苇及骡有</a><a name="0678b21" id="0678b21">子则死。善男子。人亦如是有病则死。复次</a><a name="0678b22" id="0678b22">迦叶。如转轮王主兵大臣常在前导王随后</a><a name="0678b23" id="0678b23">行。亦如鱼王蚁王蠡王牛王商主在前行</a><a name="0678b24" id="0678b24">时。如是诸众悉皆随从无舍离者。善男子。</a><a name="0678b25" id="0678b25">死转轮王亦复如是。常随病臣不相舍离。</a><a name="0678b26" id="0678b26">鱼蚁蠡牛商主病王亦复如是。常为死众</a><a name="0678b27" id="0678b27">之所随逐。迦叶。病因缘者。所谓苦恼愁忧</a><a name="0678b28" id="0678b28">悲叹身心不安。或为怨贼之所逼害。破坏</a><a name="0678b29" id="0678b29">浮囊拨撤桥梁。亦能劫夺正念根本。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120678a.htm'><img src='up.gif' border=0></a>
<a href='T120678c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>