<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0820b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷32)</font> 迦叶菩萨品第二十四之一 <font face='Arial'>T12, p0820b</h2></font><hr>
<span class='old'>
</a><a name="0820a28" id="0820a28">增外四大。如尸利沙果先无形质见昴星</a><a name="0820a29" id="0820a29">时果则出生足长五寸。如是果者实不因</span><a name="0820b01" id="0820b01">于外四大增</a><a name="0820b02" id="0820b02"><p>善男子。如我所说十二部经。或随自意说。</a><a name="0820b03" id="0820b03">或随他意说。或随自他意说。云何名为随</a><a name="0820b04" id="0820b04">自意说。如五百比丘问舍利弗。大德。佛说</a><a name="0820b05" id="0820b05">身因何者是耶。舍利弗言。诸大德。汝等亦各</a><a name="0820b06" id="0820b06">得正解脱。自应识之。何缘方作如是问</a><a name="0820b07" id="0820b07">耶。有比丘言。大德。我未获得正解脱时。</a><a name="0820b08" id="0820b08">意谓无明即是身因。作是观时得阿罗汉</a><a name="0820b09" id="0820b09">果。复有说言。大德。我未获得正解脱时。谓</a><a name="0820b10" id="0820b10">爱无明即是身因。作是观时得阿罗汉果。</a><a name="0820b11" id="0820b11">或有说言。行识名色六入触受爱取有生饮</a><a name="0820b12" id="0820b12">食五欲即是身因。尔时五百比丘各各自说</a><a name="0820b13" id="0820b13">己所解已。共往佛所稽首佛足右绕三匝。</a><a name="0820b14" id="0820b14">礼拜毕已却坐一面。各以如上己所解义</a><a name="0820b15" id="0820b15">向佛说之。舍利弗白佛言。世尊。如是诸人</a><a name="0820b16" id="0820b16">谁是正说谁不正说。佛告舍利弗。善哉善哉。</a><a name="0820b17" id="0820b17">一一比丘无非正说。舍利弗言。世尊。佛意</a><a name="0820b18" id="0820b18">云何。佛言。舍利弗。我为欲界众生说言父</a><a name="0820b19" id="0820b19">母即是身因。如是等经名随自意说。云何名</a><a name="0820b20" id="0820b20">为随他意说。如巴吒罗长者。来至我所作</a><a name="0820b21" id="0820b21">如是言。瞿昙。汝知幻不。若知幻者即大幻</a><a name="0820b22" id="0820b22">人。若不知者非一切智。我言。长者。知幻之</a><a name="0820b23" id="0820b23">人名幻人耶。长者言。善哉善哉。知幻之人</a><a name="0820b24" id="0820b24">即是幻人。佛言。长者。舍卫国内波斯匿王。</a><a name="0820b25" id="0820b25">有旃陀罗名曰气歔。汝知不耶。长者答</a><a name="0820b26" id="0820b26">言。瞿昙。我久知之。佛言。汝久知者可得即</a><a name="0820b27" id="0820b27">是旃陀罗不。长者言。瞿昙。我虽知是旃</a><a name="0820b28" id="0820b28">陀罗。然我此身非旃陀罗。佛言。长者。汝得</a><a name="0820b29" id="0820b29">是义知旃陀罗非旃陀罗。我今何故不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120820a.htm'><img src='up.gif' border=0></a>
<a href='T120820c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>