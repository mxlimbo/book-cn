<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0779b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷26)</font> 师子吼菩萨品第二十三之一 <font face='Arial'>T12, p0779b</h2></font><hr>
<span class='old'>
</a><a name="0779a28" id="0779a28">宝供养。若受佛戒坚固护持。终不生于毁</a><a name="0779a29" id="0779a29">犯之想。若闻菩萨难行苦行。其心欢喜不</span><a name="0779b01" id="0779b01">生悔恨。自识往世宿命之事。终不造作贪</a><a name="0779b02" id="0779b02">嗔痴业。不为果报而集因缘。于现在乐。</a><a name="0779b03" id="0779b03">不生贪着。善男子。若有能发如是愿者。</a><a name="0779b04" id="0779b04">是名菩萨终不退失菩提之心。亦名施主。</a><a name="0779b05" id="0779b05">能见如来明了佛性。能调众生度脱生死。</a><a name="0779b06" id="0779b06">善能护持无上正法。能得具足六波罗蜜。</a><a name="0779b07" id="0779b07">善男子。以是义故。不退之心不名佛性</a><a name="0779b08" id="0779b08">善男子。汝不可以有退心故。言诸众生</a><a name="0779b09" id="0779b09">无有佛性。譬如二人俱闻他方有七宝山。</a><a name="0779b10" id="0779b10">山有清泉其味甘美。有能到者永断贫穷。</a><a name="0779b11" id="0779b11">服其水者增寿万岁。唯路悬远崄阻多难。</a><a name="0779b12" id="0779b12">时彼二人俱欲共往。一人庄严种种行具。</a><a name="0779b13" id="0779b13">一则空往无所赍持。相与前进路值一人。</a><a name="0779b14" id="0779b14">多赍宝货七珍具足。二人便前问言。仁者。</a><a name="0779b15" id="0779b15">彼土实有七宝山耶。其人答言。实有不虚。</a><a name="0779b16" id="0779b16">我已获宝饮服其水。唯患路险多有盗贼。</a><a name="0779b17" id="0779b17">沙砾棘刺乏于水草。往者千万达者甚少。</a><a name="0779b18" id="0779b18">闻是事已一人即悔寻作是言。路既悬远</a><a name="0779b19" id="0779b19">艰难非一。往者无量达者无几。而我云何</a><a name="0779b20" id="0779b20">当能到彼。我今产业粗自供足。若涉斯路</a><a name="0779b21" id="0779b21">或失身命。身命不全长寿安在。一人复言。</a><a name="0779b22" id="0779b22">有人能过我亦能过。若得果达则得如愿</a><a name="0779b23" id="0779b23">采取珍宝饮服甘水。如其不达以死为</a><a name="0779b24" id="0779b24">期。是时二人一则悔退一则前进。到彼山</a><a name="0779b25" id="0779b25">所多获财宝。如愿服水多赍所有还其</a><a name="0779b26" id="0779b26">所止。奉养父母供给宗亲。时悔还者见是</a><a name="0779b27" id="0779b27">事已心中生热。彼去已还我何为住。即便</a><a name="0779b28" id="0779b28">庄严涉道而去。七宝山者喻大涅槃。甘美</a><a name="0779b29" id="0779b29">之水喻于佛性。其二人者喻二菩萨初发<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120779a.htm'><img src='up.gif' border=0></a>
<a href='T120779c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>