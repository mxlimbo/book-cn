<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0384 菩萨从兜术天降神母胎说广普经 1042a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 384 菩萨从兜术天降神母胎说广普经</font> <font face='Arial'>(卷5)</font> 识住处品第十八 <font face='Arial'>T12, p1042a</h2></font><hr>
<span class='old'>
</a><br><a name="1041c28" id="1041c28">　　亦不离于识　　　三界第一尊</a><br><a name="1041c29" id="1041c29">　　乃能究识性　　　如人在山顶</span><br><a name="1042a01" id="1042a01">　　通达见四远　　　分别善恶行</a><br><a name="1042a02" id="1042a02">　　天眼通第一　　　远见十方界</a><br><a name="1042a03" id="1042a03">　　有黠智慧人　　　如掌观明珠　</p></a><a name="1042a04" id="1042a04"><p>尔时世尊说此颂时。八十四亿众生。欲得远</a><a name="1042a05" id="1042a05">离六识法相。不乐生死流转五道。发弘誓心</a><a name="1042a06" id="1042a06">住无识地</a><a name="1042a07" id="1042a07"><p><b>　　<A NAME="n501"></A>菩萨处胎经善权品第十九</b></a><a name="1042a08" id="1042a08"><p>尔时座中有菩萨名曰举手。前白佛言。世尊。</a><a name="1042a09" id="1042a09">愿闻菩萨摩诃萨权变无数不可称计。佛言。</a><a name="1042a10" id="1042a10">菩萨摩诃萨常行善权。非此非彼非两中间。</a><a name="1042a11" id="1042a11">随前适化义说句说思惟义。趣庄严佛土六度</a><a name="1042a12" id="1042a12">无极乃至相知灭。方便导引无所挂阂。不</a><a name="1042a13" id="1042a13">自贡高亦无憍慢。容貌端正法服齐整。受前</a><a name="1042a14" id="1042a14">信施非度不舍。光相端严言说清净。为一众</a><a name="1042a15" id="1042a15">生住寿亿劫。留形在后余方教化。如是分身</a><a name="1042a16" id="1042a16">难可思量。所可游化无觉知者。在鬼神界现</a><a name="1042a17" id="1042a17">大神力。亦使彼鬼度化众生。展转相教不失</a><a name="1042a18" id="1042a18">道教。复次权变作佛形像光相炳然。其有睹</a><a name="1042a19" id="1042a19">见及闻所说法。初中竟语安隐快乐。禅定觉</a><a name="1042a20" id="1042a20">道明慧解脱。契经偈经记经授决经。处经出</a><a name="1042a21" id="1042a21">要经。广长经聚经生经广普经。未曾有经现</a><a name="1042a22" id="1042a22">经转经。譬喻经因缘经。随所趣向与说深法</a><a name="1042a23" id="1042a23">解空无我。众生所念各各不同。能令一切入</a><a name="1042a24" id="1042a24">解脱门。譬如众源陂池。五河驶流各各有</a><a name="1042a25" id="1042a25">名。悉归于海便无本名。亦如须弥跱立难</a><a name="1042a26" id="1042a26">动。杂色众鸟往依附止。皆同一色便无本色。</a><a name="1042a27" id="1042a27">菩萨摩诃萨教化众生净佛国土。亦复如是。</a><a name="1042a28" id="1042a28">众生心识所念不同若干思想。能令一切至解</a><a name="1042a29" id="1042a29">脱门想定意灭。便无本念同一解脱。是谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121041c.htm'><img src='up.gif' border=0></a>
<a href='T121042b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>