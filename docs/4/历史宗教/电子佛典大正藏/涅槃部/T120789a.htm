<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0789a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷28)</font> 师子吼菩萨品第二十三之一 <font face='Arial'>T12, p0789a</h2></font><hr>
<span class='old'>
</a><a name="0788c28" id="0788c28">我以道眼明见此事。顾命阿难。取我衣</a><a name="0788c29" id="0788c29">来。吾欲往彼摧灭邪见。时毗沙门天告摩</span><a name="0789a01" id="0789a01">尼跋陀大将言。如来今欲诣彼冢间。卿可</a><a name="0789a02" id="0789a02">速往平治扫洒安师子。座求妙香花庄严</a><a name="0789a03" id="0789a03">其地。尔时六师遥见我往。各相谓言。瞿昙沙</a><a name="0789a04" id="0789a04">门至此冢间欲啖肉耶。尔时多有未得法</a><a name="0789a05" id="0789a05">眼诸优婆塞。各怀愧惧而白我言。彼妇已</a><a name="0789a06" id="0789a06">死愿不须往。尔时阿难语诸人言。且待须</a><a name="0789a07" id="0789a07">臾。如来不久当广开阐诸佛境界。我时到已</a><a name="0789a08" id="0789a08">坐师子座。长者难言。所言无二可名世尊。</a><a name="0789a09" id="0789a09">母已终亡云何生子。我言。长者。卿于尔时</a><a name="0789a10" id="0789a10">都不见问母命修短。但问所怀为是男女。</a><a name="0789a11" id="0789a11">诸佛如来发言无二。是故当知定必得子。是</a><a name="0789a12" id="0789a12">时死尸火烧腹裂。子从中出端坐火中。犹</a><a name="0789a13" id="0789a13">如鸳鸯处莲花台。六师见已复作是言。妖</a><a name="0789a14" id="0789a14">哉瞿昙。善为幻术。长者见已心复欢喜。呵</a><a name="0789a15" id="0789a15">啧六师。若言幻者汝何不作。我于尔时寻</a><a name="0789a16" id="0789a16">告耆婆。汝往火中抱是儿来。耆婆欲往。</a><a name="0789a17" id="0789a17">六师前牵语耆婆言。瞿昙沙门所作幻术</a><a name="0789a18" id="0789a18">未必常尔。或能不能。如其不能脱能烧</a><a name="0789a19" id="0789a19">害。汝今云何信受其言。耆婆答言。如来使</a><a name="0789a20" id="0789a20">入阿鼻地狱。所有猛火尚不能烧。况世间</a><a name="0789a21" id="0789a21">火。尔时耆婆前入火聚。犹入清凉大河水</a><a name="0789a22" id="0789a22">中。抱持是儿还诣我所授儿与我。我受</a><a name="0789a23" id="0789a23">儿已告长者言。一切众生寿命不定如水</a><a name="0789a24" id="0789a24">上泡。众生若有重业果报。火不能烧毒不</a><a name="0789a25" id="0789a25">能害。是儿业报。非我所作。时长者言。善哉</a><a name="0789a26" id="0789a26">世尊。是儿若得尽其天命。唯愿如来为立</a><a name="0789a27" id="0789a27">名字。佛言。长者。是儿生于猛火之中。火名</a><a name="0789a28" id="0789a28">树提。应名树提。尔时会中见我神化。无量</a><a name="0789a29" id="0789a29">众生发阿耨多罗三藐三菩提心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120788c.htm'><img src='up.gif' border=0></a>
<a href='T120789b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>