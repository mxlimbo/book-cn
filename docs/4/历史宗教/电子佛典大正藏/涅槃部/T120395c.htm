<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0395c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷5)</font> <font face='Arial'>T12, p0395c</h2></font><hr>
<span class='old'>
</a><a name="0395b28" id="0395b28">真实善色常乐我净不动不变。犹如彼瓶色</a><a name="0395b29" id="0395b29">香味触故名不空。是故解脱喻如彼瓶。彼瓶</span><a name="0395c01" id="0395c01">遇缘则有破坏。解脱不尔不可破坏。不可破</a><a name="0395c02" id="0395c02">坏即真解脱。真解脱者即是如来。又解脱者</a><a name="0395c03" id="0395c03">名曰离爱。譬如有人爱心悕望释提桓因大</a><a name="0395c04" id="0395c04">梵天王自在天王。解脱不尔若得成于阿耨</a><a name="0395c05" id="0395c05">多罗三藐三菩提已无爱无疑。无爱无疑即</a><a name="0395c06" id="0395c06">真解脱。真解脱者即是如来。若言解脱有爱</a><a name="0395c07" id="0395c07">疑者无有是处。又解脱者断诸有贪。断一切</a><a name="0395c08" id="0395c08">相一切系缚一切烦恼一切生死一切因缘一</a><a name="0395c09" id="0395c09">切果报。如是解脱即是如来。如来即是涅槃。</a><a name="0395c10" id="0395c10">一切众生怖畏生死诸烦恼故故受三归。譬</a><a name="0395c11" id="0395c11">如群鹿怖畏猎师。既得免离若得一跳则喻</a><a name="0395c12" id="0395c12">一归。如是三跳则喻三归。以三跳故得受安</a><a name="0395c13" id="0395c13">乐。众生亦尔怖畏四魔恶猎师故受三归依。</a><a name="0395c14" id="0395c14">三归依故则得安乐。受安乐者即真解脱。真</a><a name="0395c15" id="0395c15">解脱者即是如来。如来者即是涅槃。涅槃者</a><a name="0395c16" id="0395c16">即是无尽。无尽者即是佛性。佛性者即是决</a><a name="0395c17" id="0395c17">定。决定者即是阿耨多罗三藐三菩提。迦叶</a><a name="0395c18" id="0395c18">菩萨白佛言。世尊。若涅槃佛性决定如来是</a><a name="0395c19" id="0395c19">一义者。云何说言有三归依。佛告迦叶。善男</a><a name="0395c20" id="0395c20">子。一切众生怖畏生死故求三归。以三归故</a><a name="0395c21" id="0395c21">则知佛性决定涅槃。善男子。有法名一义异。</a><a name="0395c22" id="0395c22">有法名义俱异。名一义异者。佛常法常比丘</a><a name="0395c23" id="0395c23">僧常。涅槃虚空皆亦是常。是名名一义异。名</a><a name="0395c24" id="0395c24">义俱异者。佛名为觉法名不觉僧名和合。涅</a><a name="0395c25" id="0395c25">槃名解脱虚空名非善亦名无碍。是为名义</a><a name="0395c26" id="0395c26">俱异。善男子。三归依者亦复如是。名义俱异</a><a name="0395c27" id="0395c27">云何为一。是故我告摩诃波阇波提憍昙弥。</a><a name="0395c28" id="0395c28">莫供养我当供养僧。若供养僧则得具足供</a><a name="0395c29" id="0395c29">养三归。摩诃波阇波提即答我言。众僧之中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120395b.htm'><img src='up.gif' border=0></a>
<a href='T120396a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>