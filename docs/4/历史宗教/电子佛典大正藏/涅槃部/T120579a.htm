<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0579a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷36)</font> 迦叶菩萨品第十二之一 <font face='Arial'>T12, p0579a</h2></font><hr>
<span class='old'>
</a><a name="0578c28" id="0578c28">男子。是人现在四大羸劣不能修道。虽有比</a><a name="0578c29" id="0578c29">丘四大康健。无有房舍饮食衣服卧具医药。</span><a name="0579a01" id="0579a01">众缘不具是故不得现在涅槃。善男子。我昔</a><a name="0579a02" id="0579a02">一时在舍卫国阿那邠低精舍。有一比丘来</a><a name="0579a03" id="0579a03">至我所作如是言。世尊。我常修道而不能</a><a name="0579a04" id="0579a04">得须陀洹果至阿罗汉果。我时即告阿难言。</a><a name="0579a05" id="0579a05">汝今当为如是比丘具诸所须。尔时阿难将</a><a name="0579a06" id="0579a06">是比丘。至只陀林与好房舍。是时比丘语阿</a><a name="0579a07" id="0579a07">难言。大德。唯愿为我庄严房舍净洁修治。七</a><a name="0579a08" id="0579a08">宝严丽悬缯幡盖。阿难言。世间贫者乃名沙</a><a name="0579a09" id="0579a09">门。我当云何能办是事。是比丘言。大德。若能</a><a name="0579a10" id="0579a10">为我作者善哉善哉。若不能者我当还往至</a><a name="0579a11" id="0579a11">世尊所。尔时阿难即往佛所作如是言。世尊。</a><a name="0579a12" id="0579a12">向者比丘。从我求索种种庄严七宝幡盖。不</a><a name="0579a13" id="0579a13">审是事当云何耶。我于尔时复告阿难。汝今</a><a name="0579a14" id="0579a14">还去随比丘意。所须之物为办具之。尔时阿</a><a name="0579a15" id="0579a15">难即还房中。为是比丘事事具辨。比丘得已</a><a name="0579a16" id="0579a16">系念修道。不久即得须陀洹果至阿罗汉果。</a><a name="0579a17" id="0579a17">善男子。无量众生应入涅槃。以所乏故妨乱</a><a name="0579a18" id="0579a18">其心是故不得。善男子。复有众生多喜教化。</a><a name="0579a19" id="0579a19">其心匆务不能得定。是故不得现在涅槃。善</a><a name="0579a20" id="0579a20">男子。如汝所问何因缘故。舍欲界身有中涅</a><a name="0579a21" id="0579a21">槃色界无者。善男子。是人观于欲界烦恼因</a><a name="0579a22" id="0579a22">缘有二。一者内。二者外。而色界中无外因缘。</a><a name="0579a23" id="0579a23">欲界复有二种爱心。一者欲爱。二者色爱。观</a><a name="0579a24" id="0579a24">是二爱至心呵责。既呵责已得入涅槃。是欲</a><a name="0579a25" id="0579a25">界中能得呵责诸粗烦恼。所谓悭贪嗔妒无</a><a name="0579a26" id="0579a26">惭无愧。以是因缘能得涅槃。又欲界道其性</a><a name="0579a27" id="0579a27">勇健。何以故得四果故。是故欲界有中涅槃</a><a name="0579a28" id="0579a28">色界中无。善男子。中涅槃者凡有三种。谓上</a><a name="0579a29" id="0579a29">中下。上者。舍身未离欲界便得涅槃。中者。始<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120578c.htm'><img src='up.gif' border=0></a>
<a href='T120579b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>