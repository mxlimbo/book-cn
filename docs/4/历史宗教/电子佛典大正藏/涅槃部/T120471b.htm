<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0471b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷18)</font> 梵行品第八之一 <font face='Arial'>T12, p0471b</h2></font><hr>
<span class='old'>
</a><a name="0471a28" id="0471a28">复名不可思议。善男子。譬如长者其家失火。</a><a name="0471a29" id="0471a29">长者见已从舍而出。诸子在后未脱火难。长</span><a name="0471b01" id="0471b01">者尔时定知火害。为诸子故旋还赴救不顾</a><a name="0471b02" id="0471b02">其难。菩萨摩诃萨亦复如是。虽知生死多</a><a name="0471b03" id="0471b03">诸过恶。为众生故处之不厌。是故复名不可</a><a name="0471b04" id="0471b04">思议。善男子。无量众生发菩提心。见生死</a><a name="0471b05" id="0471b05">中多诸过恶心即退没。或为声闻或为缘觉。</a><a name="0471b06" id="0471b06">若有菩萨闻是经者。终不退失菩提之心。而</a><a name="0471b07" id="0471b07">为声闻辟支佛也。如是菩萨虽复未阶初不</a><a name="0471b08" id="0471b08">动地。而心坚固无有退没。是故复名不可思</a><a name="0471b09" id="0471b09">议。善男子。若有人言我能浮渡大海之水。</a><a name="0471b10" id="0471b10">如是之言可思议不。不也。世尊。如是之言</a><a name="0471b11" id="0471b11">或可思议或不可思议。何以故。若人渡者则</a><a name="0471b12" id="0471b12">不可思议。阿修罗渡则可思议。善男子。我</a><a name="0471b13" id="0471b13">亦不说阿修罗也。正说人耳。世尊。人中亦</a><a name="0471b14" id="0471b14">有可思议者不可思议者。世尊。人亦二种。</a><a name="0471b15" id="0471b15">一者圣人。二者凡夫。凡夫之人则不可思议。</a><a name="0471b16" id="0471b16">贤圣之人则可思议。善男子。我说凡夫不说</a><a name="0471b17" id="0471b17">圣人。世尊。若凡夫人实不可思议。善男子。</a><a name="0471b18" id="0471b18">凡夫之人实不能渡大海水也。如是菩萨实</a><a name="0471b19" id="0471b19">能渡于生死大海。是故复名不可思议。善男</a><a name="0471b20" id="0471b20">子。若有人能以藕根丝悬须弥山可思议不。</a><a name="0471b21" id="0471b21">不也。世尊。善男子。菩萨摩诃萨于一念顷悉</a><a name="0471b22" id="0471b22">能称量一切生死。是故复名不可思议。善男</a><a name="0471b23" id="0471b23">子。菩萨摩诃萨已于无量阿僧祇劫。常观生</a><a name="0471b24" id="0471b24">死无常无我无乐无净。而为众生分别演说</a><a name="0471b25" id="0471b25">常乐我净。虽如是说然非邪见。是故复名不</a><a name="0471b26" id="0471b26">可思议。善男子。如人入水水不能漂。入大</a><a name="0471b27" id="0471b27">猛火火不能烧。如是之事不可思议。菩萨摩</a><a name="0471b28" id="0471b28">诃萨亦复如是。虽处生死不为生死之所恼</a><a name="0471b29" id="0471b29">害。是故复名不可思议。善男子。人有三品谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120471a.htm'><img src='up.gif' border=0></a>
<a href='T120471c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>