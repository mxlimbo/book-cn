<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0873b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0873b</h2></font><hr>
<span class='old'>
</a><a name="0873a28" id="0873a28">是如来。如来成就如是无量上妙功德。言有</a><a name="0873a29" id="0873a29">死者无有是处。金刚法身清净不坏。岂有无</span><a name="0873b01" id="0873b01">常变坏之相。是故不死离诸垢秽。譬如鲜好</a><a name="0873b02" id="0873b02">白叠苏油所污。其实解脱则不如是。犹白莲</a><a name="0873b03" id="0873b03">华清净无垢。如来解脱亦复如是。永离爱欲</a><a name="0873b04" id="0873b04">诸尘垢秽。是故如来名曰无垢。离诸限碍如</a><a name="0873b05" id="0873b05">有主制。谓之限碍。其实解脱无诸限碍。其解</a><a name="0873b06" id="0873b06">脱者即是如来。是故如来无碍清凉。清凉处</a><a name="0873b07" id="0873b07">者。世俗天庙谓为清凉。是则妄说。唯解脱者</a><a name="0873b08" id="0873b08">真实清凉。其解脱者即是如来。是故如来清</a><a name="0873b09" id="0873b09">凉安隐。其安隐者。譬如道路无诸盗贼。谓之</a><a name="0873b10" id="0873b10">安隐。真解脱者则不如是。其性无畏。谓之安</a><a name="0873b11" id="0873b11">隐。其解脱者即是如来。是故如来安隐无畏</a><a name="0873b12" id="0873b12">离诸恐畏。其恐畏者。譬如国王常畏怨敌。真</a><a name="0873b13" id="0873b13">解脱者永无此畏。譬如转轮圣王无诸恐畏。</a><a name="0873b14" id="0873b14">真解脱者亦复如是。其解脱者即是如来。如</a><a name="0873b15" id="0873b15">来法王转无上轮无诸怨敌。是故如来无畏</a><a name="0873b16" id="0873b16">无忧。其忧畏者。譬如国王有谋逆者。不能降</a><a name="0873b17" id="0873b17">伏常怀忧畏。真解脱者无此忧畏。譬如国王</a><a name="0873b18" id="0873b18">降伏怨家无忧快乐。其解脱者即是如来。</a><a name="0873b19" id="0873b19">如来无忧离诸尘秽。其尘秽者譬如春风起诸</a><a name="0873b20" id="0873b20">尘坌。真解脱者离诸尘坌。如转轮王髻中明</a><a name="0873b21" id="0873b21">珠无诸尘垢。其解脱者即是如来。是故如来</a><a name="0873b22" id="0873b22">离诸尘秽离诸虚伪。其虚伪者喻如坏瓶。真</a><a name="0873b23" id="0873b23">解脱者则不如是。犹如金刚无有虚伪。其解</a><a name="0873b24" id="0873b24">脱者即是如来。是故如来无诸虚伪离不自</a><a name="0873b25" id="0873b25">在。不自在者如贫穷人负他财物。财主制持</a><a name="0873b26" id="0873b26">不得自在。真解脱者则不如是。其解脱者即</a><a name="0873b27" id="0873b27">是如来。是故如来自在无碍无诸侵患。诸侵</a><a name="0873b28" id="0873b28">患者如人春时涉热夏时饮酒冬日涉寒。则伤</a><a name="0873b29" id="0873b29">其身自生侵患。真解脱者则不如是无诸侵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120873a.htm'><img src='up.gif' border=0></a>
<a href='T120873c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>