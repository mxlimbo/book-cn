<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0383c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷3)</font> 金刚身品第二 <font face='Arial'>T12, p0383c</h2></font><hr>
<span class='old'>
</a><a name="0383b28" id="0383b28">比丘随所至处供身趣足。读诵经典思惟坐</a><a name="0383b29" id="0383b29">禅。有来问法即为宣说。所谓布施持戒福德</span><a name="0383c01" id="0383c01">少欲知足。虽能如是种种说法。然故不能作</a><a name="0383c02" id="0383c02">师子吼。不为师子之所围绕。不能降伏非法</a><a name="0383c03" id="0383c03">恶人。如是比丘不能自利及利众生。当知是</a><a name="0383c04" id="0383c04">辈懈怠懒堕。虽能持戒守护净行。当知是人</a><a name="0383c05" id="0383c05">无所能为。若有比丘供身之具亦常丰足。复</a><a name="0383c06" id="0383c06">能护持所受禁戒。能师子吼广说妙法。谓修</a><a name="0383c07" id="0383c07">多罗祇夜受记伽陀优陀那伊帝曰多伽阇</a><a name="0383c08" id="0383c08">陀伽毗佛略阿浮陀达磨。以如是等九部经</a><a name="0383c09" id="0383c09">典为他广说。利益安乐诸众生故。唱如是言。</a><a name="0383c10" id="0383c10">涅槃经中制诸比丘。不应畜养奴婢牛羊非</a><a name="0383c11" id="0383c11">法之物。若有比丘。畜如是等不净之物。应</a><a name="0383c12" id="0383c12">当治之。如来先于异部经中说。有比丘畜如</a><a name="0383c13" id="0383c13">是等非法之物。某甲国王如法治之驱令还</a><a name="0383c14" id="0383c14">俗。若有比丘。能作如是师子吼时。有破戒</a><a name="0383c15" id="0383c15">者闻是语已。咸共嗔恚害是法师。是说法者。</a><a name="0383c16" id="0383c16">设复命终故名持戒自利利他。以是缘故我</a><a name="0383c17" id="0383c17">听国主群臣宰相诸优婆塞护说法人。若有</a><a name="0383c18" id="0383c18">欲得护正法者。当如是学。迦叶。如是破戒</a><a name="0383c19" id="0383c19">不护法者名秃居士。非持戒者得如是名。善</a><a name="0383c20" id="0383c20">男子。过去之世无量无边阿僧祇劫。于此拘</a><a name="0383c21" id="0383c21">尸那城有佛出世。号欢喜增益如来应正遍</a><a name="0383c22" id="0383c22">知明行足善逝世间解无上士调御丈夫天人</a><a name="0383c23" id="0383c23">师佛世尊。尔时世界广博严净丰乐安隐。人</a><a name="0383c24" id="0383c24">民炽盛无有饥渴。如安乐国诸菩萨等。彼佛</a><a name="0383c25" id="0383c25">世尊住世无量。化众生已然后乃于娑罗双</a><a name="0383c26" id="0383c26">树入般涅槃。佛涅槃后正法住世无量亿岁。</a><a name="0383c27" id="0383c27">余四十年佛法未灭。尔时有一持戒比丘。名</a><a name="0383c28" id="0383c28">曰觉德。多有徒众眷属围绕能师子吼。颁</a><a name="0383c29" id="0383c29">宣广说九部经典。制诸比丘不得畜养奴婢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120383b.htm'><img src='up.gif' border=0></a>
<a href='T120384a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>