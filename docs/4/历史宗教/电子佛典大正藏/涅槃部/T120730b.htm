<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0730b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷19)</font> 光明遍照高贵德王菩萨品第二十二之一 <font face='Arial'>T12, p0730b</h2></font><hr>
<span class='old'>
</a><a name="0730a28" id="0730a28">切外道经书。四毗陀论。毗伽罗论。卫世师论。</a><a name="0730a29" id="0730a29">迦毗罗论。一切咒术医方伎艺。日月薄蚀</span><a name="0730b01" id="0730b01">星宿运变。图书谶记如是等经。初未曾闻</a><a name="0730b02" id="0730b02">秘密之义。今于此经而得知之。复有十一</a><a name="0730b03" id="0730b03">部经除毗佛略。亦无如是深密之义。今因</a><a name="0730b04" id="0730b04">此经而得知之。善男子。是名不闻而能得</a><a name="0730b05" id="0730b05">闻。闻已利益者。若能听受是大涅槃经。悉</a><a name="0730b06" id="0730b06">能具知一切方等大乘经典甚深义味。譬如</a><a name="0730b07" id="0730b07">男女于明净镜见其色像了了分明。大涅</a><a name="0730b08" id="0730b08">槃镜亦复如是。菩萨执之悉得明见大乘</a><a name="0730b09" id="0730b09">经典甚深之义。亦如有人在闇室中执大</a><a name="0730b10" id="0730b10">炬火悉见诸物。大涅槃炬亦复如是。菩萨</a><a name="0730b11" id="0730b11">执之得见大乘深奥之义。亦如日出有千</a><a name="0730b12" id="0730b12">光明悉能照了诸山幽闇令一切人远见</a><a name="0730b13" id="0730b13">诸物。是大涅槃清净慧日亦复如是。照了大</a><a name="0730b14" id="0730b14">乘深邃之处。令二乘人远见佛道。所以者</a><a name="0730b15" id="0730b15">何。以能听受是大涅槃微妙经故。善男子。</a><a name="0730b16" id="0730b16">若有菩萨摩诃萨。听受如是大涅槃经。得</a><a name="0730b17" id="0730b17">知一切诸法名字。若能书写读诵通利为他</a><a name="0730b18" id="0730b18">广说思惟其义。则知一切诸法义理。善男</a><a name="0730b19" id="0730b19">子。其听受者唯知名字不知其义。若能书</a><a name="0730b20" id="0730b20">写受持读诵为他广说思惟其义则能知</a><a name="0730b21" id="0730b21">义。复次善男子。听是经者闻有佛性未</a><a name="0730b22" id="0730b22">能得见。书写读诵为他广说思惟其义则</a><a name="0730b23" id="0730b23">得见之。听是经者闻有檀名。未能得见</a><a name="0730b24" id="0730b24">檀波罗蜜。书写读诵为他广说思惟其义</a><a name="0730b25" id="0730b25">则能得见檀波罗蜜。乃至般若波罗蜜亦复</a><a name="0730b26" id="0730b26">如是。善男子。菩萨摩诃萨若能听是大涅槃</a><a name="0730b27" id="0730b27">经。则知法知义具二无碍。于诸沙门婆罗</a><a name="0730b28" id="0730b28">门等若天魔梵一切世中。得无所畏开示</a><a name="0730b29" id="0730b29">分别十二部经。演说其义无有差违。不从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120730a.htm'><img src='up.gif' border=0></a>
<a href='T120730c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>