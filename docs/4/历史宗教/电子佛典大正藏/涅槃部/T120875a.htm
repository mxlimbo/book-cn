<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0875a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0875a</h2></font><hr>
<span class='old'>
</a><a name="0874c28" id="0874c28">乐。真解脱者舍诸苦阴泥洹快乐。其解脱者</a><a name="0874c29" id="0874c29">即是如来。无余毕竟离诸结缚生死牢狱。譬</span><a name="0875a01" id="0875a01">如囚徒罪毕出狱。解脱如是。其解脱者即是</a><a name="0875a02" id="0875a02">如来。离诸结毒。无量烦恼毒蛇结患悉已解</a><a name="0875a03" id="0875a03">脱。息一切有离一切苦。得一切乐长息解脱。</a><a name="0875a04" id="0875a04">其解脱者即是如来。离淫怒痴。一切烦恼永</a><a name="0875a05" id="0875a05">已除尽。拔三毒根无余解脱。其解脱者即是</a><a name="0875a06" id="0875a06">如来。离一切有。一切诸有于斯永灭。入于泥</a><a name="0875a07" id="0875a07">洹究竟解脱。其解脱者即是如来。超越诸阴。</a><a name="0875a08" id="0875a08">超越一切诸不善法长处解脱。其解脱者即是</a><a name="0875a09" id="0875a09">如来。离于自在。离诸我所世俗非我。真实</a><a name="0875a10" id="0875a10">无我佛性显现。其解脱者即是如来。其性虚</a><a name="0875a11" id="0875a11">空。其虚空者。所有无所有皆不可得。如尼揵</a><a name="0875a12" id="0875a12">等有无所有。真解脱者则不如是。又其空者</a><a name="0875a13" id="0875a13">如苏蜜瓶。无苏蜜故名为空瓶。其实不空。</a><a name="0875a14" id="0875a14">因无物故。形色犹存当知非空。解脱不空亦</a><a name="0875a15" id="0875a15">复如是。有形有色。故说不空。无量烦恼二十</a><a name="0875a16" id="0875a16">五有生死轮转。世界行处往来永绝。如无苏</a><a name="0875a17" id="0875a17">蜜名为空瓶。灭诸过患。故名为空。如瓶色</a><a name="0875a18" id="0875a18">像。离世间法周旋行处。不动快乐常住不变。</a><a name="0875a19" id="0875a19">然彼瓶色是无常法。真解脱者常住不变。是</a><a name="0875a20" id="0875a20">故名曰不空之空。其解脱者即是如来。离处</a><a name="0875a21" id="0875a21">所著。处所著者。乐为帝释大力梵王觉慧成</a><a name="0875a22" id="0875a22">满。是诸爱着皆悉解脱。其解脱者即是如来。</a><a name="0875a23" id="0875a23">无贪灭尽。一切有求贪欲永尽。脱诸习着是</a><a name="0875a24" id="0875a24">名为灭。其灭尽者即是解脱。其解脱者即是</a><a name="0875a25" id="0875a25">如来。泥洹快乐。其泥洹者。譬如群鹿遇诸猎</a><a name="0875a26" id="0875a26">师危怖殆死。逃走山野值仙人窟。便得苏息</a><a name="0875a27" id="0875a27">安隐快乐。苏息快乐是名泥洹。其泥洹者非</a><a name="0875a28" id="0875a28">为尽灭。于一切有无量生死颠倒烦恼怨家</a><a name="0875a29" id="0875a29">解脱。方便逃避得入正法仙人窟宅。牟尼止<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120874c.htm'><img src='up.gif' border=0></a>
<a href='T120875b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>