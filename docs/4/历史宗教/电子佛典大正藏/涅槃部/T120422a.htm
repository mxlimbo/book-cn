<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0422a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷9)</font> <font face='Arial'>T12, p0422a</h2></font><hr>
<span class='old'>
</a><a name="0421c28" id="0421c28">是经分作多分能灭正法色香美味。是诸恶</a><a name="0421c29" id="0421c29">人虽复诵读如是经典。灭除如来深密要义。</span><a name="0422a01" id="0422a01">安置世间庄严文饰无义之语。抄前着后抄</a><a name="0422a02" id="0422a02">后着前。前后着中中着前后。当知如是诸恶</a><a name="0422a03" id="0422a03">比丘是魔伴侣。受畜一切不净之物。而言</a><a name="0422a04" id="0422a04">如来悉听我畜。如牧牛女多加水乳。诸恶比</a><a name="0422a05" id="0422a05">丘亦复如是。杂以世语错定是经。令多众生</a><a name="0422a06" id="0422a06">不得正说正写正取尊重赞叹供养恭敬。是</a><a name="0422a07" id="0422a07">恶比丘为利养故。不能广宣流布是经。所可</a><a name="0422a08" id="0422a08">分流少不足言。如彼牧牛贫穷女人展转卖</a><a name="0422a09" id="0422a09">乳。乃至成糜而无乳味。是大乘典大涅槃</a><a name="0422a10" id="0422a10">经亦复如是。展转薄淡无有气味。虽无气味</a><a name="0422a11" id="0422a11">犹胜余经足一千倍。如彼乳味于诸苦味为</a><a name="0422a12" id="0422a12">千倍胜。何以故。是大乘典大涅槃经于声闻</a><a name="0422a13" id="0422a13">经最为上首。喻如牛乳味中最胜。以是义故</a><a name="0422a14" id="0422a14">名大涅槃</a><a name="0422a15" id="0422a15"><p>复次善男子。若善男子善女人等。无有不求</a><a name="0422a16" id="0422a16">男子身者。何以故。一切女人皆是众恶之所</a><a name="0422a17" id="0422a17">住处。复次善男子。如蚊子尿不能令此大地</a><a name="0422a18" id="0422a18">润洽。其女人者淫欲难满亦复如是。譬如大</a><a name="0422a19" id="0422a19">地一切作丸如葶苈子。如是等男与一女人</a><a name="0422a20" id="0422a20">共为欲事犹不能足。假使男子数如恒沙与</a><a name="0422a21" id="0422a21">一女人共为欲事犹不能足。善男子。譬如大</a><a name="0422a22" id="0422a22">海一切天雨百川众流皆悉投注。而彼大海</a><a name="0422a23" id="0422a23">未曾满足。女人之法亦复如是。假使一切悉</a><a name="0422a24" id="0422a24">为男者与一女人共为欲事而亦不足。复次</a><a name="0422a25" id="0422a25">善男子。如阿叔迦树波吒罗树迦尼迦树。春</a><a name="0422a26" id="0422a26">花开敷。有蜂唼取色香细味不知厌足。女人</a><a name="0422a27" id="0422a27">欲男亦复如是不知厌足。善男子。以是义故。</a><a name="0422a28" id="0422a28">诸善男子善女人等听是大乘大涅槃经。常</a><a name="0422a29" id="0422a29">应呵责女人之相求于男子。何以故。是大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120421c.htm'><img src='up.gif' border=0></a>
<a href='T120422b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>