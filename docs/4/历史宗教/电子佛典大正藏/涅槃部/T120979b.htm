<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0979b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷2)</font> <font face='Arial'>T12, p0979b</h2></font><hr>
<span class='old'>
</a><a name="0979a28" id="0979a28">子。睹见上仙恭恪乐法巍巍如是。颜色黮黤</a><a name="0979a29" id="0979a29">憔悴。功德难睹即没不现于是上仙心自念</span><a name="0979b01" id="0979b01">言。将无试吾闻此偈乎。为之恭敬奉顺法故。</a><a name="0979b02" id="0979b02">自舍其身不惜寿命得闻之耶。吾所合集恭</a><a name="0979b03" id="0979b03">敬经典。所殖德本不失其功不见欺惑。假使</a><a name="0979b04" id="0979b04">我身至诚不虚。质直无谄愍哀众生。不贪身</a><a name="0979b05" id="0979b05">命舍其体寿。闻此法者由是诚谛。于此现世</a><a name="0979b06" id="0979b06">他方佛国奉修法者。斯等之人令现面像。使</a><a name="0979b07" id="0979b07">我见之得闻经法。这立此愿口复说言。应</a><a name="0979b08" id="0979b08">时下方过三十二诸佛国土。有世界名普等</a><a name="0979b09" id="0979b09">离垢。彼佛号曰无垢称王如来至真等正觉。</a><a name="0979b10" id="0979b10">今现在说法。于时其佛即见上仙心之所念。</a><a name="0979b11" id="0979b11">又欲教化阎浮提人。譬如勇士屈申臂顷。彼</a><a name="0979b12" id="0979b12">佛如是斯须之顷。从己佛土忽然不现。即住</a><a name="0979b13" id="0979b13">止于上仙之前。及与菩萨五百俱。其如来这</a><a name="0979b14" id="0979b14">现世间。自然大光普有所照。而取天花亿百</a><a name="0979b15" id="0979b15">千伎乐不鼓自鸣。诸菩萨会于彼林薮。于时</a><a name="0979b16" id="0979b16">岩树一切根株茎节枝叶华实皆出法音。上</a><a name="0979b17" id="0979b17">胜仙士。适闻彼佛见其形像心无所畏。即时</a><a name="0979b18" id="0979b18">其体平复如故无有疮疣。于是族姓子。上</a><a name="0979b19" id="0979b19">仙见无垢称王如来至真等正觉。相好巍巍</a><a name="0979b20" id="0979b20">犹须弥山。威神光明踰于日月。神妙圣达为</a><a name="0979b21" id="0979b21">天人尊。诸根寂定若虚空不增不减。欢喜</a><a name="0979b22" id="0979b22">踊跃善心显发。即从坐起更整衣服。偏袒</a><a name="0979b23" id="0979b23">右肩右膝着地。叉手白佛。是我世尊。安住大</a><a name="0979b24" id="0979b24">圣。我归命佛及法圣众。唯佛世尊。为我说</a><a name="0979b25" id="0979b25">法。若闻经者建立奉行。蠲除众生所贪受行。</a><a name="0979b26" id="0979b26">兴于正见而说经典。时族姓子。彼无垢称王</a><a name="0979b27" id="0979b27">如来至真等正觉。缘仙士故为诸天子及诸</a><a name="0979b28" id="0979b28">菩萨。分别说此等集众德三昧之定。于众会</a><a name="0979b29" id="0979b29">中八千天子往古造行修治谊理。即逮法忍。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120979a.htm'><img src='up.gif' border=0></a>
<a href='T120979c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>