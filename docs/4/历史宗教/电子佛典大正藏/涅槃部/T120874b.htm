<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0874b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0874b</h2></font><hr>
<span class='old'>
</a><a name="0874a28" id="0874a28">者即是如来。真妙恬静。如救头然则不恬静。</a><a name="0874a29" id="0874a29">其解脱者永灭炽燃烦恼灾患。其解脱者即</span><a name="0874b01" id="0874b01">是如来。其性平等其不等者。如二狂夫其性</a><a name="0874b02" id="0874b02">不等。真解脱者则不如是。其性平等犹如母</a><a name="0874b03" id="0874b03">子。其解脱者即是如来。其性寂灭。得最上处</a><a name="0874b04" id="0874b04">无余求想。犹如饥人得香美食饱足意满无</a><a name="0874b05" id="0874b05">余求想真解脱者亦复如是。其解脱者即是</a><a name="0874b06" id="0874b06">如来。其性已断。譬如钩饵钩绳已断。真解脱</a><a name="0874b07" id="0874b07">者亦复如是。其解脱者即是如来。度于彼岸。</a><a name="0874b08" id="0874b08">譬如河流有彼此岸。无量生死名为此岸。真</a><a name="0874b09" id="0874b09">解脱者名为彼岸。其解脱者即是如来。清净</a><a name="0874b10" id="0874b10">渊渟。其渊渟者非诸河水犹如大海。其解脱</a><a name="0874b11" id="0874b11">者亦复如是。其解脱者即是如来。其味淳美。</a><a name="0874b12" id="0874b12">如种居舍子其味转苦。真解脱者则不如是。</a><a name="0874b13" id="0874b13">其解脱者即是如来。离诸放逸。其放逸者耽</a><a name="0874b14" id="0874b14">乐五欲。真解脱者则不如是。其性清净离淫</a><a name="0874b15" id="0874b15">怒痴。其解脱者即是如来。伏诸渴爱。爱有二</a><a name="0874b16" id="0874b16">种。有念爱有法爱。法爱者哀念众生。真解脱</a><a name="0874b17" id="0874b17">者无有念爱离我我所。其解脱者即是如来。</a><a name="0874b18" id="0874b18">其性灭尽。一切生死习气钩锁悉灭。是名解</a><a name="0874b19" id="0874b19">脱。其解脱者即是如来。为世间舍。度一切</a><a name="0874b20" id="0874b20">有为作覆荫。其解脱者即是如来。为世间</a><a name="0874b21" id="0874b21">依犹如国王游诸国邑。真解脱者则不如是。</a><a name="0874b22" id="0874b22">不动快乐是名解脱。其解脱者即是如来。其</a><a name="0874b23" id="0874b23">处常安。譬如旷野险难恐怖。真解脱者则不</a><a name="0874b24" id="0874b24">如是。犹师子王于诸兽类无诸恐怖。其解脱</a><a name="0874b25" id="0874b25">者即是如来。离诸逼迫。犹如有人为恶兽所</a><a name="0874b26" id="0874b26">迫。无诸救护令度厄难。真解脱者则不如是。</a><a name="0874b27" id="0874b27">犹如船师得牢坚船能度大海。其解脱者即</a><a name="0874b28" id="0874b28">是如来。离诸滓浊。譬如从乳出酪。从酪出生</a><a name="0874b29" id="0874b29">苏。从生苏出熟苏。从熟苏出醍醐。唯有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120874a.htm'><img src='up.gif' border=0></a>
<a href='T120874c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>