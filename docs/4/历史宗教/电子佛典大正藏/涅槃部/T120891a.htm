<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0891a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷5)</font> 月喻品第十六 <font face='Arial'>T12, p0891a</h2></font><hr>
<span class='old'>
</a><a name="0890c21" id="0890c21">众生。现五逆罪谤毁经法。乃至一阐提辈皆</a><a name="0890c22" id="0890c22">悉化现。为当来故。般泥洹后令诸比丘随顺</span><a name="0891a01" id="0891a01">经律。如如来说。知罪轻重以自戒慎。复次</a><a name="0891a02" id="0891a02">善男子。如人间月六月一食。而上诸天日见</a><a name="0891a03" id="0891a03">月食。或复见月须臾而食。所以者何。天日</a><a name="0891a04" id="0891a04">月长人间短故。诸佛如来亦复如是。或谓长</a><a name="0891a05" id="0891a05">寿如六月食者。及至须臾般泥洹者。为烦</a><a name="0891a06" id="0891a06">恼魔阴魔死魔自在天魔。亿百千种所不能</a><a name="0891a07" id="0891a07">坏现无量生随顺世间。如来之寿实无有量。</a><a name="0891a08" id="0891a08">是故如来是常住法。复次善男子。譬如明月</a><a name="0891a09" id="0891a09">一切众生皆悉爱乐。如来应供等正觉亦复</a><a name="0891a10" id="0891a10">如是。乐法众生悉皆爱乐。复次善男子。譬如</a><a name="0891a11" id="0891a11">日出有三时变春夏冬异。冬日则短春日处</a><a name="0891a12" id="0891a12">中夏日极长。如来应供等正觉日亦复如是。</a><a name="0891a13" id="0891a13">现三种寿。为诸众生声闻缘觉现短寿相。</a><a name="0891a14" id="0891a14">斯等见已心则悲叹。一何怪哉如来短寿。为</a><a name="0891a15" id="0891a15">诸菩萨现其中寿。若至一劫若过一劫。唯佛</a><a name="0891a16" id="0891a16">观佛其寿无量。复次善男子。如来所说方</a><a name="0891a17" id="0891a17">等大乘微密之教。示现世间雨大法雨。于当</a><a name="0891a18" id="0891a18">来世其有众生。以此正法摩诃衍品开示世</a><a name="0891a19" id="0891a19">间。当知是等为真菩萨犹如夏雨。犹如冬</a><a name="0891a20" id="0891a20">日多有冷患令人损寿。声闻缘觉闻佛方便</a><a name="0891a21" id="0891a21">微密之教。为其示现短寿之报。犹如冬日。</a><a name="0891a22" id="0891a22">诸菩萨等成微妙慧。而为彼现如来常法。喻</a><a name="0891a23" id="0891a23">如春日。如是如来随顺世间现三时寿。譬如</a><a name="0891a24" id="0891a24">众星昼日不现其实不没。如是如来与诸声</a><a name="0891a25" id="0891a25">闻及辟支佛。俱出于世俱现泥洹。非独一切</a><a name="0891a26" id="0891a26">声闻缘觉有无常也。当知亦是常住之法如</a><a name="0891a27" id="0891a27">昼星也。复次善男子。犹如天阴日月不现。愚</a><a name="0891a28" id="0891a28">夫谓言日月没失。如来正法灭尽之时三宝现</a><a name="0891a29" id="0891a29">没亦复如是。非为永灭。当知如来是常存法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120890c.htm'><img src='up.gif' border=0></a>
<a href='T120891b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>