<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0458c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷16)</font> 梵行品第八之一 <font face='Arial'>T12, p0458c</h2></font><hr>
<span class='old'>
</a><a name="0458b28" id="0458b28">中种种香药满其眼眶。寻还得眼如本不异。</a><a name="0458b29" id="0458b29">诸贼开眼即见如来。住立其前而为说法。贼</span><a name="0458c01" id="0458c01">闻法已发阿耨多罗三藐三菩提心。善男子。</a><a name="0458c02" id="0458c02">我于尔时实不作风吹香山中种种香药。住</a><a name="0458c03" id="0458c03">其人前而为说法。善男子。当知皆是慈善根</a><a name="0458c04" id="0458c04">力。令彼群贼见如是事。复次善男子。琉璃</a><a name="0458c05" id="0458c05">太子以愚痴故。废其父王自立为主。复念</a><a name="0458c06" id="0458c06">宿嫌多害释种。取万二千释种诸女。刖劓</a><a name="0458c07" id="0458c07">耳鼻断截手足推之坑堑。时诸女人身受苦</a><a name="0458c08" id="0458c08">恼。作如是言。南无佛陀南无佛陀。我等今</a><a name="0458c09" id="0458c09">者无有救护复大号啕。是诸女人已于先佛</a><a name="0458c10" id="0458c10">种诸善根。我于尔时在竹林中。闻其音声即</a><a name="0458c11" id="0458c11">起慈心。诸女尔时见我来至迦毗罗城。以水</a><a name="0458c12" id="0458c12">洗疮以药傅之苦痛寻除。耳鼻手足还复如</a><a name="0458c13" id="0458c13">本。我时即为略说法要。悉令俱发阿耨多罗</a><a name="0458c14" id="0458c14">三藐三菩提心。即于大爱道比丘尼所出家</a><a name="0458c15" id="0458c15">受具足戒。善男子。如来尔时实不往至迦毗</a><a name="0458c16" id="0458c16">罗城。以水洗疮傅药止苦。善男子。当知皆</a><a name="0458c17" id="0458c17">是慈善根力。令彼女人见如是事。悲喜之心</a><a name="0458c18" id="0458c18">亦复如是。善男子。以是义故菩萨摩诃萨修</a><a name="0458c19" id="0458c19">慈思惟。即是真实非虚妄也。善男子。夫无</a><a name="0458c20" id="0458c20">量者不可思议。菩萨所行不可思议。诸佛所</a><a name="0458c21" id="0458c21">行亦不可思议。是大乘典大涅槃经亦不可</a><a name="0458c22" id="0458c22">思议</a><a name="0458c23" id="0458c23"><p>复次善男子。菩萨摩诃萨修慈悲喜已。得住</a><a name="0458c24" id="0458c24">极爱一子之地。善男子。云何是地名曰极爱</a><a name="0458c25" id="0458c25">复名一子。善男子。譬如父母见子安隐心大</a><a name="0458c26" id="0458c26">欢喜。菩萨摩诃萨住是地中亦复如是。视诸</a><a name="0458c27" id="0458c27">众生同于一子。见修善者生大欢喜。是故此</a><a name="0458c28" id="0458c28">地名曰极爱。善男子。譬如父母见子遇患心</a><a name="0458c29" id="0458c29">生苦恼。愍之愁毒初无舍离。菩萨摩诃萨住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120458b.htm'><img src='up.gif' border=0></a>
<a href='T120459a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>