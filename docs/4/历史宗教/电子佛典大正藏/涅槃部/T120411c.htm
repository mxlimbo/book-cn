<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0411c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷8)</font> <font face='Arial'>T12, p0411c</h2></font><hr>
<span class='old'>
</a><a name="0411b28" id="0411b28">药大王。所谓佛性。非是作法。但为烦恼客</a><a name="0411b29" id="0411b29">尘所覆。若刹利婆罗门毗舍首陀能断除者。</span><a name="0411c01" id="0411c01">即见佛性成无上道。譬如虚空震雷起云。一</a><a name="0411c02" id="0411c02">切象牙上皆生花。若无雷震花则不生亦无名</a><a name="0411c03" id="0411c03">字。众生佛性亦复如是。常为一切烦恼所覆</a><a name="0411c04" id="0411c04">不可得见。是故我说众生无我。若得闻是大</a><a name="0411c05" id="0411c05">般涅槃微妙经典则见佛性。如象牙花。虽闻</a><a name="0411c06" id="0411c06">契经一切三昧。不闻是经不知如来微妙之</a><a name="0411c07" id="0411c07">相。如无雷时象牙上花不可得见。闻是经已</a><a name="0411c08" id="0411c08">即知一切如来所说秘藏佛性。喻如天雷见</a><a name="0411c09" id="0411c09">象牙花。闻是经已即知一切无量众生皆有</a><a name="0411c10" id="0411c10">佛性。以是义故说大涅槃。名为如来秘密之</a><a name="0411c11" id="0411c11">藏。增长法身犹如雷时象牙上花。以能长养</a><a name="0411c12" id="0411c12">如是大义。故得名为大般涅槃。若有善男子</a><a name="0411c13" id="0411c13">善女人。有能习学是大涅槃微妙经典。当知</a><a name="0411c14" id="0411c14">是人能报佛恩真佛弟子。迦叶菩萨白佛言。</a><a name="0411c15" id="0411c15">甚奇世尊。所言佛性甚深甚深难见难入。声</a><a name="0411c16" id="0411c16">闻缘觉所不能服</a><a name="0411c17" id="0411c17"><p>佛言。善男子。如是如是。如汝所叹。不违我</a><a name="0411c18" id="0411c18">说。迦叶菩萨白佛言。世尊。佛性者云何甚</a><a name="0411c19" id="0411c19">深难见难入</a><a name="0411c20" id="0411c20"><p>佛言。善男子。如百盲人为治目故造诣良医。</a><a name="0411c21" id="0411c21">是时良医即以金錍决其眼膜。以一指示</a><a name="0411c22" id="0411c22">问言见不。盲人答言。我犹未见。复以二指</a><a name="0411c23" id="0411c23">三指示之乃言少见。善男子。是大涅槃微妙</a><a name="0411c24" id="0411c24">经典如来未说亦复如是。无量菩萨虽具足</a><a name="0411c25" id="0411c25">行诸波罗蜜乃至十住。犹未能见所有佛性。</a><a name="0411c26" id="0411c26">如来既说即便少见。是菩萨摩诃萨既得见</a><a name="0411c27" id="0411c27">已。咸作是言。甚奇世尊。我等流转无量生</a><a name="0411c28" id="0411c28">死。常为无我之所惑乱。善男子。如是菩萨</a><a name="0411c29" id="0411c29">位阶十地尚不了了知见佛性。何况声闻缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120411b.htm'><img src='up.gif' border=0></a>
<a href='T120412a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>