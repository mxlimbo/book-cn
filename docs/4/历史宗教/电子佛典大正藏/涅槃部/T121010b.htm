<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0383 摩诃摩耶经 1010b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 383 摩诃摩耶经</font> <font face='Arial'>(卷2)</font> <font face='Arial'>T12, p1010b</h2></font><hr>
<span class='old'>
</a><a name="1010a28" id="1010a28">已。与比丘众前后围绕。从舍卫国渐次游行</a><a name="1010a29" id="1010a29">村邑聚落。所应度者皆悉周遍。乃至到于尼</span><a name="1010b01" id="1010b01">连禅河。于时世尊。既至河已着于浴衣入河</a><a name="1010b02" id="1010b02">洗浴。时无量百千天龙夜叉乾闼婆阿修罗</a><a name="1010b03" id="1010b03">迦楼罗紧那罗摩[<a href='javascript:showpic("images/023523.gif")'>目*侯</a>]罗伽人非人等。既见如</a><a name="1010b04" id="1010b04">来在河澡浴。各持种种涂香末香而来供养。</a><a name="1010b05" id="1010b05">时尼连禅河侧。水陆虚空一切众生。见如</a><a name="1010b06" id="1010b06">来身犹如明镜。睹妙形像皆生欢喜悉起慈</a><a name="1010b07" id="1010b07">心。三毒消伏不相吞食。咸发阿耨多罗三藐</a><a name="1010b08" id="1010b08">三菩提心。尔时阿难即白佛言。今此水陆虚</a><a name="1010b09" id="1010b09">空之中诸众生等。见佛身已尚生欢喜发菩</a><a name="1010b10" id="1010b10">提心。而提婆达多生在释宫。佛之亲属。又作</a><a name="1010b11" id="1010b11">沙门。口常读诵深妙经典。而于如来恒造逆</a><a name="1010b12" id="1010b12">事。破和合僧。出佛身血。教阿阇世杀害父王。</a><a name="1010b13" id="1010b13">日日招集丰美饮食。而自憍慢谓与佛等。为</a><a name="1010b14" id="1010b14">小利养以火自烧。设令诸佛欲救拔之不能</a><a name="1010b15" id="1010b15">为益。如骡怀妊会丧身命。尔时世尊告阿难</a><a name="1010b16" id="1010b16">言。如汝所说。提婆达多。恒于我所生怨害心。</a><a name="1010b17" id="1010b17">自造阿鼻地狱因缘。一切诸佛不能救脱。我</a><a name="1010b18" id="1010b18">于提婆达多极生慈愍。但其不久苦业所逼。</a><a name="1010b19" id="1010b19">时提婆达多。在佛左右闻此语已。心大嗔恚</a><a name="1010b20" id="1010b20">即舍于佛。与其弟子往摩竭提国投阿阇世。</a><a name="1010b21" id="1010b21">而于中路有诸群鸟。急声鸣唤翻飞乱扰。又</a><a name="1010b22" id="1010b22">逢恶牛欲触蹈之。其诸弟子见此相已。而</a><a name="1010b23" id="1010b23">语之言。我等今者观此诸瑞非为吉祥。若所</a><a name="1010b24" id="1010b24">去处必无利益。提婆达多而答之言。汝等愚</a><a name="1010b25" id="1010b25">痴何所知耶。但急随我不须多云。既到摩竭</a><a name="1010b26" id="1010b26">提国语守门者。汝入白王道我在此。时守门</a><a name="1010b27" id="1010b27">人即入白王。阿阇世王。闻提婆达多来在外</a><a name="1010b28" id="1010b28">已。心大嗔恚而作是言。乃至不欲闻其名</a><a name="1010b29" id="1010b29">字。何况而应眼见之耶。譬如雨雹摧折草木<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121010a.htm'><img src='up.gif' border=0></a>
<a href='T121010c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>