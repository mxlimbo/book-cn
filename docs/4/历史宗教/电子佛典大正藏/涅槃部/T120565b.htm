<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0565b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷34)</font> 迦叶菩萨品第十二之一 <font face='Arial'>T12, p0565b</h2></font><hr>
<span class='old'>
</a><a name="0565a28" id="0565a28">五通仙名须跋陀。年百二十常自称是一切</a><a name="0565a29" id="0565a29">智人生大憍慢。已于过去无量佛所种诸善</span><a name="0565b01" id="0565b01">根。我亦为欲调伏彼故告阿难言。过三月已</a><a name="0565b02" id="0565b02">吾当涅槃。须跋闻已当来我所生信敬心。我</a><a name="0565b03" id="0565b03">当为彼说种种法。其人闻已当得尽漏。善男</a><a name="0565b04" id="0565b04">子。罗阅耆王频婆娑罗。其王太子名曰善见。</a><a name="0565b05" id="0565b05">业因缘故生恶逆心欲害其父而不得便。尔</a><a name="0565b06" id="0565b06">时恶人提婆达多亦因过去业因缘故。复于</a><a name="0565b07" id="0565b07">我所生不善心欲害于我。即修五通不久获</a><a name="0565b08" id="0565b08">得。与善见太子共为亲厚。为太子故现作种</a><a name="0565b09" id="0565b09">种神通之事。从非门出从门而入。从门而出</a><a name="0565b10" id="0565b10">非门而入。或时示现象马牛羊男女之身。善</a><a name="0565b11" id="0565b11">见太子见已。即生爱心喜心敬信之心。为是</a><a name="0565b12" id="0565b12">事故严设种种供养之具而供养之又复白</a><a name="0565b13" id="0565b13">言。大师圣人。我今欲见曼陀罗花。时调婆</a><a name="0565b14" id="0565b14">达多即便往至三十三天。从彼天人而求索</a><a name="0565b15" id="0565b15">之。其福尽故都无与者。既不得花作是思惟。</a><a name="0565b16" id="0565b16">曼陀罗树无我我所。我若自取当有何罪。即</a><a name="0565b17" id="0565b17">前欲取便失神通。还见己身在王舍城。心生</a><a name="0565b18" id="0565b18">惭愧不能复见善见太子。复作是念我今当</a><a name="0565b19" id="0565b19">往至如来所求索大众。佛若听者我当随意</a><a name="0565b20" id="0565b20">教诏敕使舍利弗等。尔时提婆达多便来我</a><a name="0565b21" id="0565b21">所作如是言。唯愿如来。以此大众付嘱于我。</a><a name="0565b22" id="0565b22">我当种种说法教化令其调伏。我言痴人。舍</a><a name="0565b23" id="0565b23">利弗等聪明大智世所信伏。我犹不以大众</a><a name="0565b24" id="0565b24">付嘱。况汝痴人食唾者乎。时提婆达复于我</a><a name="0565b25" id="0565b25">所倍生恶心作如是言。瞿昙。汝今虽复调伏</a><a name="0565b26" id="0565b26">大众。势亦不久当见磨灭。作是语已大地即</a><a name="0565b27" id="0565b27">时六返震动。提婆达多寻时躄地。于其身边</a><a name="0565b28" id="0565b28">出大暴风吹诸尘土而污坌之。提婆达多见。</a><a name="0565b29" id="0565b29">恶相已复作是言。若我此身现世必入阿鼻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120565a.htm'><img src='up.gif' border=0></a>
<a href='T120565c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>