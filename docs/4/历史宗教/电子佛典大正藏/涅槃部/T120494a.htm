<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0494a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷22)</font> 光明遍照高贵德王菩萨品第十之一 <font face='Arial'>T12, p0494a</h2></font><hr>
<span class='old'>
</a><a name="0493c28" id="0493c28">二种。一者内。二者外。佛性非内非外。以是义</a><a name="0493c29" id="0493c29">故佛性不断。复有二种。一者有漏。二者无漏。</span><a name="0494a01" id="0494a01">佛性非有漏非无漏。是故不断。复有二种。一</a><a name="0494a02" id="0494a02">者常。二者无常。佛性非常非无常。是故不断。</a><a name="0494a03" id="0494a03">若是断者则应还得。若不还得则名不断。若</a><a name="0494a04" id="0494a04">断已得名一阐提。犯四重者亦是不定。若决</a><a name="0494a05" id="0494a05">定者。犯四重禁终不能得阿耨多罗三藐三</a><a name="0494a06" id="0494a06">菩提。谤方等经亦复不定。若决定者。谤正法</a><a name="0494a07" id="0494a07">人终不能得阿耨多罗三藐三菩提。作五逆</a><a name="0494a08" id="0494a08">罪亦复不定。若决定者。五逆之人终不能得</a><a name="0494a09" id="0494a09">阿耨多罗三藐三菩提。色与色相二俱不定。</a><a name="0494a10" id="0494a10">香味触相生相。至无明相阴入界相二十五</a><a name="0494a11" id="0494a11">有相四生乃至一切诸法。皆亦不定。善男子。</a><a name="0494a12" id="0494a12">譬如幻师在大众中化作四兵车步象马。作</a><a name="0494a13" id="0494a13">诸璎珞严身之具。城邑聚落山林树木泉池</a><a name="0494a14" id="0494a14">河井。而彼众中有诸小儿无有智慧。睹见之</a><a name="0494a15" id="0494a15">时悉以为实。其中智人知其虚诳以幻力故</a><a name="0494a16" id="0494a16">惑人眼目。善男子。一切凡夫乃至声闻辟支</a><a name="0494a17" id="0494a17">佛等。于一切法见有定相亦复如是。诸佛菩</a><a name="0494a18" id="0494a18">萨于一切法不见定相。善男子。譬如小儿于</a><a name="0494a19" id="0494a19">盛夏月见热时焰谓之为水。有智之人于此</a><a name="0494a20" id="0494a20">热焰终不生于实水之想。但是虚焰诳人眼</a><a name="0494a21" id="0494a21">目非实是水。一切凡夫声闻缘觉见一切法。</a><a name="0494a22" id="0494a22">亦复如是悉谓是实。诸佛菩萨于一切法不</a><a name="0494a23" id="0494a23">见定相。善男子。譬如山涧因声有响。小儿闻</a><a name="0494a24" id="0494a24">之谓是实声。有智之人解无定实。但有声相</a><a name="0494a25" id="0494a25">诳于耳识。善男子。一切凡夫声闻缘觉于一</a><a name="0494a26" id="0494a26">切法。亦复如是见有定相。诸菩萨等解了诸</a><a name="0494a27" id="0494a27">法悉无定相。见无常相空寂等相无生灭相。</a><a name="0494a28" id="0494a28">以是义故。菩萨摩诃萨见一切法是无常相。</a><a name="0494a29" id="0494a29">善男子。亦有定相。云何为定。常乐我净。在何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120493c.htm'><img src='up.gif' border=0></a>
<a href='T120494b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>