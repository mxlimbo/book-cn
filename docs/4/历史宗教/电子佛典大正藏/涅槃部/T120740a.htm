<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0740a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷20)</font> <font face='Arial'>T12, p0740a</h2></font><hr>
<span class='old'>
</a><a name="0739c28" id="0739c28">苦恼。一一众生一劫之中。所积身骨如王舍</a><a name="0739c29" id="0739c29">城毗富罗山。所饮乳汁如四海水。身所出</span><a name="0740a01" id="0740a01">血复多四海水。父母兄弟妻子眷属。命终哭</a><a name="0740a02" id="0740a02">泣所出目泪多四大海。尽地草木斩以</a><a name="0740a03" id="0740a03">为筹。以数父母亦不能尽。无量劫来或</a><a name="0740a04" id="0740a04">在地狱畜生饿鬼。所受行苦不可称计。</a><a name="0740a05" id="0740a05">抟此大地犹如枣等易可穷极。生死无</a><a name="0740a06" id="0740a06">量不可得尽。菩萨摩诃萨如是深观一切</a><a name="0740a07" id="0740a07">众生欲因缘故受苦无量。菩萨观是生死行</a><a name="0740a08" id="0740a08">苦故不失念慧。善男子。譬如世间有诸大</a><a name="0740a09" id="0740a09">众满二十五里。王敕一臣持一油钵。经由</a><a name="0740a10" id="0740a10">中过莫令倾覆。若弃一渧当断汝命。复</a><a name="0740a11" id="0740a11">遣一人拔刀在后随而怖之。臣受王教尽</a><a name="0740a12" id="0740a12">心坚持。经历尔所大众之中。虽见可意五</a><a name="0740a13" id="0740a13">邪欲等。心常念言。我若放逸着彼邪欲。当</a><a name="0740a14" id="0740a14">弃所持命不全济。是人以是怖因缘故。乃</a><a name="0740a15" id="0740a15">至不弃一渧之油。菩萨摩诃萨亦复如是。</a><a name="0740a16" id="0740a16">于生死中不失念慧。以不失故虽见五</a><a name="0740a17" id="0740a17">欲心不贪着。若见净色不生色相。唯观</a><a name="0740a18" id="0740a18">苦相。乃至识相亦复如是。不作生相不作</a><a name="0740a19" id="0740a19">灭相。不作因相观和合相。菩萨尔时五根</a><a name="0740a20" id="0740a20">清净。根清净故护根戒具。一切凡夫五根不</a><a name="0740a21" id="0740a21">净不能善持。名曰根漏。菩萨永断是故无</a><a name="0740a22" id="0740a22">漏。如来拔出永断根本。是故非漏。复次善</a><a name="0740a23" id="0740a23">男子。复有离漏。菩萨摩诃萨欲为无上甘</a><a name="0740a24" id="0740a24">露佛果故离于恶漏。云何为离。若能修行</a><a name="0740a25" id="0740a25">大涅槃经书写受持读诵解说思惟其义。是</a><a name="0740a26" id="0740a26">名为离。何以故。善男子。我都不见十二部</a><a name="0740a27" id="0740a27">经能离恶漏如此方等大涅槃经。善男子。譬</a><a name="0740a28" id="0740a28">如良师教诸弟子。诸弟子中有受教者心</a><a name="0740a29" id="0740a29">不造恶。菩萨摩诃萨修大涅槃微妙经典。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120739c.htm'><img src='up.gif' border=0></a>
<a href='T120740b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>