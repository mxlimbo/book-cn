<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0382 集一切福德三昧经 0997c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 382 集一切福德三昧经</font> <font face='Arial'>(卷2)</font> <font face='Arial'>T12, p0997c</h2></font><hr>
<span class='old'>
</a><a name="0997b28" id="0997b28">如是诸四法时。净威力士得无生法忍。欢喜</a><a name="0997b29" id="0997b29">踊跃上升虚空高七多罗树。尔时三千大千</span><a name="0997c01" id="0997c01">世界六种震动。人天伎乐同时俱作。天雨花</a><a name="0997c02" id="0997c02">云。大光普照遍此世界。尔时世尊即便微笑。</a><a name="0997c03" id="0997c03">诸佛常法若微笑时。若干百千青黄赤白红。</a><a name="0997c04" id="0997c04">紫等光。从面门出。遍照无量无边世界。上过</a><a name="0997c05" id="0997c05">梵世。还绕身三匝从顶相入。时大德阿难即</a><a name="0997c06" id="0997c06">从坐起。整衣服偏袒右肩右膝着地。合掌向</a><a name="0997c07" id="0997c07">佛白言。世尊。佛不妄笑。今者世尊何缘而笑。</a><a name="0997c08" id="0997c08">说偈问曰</a><a name="0997c09" id="0997c09"><p class='lg'>　　得无上智无垢眼　　　诸根寂静到彼岸</a><br><a name="0997c10" id="0997c10">　　大光须弥金山色　　　导师以何因缘笑</a><br><a name="0997c11" id="0997c11">　　善知众生诸根行　　　净慧相应知三世</a><br><a name="0997c12" id="0997c12">　　得于无想最上智　　　面如满月说笑缘</a><br><a name="0997c13" id="0997c13">　　如过去佛及未来　　　现在诸佛尊亦尔</a><br><a name="0997c14" id="0997c14">　　种种真实清净行　　　善知一切如实义</a><br><a name="0997c15" id="0997c15">　　其身普遍诸佛界　　　音声亦满诸佛界</a><br><a name="0997c16" id="0997c16">　　慈心普遍诸众生　　　愿说谁与智相应</a><br><a name="0997c17" id="0997c17">　　自在知法如水月　　　如幻化相亦如梦</a><br><a name="0997c18" id="0997c18">　　如空如电清净法　　　今人师子何缘笑</a><br><a name="0997c19" id="0997c19">　　解空无相无愿法　　　善知实性常调心</a><br><a name="0997c20" id="0997c20">　　如风游行虚空中　　　惟愿演说何缘笑</a><br><a name="0997c21" id="0997c21">　　今佛智慧知谁心　　　谁应道树下降魔</a><br><a name="0997c22" id="0997c22">　　谁当坐于金刚座　　　人仙今者何缘笑</a><br><a name="0997c23" id="0997c23">　　非是声闻之境界　　　亦非缘觉之所及</a><br><a name="0997c24" id="0997c24">　　是佛大海智境界　　　愿说所为之因缘　</p></a><a name="0997c25" id="0997c25"><p>尔时佛告阿难。汝今见是净威力士住虚空</a><a name="0997c26" id="0997c26">不。阿难。是净威力士。过三百亿阿僧祇劫。当</a><a name="0997c27" id="0997c27">得作佛号多庄严王出现于世如来应供正遍</a><a name="0997c28" id="0997c28">觉明行足善逝世间解无上士调御丈夫天人</a><a name="0997c29" id="0997c29">师佛世尊。于此东方国名严净。劫名梵叹。阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120997b.htm'><img src='up.gif' border=0></a>
<a href='T120998a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>