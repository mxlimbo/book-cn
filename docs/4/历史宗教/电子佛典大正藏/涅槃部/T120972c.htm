<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0972c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷5)</font> 教品第十四 <font face='Arial'>T12, p0972c</h2></font><hr>
<span class='old'>
</a><a name="0972b28" id="0972b28">四者不贪欲。五者身坏命终。得生善道诸天</a><a name="0972b29" id="0972b29">人中。复次阿难。若人斗诤毁呰言讼违竞相</span><a name="0972c01" id="0972c01">对。心不调柔浊心变坏者。有五过失。一者妄</a><a name="0972c02" id="0972c02">语。二者两舌。三者于诸持戒不生敬信。四</a><a name="0972c03" id="0972c03">者昼夜忧苦恶意而住。五者身坏命终堕三</a><a name="0972c04" id="0972c04">恶道生地狱中。阿难。若复有人心住慈善。当</a><a name="0972c05" id="0972c05">得十一种功德利益。何者十一。一者睡眠得</a><a name="0972c06" id="0972c06">安隐。悟则心欢喜。二者不见恶梦。三者人</a><a name="0972c07" id="0972c07">非人爱。四者诸天拥护。五者毒不能害。六</a><a name="0972c08" id="0972c08">者刀箭不伤。七者火所不烧。八者水所不溺。</a><a name="0972c09" id="0972c09">九者常得好衣肴膳饮食床座卧具病瘦汤</a><a name="0972c10" id="0972c10">药。十者得上人法。十一者身坏命终得生梵</a><a name="0972c11" id="0972c11">天。阿难。心住慈善。得此十一功德利益。是</a><a name="0972c12" id="0972c12">故阿难。若我现在及灭度后。自然法灯自作</a><a name="0972c13" id="0972c13">法归。莫求他灯莫求他归。阿难。云何比丘</a><a name="0972c14" id="0972c14">自然法灯自作法归。不求他灯不求他归。阿</a><a name="0972c15" id="0972c15">难。若有比丘观内身。循身观勤精进。系念一</a><a name="0972c16" id="0972c16">心除世贪忧。如是观内身。循身观观内受</a><a name="0972c17" id="0972c17">内心内法。勤精进系念一心除世贪忧。阿难。</a><a name="0972c18" id="0972c18">是为比丘自然法灯自作法归。不求他灯不</a><a name="0972c19" id="0972c19">求他归。是故阿难。我为导师于诸声闻。所应</a><a name="0972c20" id="0972c20">作者我已作竟。汝等今者应如是作。此是我</a><a name="0972c21" id="0972c21">之教法。当于阿兰若处。冢间树下空舍露</a><a name="0972c22" id="0972c22">地。应当一心勤修止观。思灭苦本慎莫放逸。</a><a name="0972c23" id="0972c23">汝若放逸后必忧悔。尔时世尊。说是偈言</a><a name="0972c24" id="0972c24"><p class='lg'>　　我已说正道　　　拔诸无智箭</a><br><a name="0972c25" id="0972c25">　　汝今应勤修　　　诸佛所说法</a><br><a name="0972c26" id="0972c26">　　为净诸见故　　　除此更无道</a><br><a name="0972c27" id="0972c27">　　修者得解脱　　　能断诸魔缚</a><br><a name="0972c28" id="0972c28">　　若能修此行　　　如佛之所说</a><br><a name="0972c29" id="0972c29">　　能度一切苦　　　得满诸佛愿　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120972b.htm'><img src='up.gif' border=0></a>
<a href='T120973a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>