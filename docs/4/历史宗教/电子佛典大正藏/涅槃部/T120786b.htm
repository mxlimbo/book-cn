<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0786b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷27)</font> 师子吼菩萨品第二十三之一 <font face='Arial'>T12, p0786b</h2></font><hr>
<span class='old'>
</a><a name="0786a28" id="0786a28">所。须达多言。善男子。汝是谁耶。天言。长</a><a name="0786a29" id="0786a29">者。我是胜相婆罗门子。是汝往昔善知识也。</span><a name="0786b01" id="0786b01">我因往日见舍利弗大目犍连心生欢喜。</a><a name="0786b02" id="0786b02">舍身得作北方天王毗沙门子。专知守护</a><a name="0786b03" id="0786b03">此王舍城。我因礼拜舍利弗等生欢喜心。</a><a name="0786b04" id="0786b04">尚得如是妙好之身。况当得见如来大师</a><a name="0786b05" id="0786b05">礼拜供养。须达长者闻是事已。即还复道</a><a name="0786b06" id="0786b06">来诣我所。到已头面敬礼我足。我时即为</a><a name="0786b07" id="0786b07">如应说法。长者闻已得须陀洹果。既获果</a><a name="0786b08" id="0786b08">证复请我言。如来大慈。惟愿临顾。至舍卫</a><a name="0786b09" id="0786b09">城受我微供。我即问言。<span class='corr'>卿</span>舍卫城颇有精</a><a name="0786b10" id="0786b10">舍相容受不。须达多言。若佛哀愍必见垂</a><a name="0786b11" id="0786b11">顾便当自竭营办成立。善男子。我于尔时</a><a name="0786b12" id="0786b12">默然受请。须达长者已蒙听许。即白我言。</a><a name="0786b13" id="0786b13">我从昔来未为斯事。惟愿如来遣舍利</a><a name="0786b14" id="0786b14">弗指授仪则。我即顾命敕令营佐。时舍利弗</a><a name="0786b15" id="0786b15">与须达多。共载一车往舍卫城。我神力故</a><a name="0786b16" id="0786b16">经一日夜便到所止。时须达多白舍利弗。</a><a name="0786b17" id="0786b17">大德。此大城外何处有地不近不远多饶</a><a name="0786b18" id="0786b18">泉池。有好林树花果郁茂清净闲旷。我当</a><a name="0786b19" id="0786b19">于中为佛世尊及比丘僧造立精舍。舍利</a><a name="0786b20" id="0786b20">弗言。只陀园林不近不远清净寂寞多有</a><a name="0786b21" id="0786b21">泉流。树木花果随时而有。此处最胜可立</a><a name="0786b22" id="0786b22">精舍。时须达多闻是语已。即往只陀大长</a><a name="0786b23" id="0786b23">者所。告只陀言。我今欲为无上法王造</a><a name="0786b24" id="0786b24">立僧坊。唯仁园地可以造立。吾今欲买能</a><a name="0786b25" id="0786b25">见与不。只陀答言。设以真金遍布其地犹</a><a name="0786b26" id="0786b26">不相与。须达多言。善哉只陀。林地属我汝</a><a name="0786b27" id="0786b27">便取金。只陀答言。我园不卖云何取金。须</a><a name="0786b28" id="0786b28">达多言。若意不了当共往诣断事人所。时</a><a name="0786b29" id="0786b29">二长者即共俱往。断事者言。园属须达只陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120786a.htm'><img src='up.gif' border=0></a>
<a href='T120786c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>