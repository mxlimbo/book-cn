<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0775a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷26)</font> 师子吼菩萨品第二十三之一 <font face='Arial'>T12, p0775a</h2></font><hr>
<span class='old'>
</a><a name="0774c28" id="0774c28">三藐三菩提。复有了因。谓佛性阿耨多罗三</a><a name="0774c29" id="0774c29">藐三菩提。复有了因。谓六波罗蜜佛性。复</span><a name="0775a01" id="0775a01">有生因。谓首楞严三昧阿耨多罗三藐三</a><a name="0775a02" id="0775a02">菩提。复有了因。谓八正道阿耨多罗三藐三</a><a name="0775a03" id="0775a03">菩提。复有生因。所谓信心六波罗蜜</a><a name="0775a04" id="0775a04">师子吼菩萨言。世尊。如佛所说。见于如来</a><a name="0775a05" id="0775a05">及以佛性。是义云何。世尊。如来之身无有</a><a name="0775a06" id="0775a06">相貌。非长非短非白非黑。无有方所不</a><a name="0775a07" id="0775a07">在三界。非有为相非眼识识。云何可见。</a><a name="0775a08" id="0775a08">佛性亦尔</a><a name="0775a09" id="0775a09"><p>佛言。善男子。佛身二种。一者常。二者无</a><a name="0775a10" id="0775a10">常。无常者为欲度脱一切众生方便示现。</a><a name="0775a11" id="0775a11">是名眼见。常者如来世尊解脱之身。亦名眼</a><a name="0775a12" id="0775a12">见亦名闻见。佛性亦二。一者可见。二不</a><a name="0775a13" id="0775a13">可见。可见者十住菩萨诸佛世尊。不可见者</a><a name="0775a14" id="0775a14">一切众生。眼见者谓十住菩萨诸佛如来眼</a><a name="0775a15" id="0775a15">见众生所有佛性。闻见者一切众生九住菩</a><a name="0775a16" id="0775a16">萨闻有佛性。如来之身复有二种。一者是</a><a name="0775a17" id="0775a17">色。二者非色。色者如来解脱。非色者如来</a><a name="0775a18" id="0775a18">永断诸色相故。佛性二种。一者是色。二</a><a name="0775a19" id="0775a19">者非色。色者阿耨多罗三藐三菩提。非色者</a><a name="0775a20" id="0775a20">凡夫乃至十住菩萨。十住菩萨见不了了。故</a><a name="0775a21" id="0775a21">名非色。善男子。佛性者复有二种。一者是</a><a name="0775a22" id="0775a22">色。二者非色。色者谓佛菩萨。非色者一切</a><a name="0775a23" id="0775a23">众生。色者名为眼见。非色者名为闻见。佛</a><a name="0775a24" id="0775a24">性者非内非外。虽非内外然非失坏。故</a><a name="0775a25" id="0775a25">名众生悉有佛性</a><a name="0775a26" id="0775a26"><p>师子吼菩萨言。世尊。如佛所说。一切众生</a><a name="0775a27" id="0775a27">悉有佛性如乳中有酪。金刚力士诸佛佛</a><a name="0775a28" id="0775a28">性如清醍醐。云何如来说言佛性非内非</a><a name="0775a29" id="0775a29">外<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120774c.htm'><img src='up.gif' border=0></a>
<a href='T120775b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>