<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0510a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷24)</font> 光明遍照高贵德王菩萨品第十之一 <font face='Arial'>T12, p0510a</h2></font><hr>
<span class='old'>
</a><a name="0509c28" id="0509c28">亦复如是。虽能灭除一切烦恼。而初无心言</a><a name="0509c29" id="0509c29">我能灭。若有菩萨安住如是金刚三昧。于一</span><a name="0510a01" id="0510a01">念中变身如佛。其数无量遍满十方恒河沙</a><a name="0510a02" id="0510a02">等诸佛世界。而是菩萨虽作是化。其心初无</a><a name="0510a03" id="0510a03">憍慢之想。何以故。菩萨常念。谁有是定能作</a><a name="0510a04" id="0510a04">是化。唯有菩萨安住如是金刚三昧乃能作</a><a name="0510a05" id="0510a05">耳。菩萨摩诃萨安住如是金刚三昧。于一念</a><a name="0510a06" id="0510a06">中遍到十方恒河沙等诸佛世界还其本处。</a><a name="0510a07" id="0510a07">虽有是力亦不念言我能如是。何以故。以是</a><a name="0510a08" id="0510a08">三昧因缘力故。菩萨摩诃萨安住如是金刚</a><a name="0510a09" id="0510a09">三昧。于一念中能断十方恒河沙等世界众</a><a name="0510a10" id="0510a10">生所有烦恼。而心初无断诸众生。烦恼之想。</a><a name="0510a11" id="0510a11">何以故。以是三昧因缘力故。菩萨住是金刚</a><a name="0510a12" id="0510a12">三昧。以一音声有所演说。一切众生各随种</a><a name="0510a13" id="0510a13">类而得解了。示现一色一切众生各各皆见</a><a name="0510a14" id="0510a14">种种色相。安住一处身不移易能令众生随</a><a name="0510a15" id="0510a15">其方面各各而见。演说一法若界若入。一切</a><a name="0510a16" id="0510a16">众生各随本解而得闻之</a><a name="0510a17" id="0510a17"><p>菩萨安住。如是三昧。虽见众生而心初无众</a><a name="0510a18" id="0510a18">生之相。虽见男女无男女相。虽见色法无有</a><a name="0510a19" id="0510a19">色相。乃至见识亦无识相。虽见昼夜无昼夜</a><a name="0510a20" id="0510a20">相。虽见一切无一切相。虽见一切烦恼诸结。</a><a name="0510a21" id="0510a21">亦无一切烦恼之相。虽见八圣道无圣道相。</a><a name="0510a22" id="0510a22">虽见菩提无菩提相。虽见于涅槃无涅槃</a><a name="0510a23" id="0510a23">相。何以故。善男子。一切诸法本无相故。菩</a><a name="0510a24" id="0510a24">萨以是三昧力故。见一切法如本无相。何故</a><a name="0510a25" id="0510a25">名为金刚三昧。善男子。譬如金刚若在日</a><a name="0510a26" id="0510a26">中色则不定。金刚三昧亦复如是。在于大众</a><a name="0510a27" id="0510a27">色亦不定。是故名为金刚三昧。善男子。譬如</a><a name="0510a28" id="0510a28">金刚一切世人不能评价。金刚三昧亦复如</a><a name="0510a29" id="0510a29">是。所有功德一切人天不能评量。是故复名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120509c.htm'><img src='up.gif' border=0></a>
<a href='T120510b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>