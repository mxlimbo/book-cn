<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0977b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷1)</font> <font face='Arial'>T12, p0977b</h2></font><hr>
<span class='old'>
</a><a name="0977a28" id="0977a28">叹不毁他人。不以禁戒而自褒誉。亦不以戒</a><a name="0977a29" id="0977a29">而自憍慢。常以禁戒而自调定。不释节限而</span><a name="0977b01" id="0977b01">知止足。住于圣贤自护其心。见懈废者不观</a><a name="0977b02" id="0977b02">其隙。劳来病瘦所施不惓。无所悕望不以</a><a name="0977b03" id="0977b03">究竟。行如所言无所侵犯。于诸所行生死之</a><a name="0977b04" id="0977b04">事。无所适莫蠲所求望。常近于佛而遵慈心。</a><a name="0977b05" id="0977b05">若有行慈及无慈者。普等救护不失其心。不</a><a name="0977b06" id="0977b06">差戒品不志余乘。以斯道乘劝发他人。无有</a><a name="0977b07" id="0977b07">安不事于天。一切远离诸犯戒禁。动不安者</a><a name="0977b08" id="0977b08">劝慰使安。疗除狐疑令不怀恨。所生之处而</a><a name="0977b09" id="0977b09">得自在而无适莫。所可游至无所阙减。假使</a><a name="0977b10" id="0977b10">所生不以为厌。修建精进摄心自捡。所行不</a><a name="0977b11" id="0977b11">乱学无所乐亦无所畏。是族姓子。菩萨所行</a><a name="0977b12" id="0977b12">戒品之业。设危身命终不毁戒。不以国故而</a><a name="0977b13" id="0977b13">护禁戒。不为释梵天上之尊。不以财利报</a><a name="0977b14" id="0977b14">应之验故。及以眷属傲贵颜貌褒叹名称。</a><a name="0977b15" id="0977b15">亦复不为势力床榻座具病瘦医药故而护禁</a><a name="0977b16" id="0977b16">戒。不倚于天贪所生。不依内外不慕他人。</a><a name="0977b17" id="0977b17">不冀后世。不自着己不着他人。亦不贪色痛</a><a name="0977b18" id="0977b18">痒思想生死识。亦不怙眼耳鼻口身心。亦复</a><a name="0977b19" id="0977b19">不倚阴种诸入而护禁戒。不畏地狱而求济</a><a name="0977b20" id="0977b20">护。不惮畜生不惧饿鬼不为鬼神。不以人间</a><a name="0977b21" id="0977b21">穷乏厄匮故而护禁戒。志唯在于建立佛道。</a><a name="0977b22" id="0977b22">若闻法者念欲奉行。则已效立圣众之德。</a><a name="0977b23" id="0977b23">常欲度脱除生老死忧病懊恼勤苦之患。而</a><a name="0977b24" id="0977b24">护禁戒。不以财业而护禁戒。欲安众生隐群</a><a name="0977b25" id="0977b25">萌。度黎庶脱[<a href='javascript:showpic("images/021948.gif")'>番*去</a>]党。乐佛法致差特。慕转法</a><a name="0977b26" id="0977b26">轮将养圣众。不断佛教不废法诲不怀众议。</a><a name="0977b27" id="0977b27">而护禁戒也。戒定慧解度知见品故而护禁</a><a name="0977b28" id="0977b28">戒。应寻神通六达之故也。所遵之戒。不犯</a><a name="0977b29" id="0977b29">不缺不毁无有邪业。顺佛之教无所亡失。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120977a.htm'><img src='up.gif' border=0></a>
<a href='T120977c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>