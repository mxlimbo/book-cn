<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0565c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷34)</font> 迦叶菩萨品第十二之一 <font face='Arial'>T12, p0565c</h2></font><hr>
<span class='old'>
</a><a name="0565b28" id="0565b28">出大暴风吹诸尘土而污坌之。提婆达多见。</a><a name="0565b29" id="0565b29">恶相已复作是言。若我此身现世必入阿鼻</span><a name="0565c01" id="0565c01">地狱。我要当报如是大怨。时提婆达多寻起</a><a name="0565c02" id="0565c02">往至善见太子所。善见见已即问。圣人。何故</a><a name="0565c03" id="0565c03">颜容憔悴有忧色耶。提婆达言。我常如是汝</a><a name="0565c04" id="0565c04">不知乎。善见答言。愿说其意何因缘尔提</a><a name="0565c05" id="0565c05">婆达言。我今与汝极成亲爱。外人骂汝以为</a><a name="0565c06" id="0565c06">非理。我闻是事。岂得不忧。善见太子复作是</a><a name="0565c07" id="0565c07">言。国人云何骂辱于我。提婆达言。国人骂汝</a><a name="0565c08" id="0565c08">为未生怨。善见复言。何故名我为未生怨谁</a><a name="0565c09" id="0565c09">作此名。提婆达言。汝未生时一切相师皆作</a><a name="0565c10" id="0565c10">是言。是儿生已当杀其父。是故外人皆悉号</a><a name="0565c11" id="0565c11">汝为未生怨。一切内人护汝心故谓为善见。</a><a name="0565c12" id="0565c12">韦提夫人闻是语已。既生汝身于高楼上弃</a><a name="0565c13" id="0565c13">之于地坏汝一指。以是因缘人复号汝为婆</a><a name="0565c14" id="0565c14">罗留枝。我闻是已心生愁愦。而复不能向汝</a><a name="0565c15" id="0565c15">说之。提婆达多以如是等种种恶事教令杀</a><a name="0565c16" id="0565c16">父。若汝杀父我亦能杀瞿昙沙门。善见太子</a><a name="0565c17" id="0565c17">问一大臣名曰雨行。大王何故为我立字作</a><a name="0565c18" id="0565c18">未生怨。大臣即为说其本末如提婆达所说</a><a name="0565c19" id="0565c19">无异。善见闻已即与大臣收其父王闭之城</a><a name="0565c20" id="0565c20">外。以四种兵而守卫之。韦提夫人闻是事已</a><a name="0565c21" id="0565c21">即至王所。诸守王人遮不听入。尔时夫人生</a><a name="0565c22" id="0565c22">嗔恚心便呵骂之。时诸守人即告太子。大王</a><a name="0565c23" id="0565c23">夫人欲得往见父王。不审听不。善见闻已复</a><a name="0565c24" id="0565c24">生嗔嫌即往母所前牵母发拔刀欲斫。尔时</a><a name="0565c25" id="0565c25">耆婆白言。大王。有国已来罪虽极重。不及女</a><a name="0565c26" id="0565c26">人况所生母。善见太子闻是语已。为耆婆故</a><a name="0565c27" id="0565c27">即便放舍。遮断父王衣服卧具饮食汤药。过</a><a name="0565c28" id="0565c28">七日已王命便终。善见太子见父丧已方生</a><a name="0565c29" id="0565c29">悔心。雨行大臣复以种种恶邪之法而为说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120565b.htm'><img src='up.gif' border=0></a>
<a href='T120566a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>