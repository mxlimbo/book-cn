<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0521b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷26)</font> 光明遍照高贵德王菩萨品第十之一 <font face='Arial'>T12, p0521b</h2></font><hr>
<span class='old'>
</a><a name="0521a28" id="0521a28">言是女则是颠倒。是故我为阇提说言。汝婆</a><a name="0521a29" id="0521a29">罗门若以昼为夜是即颠倒。以夜为昼是亦</span><a name="0521b01" id="0521b01">颠倒。昼为昼相夜为夜相云何颠倒。善男子。</a><a name="0521b02" id="0521b02">一切菩萨住九地者见法有性。以是见故不</a><a name="0521b03" id="0521b03">见佛性。若见佛性则不复见一切法性。以修</a><a name="0521b04" id="0521b04">如是空三昧故不见法性。以不见故则见佛</a><a name="0521b05" id="0521b05">性。诸佛菩萨有二种说。一者有性。二者无性。</a><a name="0521b06" id="0521b06">为众生故说有法性。为诸贤圣说无法性。为</a><a name="0521b07" id="0521b07">不空者见法空故修空三昧令得见空。无法</a><a name="0521b08" id="0521b08">性者亦修空故空。以是义故修空见空</a><a name="0521b09" id="0521b09">善男子。汝言见空空是无法为何所见者。善</a><a name="0521b10" id="0521b10">男子。如是如是。菩萨摩诃萨实无所见。无所</a><a name="0521b11" id="0521b11">见者即无所有。无所有者即一切法。菩萨摩</a><a name="0521b12" id="0521b12">诃萨修大涅槃。于一切法悉无所见。若有见</a><a name="0521b13" id="0521b13">者不见佛性。不能修习般若波罗蜜。不得</a><a name="0521b14" id="0521b14">入于大般涅槃。是故菩萨见一切法性无所</a><a name="0521b15" id="0521b15">有。善男子。菩萨不但因见三昧而见空也。般</a><a name="0521b16" id="0521b16">若波罗蜜亦空。禅波罗蜜亦空。毗梨耶波罗</a><a name="0521b17" id="0521b17">蜜亦空。羼提波罗蜜亦空。尸波罗蜜亦空。</a><a name="0521b18" id="0521b18">檀波罗蜜亦空。色亦空眼亦空识亦空。如来</a><a name="0521b19" id="0521b19">亦空大般涅槃亦空。是故菩萨见一切法皆</a><a name="0521b20" id="0521b20">悉是空。是故我在迦毗罗城告阿难言。汝莫</a><a name="0521b21" id="0521b21">愁恼悲泣啼哭。阿难即言。如来世尊。我今眷</a><a name="0521b22" id="0521b22">属悉皆死丧。云何当得不愁啼耶。如来与我</a><a name="0521b23" id="0521b23">俱生此城。俱同释种亲戚眷。属云何如来独</a><a name="0521b24" id="0521b24">不愁恼光颜更显。善男子。我复告言。阿难汝</a><a name="0521b25" id="0521b25">见迦毗真实而有。我见空寂悉无所有。汝见</a><a name="0521b26" id="0521b26">释种悉是亲戚。我修空故悉无所见。以是因</a><a name="0521b27" id="0521b27">缘汝生愁苦。我身容颜益更光显。诸佛菩萨</a><a name="0521b28" id="0521b28">修习如是空三昧故不生愁恼。是名菩萨修</a><a name="0521b29" id="0521b29">大涅槃微妙经典。成就具足第九功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120521a.htm'><img src='up.gif' border=0></a>
<a href='T120521c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>