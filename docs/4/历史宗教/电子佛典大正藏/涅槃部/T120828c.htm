<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0828c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷33)</font> 迦叶菩萨品第二十四之一 <font face='Arial'>T12, p0828c</h2></font><hr>
<span class='old'>
</a><a name="0828b29" id="0828b29">一切世间无非虚空对于虚空。迦叶菩萨白</a><a name="0828b30" id="0828b30">佛言。世尊。世间亦无非四大对而犹得名</span><a name="0828c01" id="0828c01">四大是有。虚空无对。何故不得名之为</a><a name="0828c02" id="0828c02">有。佛言。善男子。若言涅槃非三世摄虚空</a><a name="0828c03" id="0828c03">亦尔者。是义不然。何以故。涅槃是有可见</a><a name="0828c04" id="0828c04">可证。是色足迹章句是有。是相是缘是归依</a><a name="0828c05" id="0828c05">处。寂静光明安隐彼岸。是故得名非三世</a><a name="0828c06" id="0828c06">摄。虚空之性无如是法。是故名无。若有离</a><a name="0828c07" id="0828c07">于如是等法更有法者。应三世摄。虚空若</a><a name="0828c08" id="0828c08">同是有法者。不得非是三世所摄。善男子。</a><a name="0828c09" id="0828c09">如世人说虚空名为无色无对不可睹见。</a><a name="0828c10" id="0828c10">若无色无对不可见者即心数法。虚空若同</a><a name="0828c11" id="0828c11">心数法者。不得不是三世所摄。若三世摄</a><a name="0828c12" id="0828c12">即是四阴。是故离四阴已无有虚空。复次</a><a name="0828c13" id="0828c13">善男子。诸外道言。夫虚空者即是光明。若是</a><a name="0828c14" id="0828c14">光明即是色法。虚空若尔是色法者即是无</a><a name="0828c15" id="0828c15">常。是无常故三世所摄。云何外道说非三</a><a name="0828c16" id="0828c16">世。若三世摄则非虚空。亦可说言虚空是</a><a name="0828c17" id="0828c17">常。善男子。复有人言虚空者即是住处。若</a><a name="0828c18" id="0828c18">有住处即是色法。而一切处皆是无常三世</a><a name="0828c19" id="0828c19">所摄。虚空亦常非三世摄。若说处者知无</a><a name="0828c20" id="0828c20">虚空。复有说言虚空者即是次第。若是次第</a><a name="0828c21" id="0828c21">即是数法。若是可数即三世摄。若三世摄云</a><a name="0828c22" id="0828c22">何言常。善男子。若复说言。夫虚空者不离</a><a name="0828c23" id="0828c23">三法。一者空二者实三者空实。若言空是。当</a><a name="0828c24" id="0828c24">知虚空是无常法。何以故。实处无故。若言</a><a name="0828c25" id="0828c25">实是。当知虚空亦是无常。何以故。空处无</a><a name="0828c26" id="0828c26">故。若空实是。当知虚空亦是无常。何以故。</a><a name="0828c27" id="0828c27">二处无故。是故虚空名之为无。善男子。如</a><a name="0828c28" id="0828c28">说虚空是可作法。如说去树去舍而作虚</a><a name="0828c29" id="0828c29">空。平作虚空覆于虚空上于虚空画虚空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120828b.htm'><img src='up.gif' border=0></a>
<a href='T120829a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>