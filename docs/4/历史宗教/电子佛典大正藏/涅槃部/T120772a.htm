<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0772a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷25)</font> 师子吼菩萨品第二十三之一 <font face='Arial'>T12, p0772a</h2></font><hr>
<span class='old'>
</a><a name="0771c28" id="0771c28">烦恼过故。故名赞叹解脱。善男子。菩萨摩</a><a name="0771c29" id="0771c29">诃萨安住具足如是十法。虽见佛性而不</span><a name="0772a01" id="0772a01">明了。复次善男子。菩萨摩诃萨闻是经已亲</a><a name="0772a02" id="0772a02">近修习。远离一切世间之事。是名少欲。既出</a><a name="0772a03" id="0772a03">家已不生悔心。是名知足。既知足已。近空</a><a name="0772a04" id="0772a04">闲处远离愦闹。是名寂静。不知足者不乐</a><a name="0772a05" id="0772a05">空闲。夫知足者常乐空寂。于空寂处常作</a><a name="0772a06" id="0772a06">是念。一切世间悉谓我得沙门道果。然我今</a><a name="0772a07" id="0772a07">者实未能得。我今云何诳惑于人。作是念</a><a name="0772a08" id="0772a08">已。精勤修习沙门道果。是名精进。亲近修</a><a name="0772a09" id="0772a09">习大涅槃者。是名正念。随顺天行。是名正</a><a name="0772a10" id="0772a10">定。安住是定正见正知。是名正慧。正见知</a><a name="0772a11" id="0772a11">者能得远离烦恼结缚。是名解脱。十住菩</a><a name="0772a12" id="0772a12">萨为众生故称美涅槃。是则名为赞叹解</a><a name="0772a13" id="0772a13">脱。善男子。菩萨摩诃萨安住具足如是十</a><a name="0772a14" id="0772a14">法。虽见佛性而不明了。复次善男子。夫少</a><a name="0772a15" id="0772a15">欲者。若有比丘住空寂处端坐不卧。或住</a><a name="0772a16" id="0772a16">树下。或在冢间。或在露处。随有草地而</a><a name="0772a17" id="0772a17">坐其上。乞食而食随得为足。或一坐食不</a><a name="0772a18" id="0772a18">过一食唯畜三衣粪衣毳衣。是名少欲。既</a><a name="0772a19" id="0772a19">行是事心不生悔。是名知足。修空三昧。</a><a name="0772a20" id="0772a20">是名寂静。得四果已于阿耨多罗三藐三</a><a name="0772a21" id="0772a21">菩提心不休息。是名精进。系心思惟如来</a><a name="0772a22" id="0772a22">常恒无有变易。是名正念。修八解脱是名</a><a name="0772a23" id="0772a23">正定。得四无碍是名正慧。远离七漏是名</a><a name="0772a24" id="0772a24">解脱。称美涅槃无有十相名叹解脱。十相</a><a name="0772a25" id="0772a25">者。谓生老病死色声香味触无常。远离十相</a><a name="0772a26" id="0772a26">者名大涅槃。善男子。是名菩萨摩诃萨</a><a name="0772a27" id="0772a27">安住具足如是十法虽见佛性而不明了。</a><a name="0772a28" id="0772a28">复次善男子。为多欲故亲近国王大臣长者</a><a name="0772a29" id="0772a29">刹利婆罗门毗舍首陀。自称我得须陀洹果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120771c.htm'><img src='up.gif' border=0></a>
<a href='T120772b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>