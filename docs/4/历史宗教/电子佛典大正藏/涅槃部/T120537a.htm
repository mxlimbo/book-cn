<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0537a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷29)</font> 师子吼菩萨品第十一之一 <font face='Arial'>T12, p0537a</h2></font><hr>
<span class='old'>
</a><a name="0536c28" id="0536c28">十由延。叶熟则黄。诸天见已心生欢喜。是叶</a><a name="0536c29" id="0536c29">不久必当堕落。其叶既落复生欢喜。是枝不</span><a name="0537a01" id="0537a01">久必当变色。枝既变色复生欢喜。是色不久</a><a name="0537a02" id="0537a02">必当生疱。见已复喜。是疱不久必当生嘴。</a><a name="0537a03" id="0537a03">见已复喜。是嘴不久必当开剖。开剖之时香</a><a name="0537a04" id="0537a04">气周遍五十由延。光明远照八十由延。尔时</a><a name="0537a05" id="0537a05">诸天夏三月时在下受乐。善男子。我诸弟子</a><a name="0537a06" id="0537a06">亦复如是。叶色黄者。喻我弟子念欲出家。其</a><a name="0537a07" id="0537a07">叶落者。喻我弟子剃除须发。其色变者。喻我</a><a name="0537a08" id="0537a08">弟子白四羯磨受具足戒。初生疱者。喻我弟</a><a name="0537a09" id="0537a09">子发阿耨多罗三藐三菩提心。嘴者。喻于十</a><a name="0537a10" id="0537a10">住菩萨得见佛性。开剖者。喻于菩萨得阿耨</a><a name="0537a11" id="0537a11">多罗三藐三菩提。香者。喻于十方无量众生</a><a name="0537a12" id="0537a12">受持禁戒。光者。喻于如来名号无碍周遍</a><a name="0537a13" id="0537a13">十方。夏三月者。喻三三昧。三十三天受快乐</a><a name="0537a14" id="0537a14">者。喻于诸佛在大涅槃得常乐我净。是名遍</a><a name="0537a15" id="0537a15">喻。善男子。凡所引喻不必尽取。或取少分或</a><a name="0537a16" id="0537a16">取多分或复全取。如言如来面如满月。是名</a><a name="0537a17" id="0537a17">少分。善男子。譬如有人初不见乳转。问他言</a><a name="0537a18" id="0537a18">乳为何类。彼人答言如水蜜贝。水则湿相蜜</a><a name="0537a19" id="0537a19">则甜相贝则色相。虽引三喻未即乳实。善男</a><a name="0537a20" id="0537a20">子。我言灯喻喻于众生亦复如是。善男子。离</a><a name="0537a21" id="0537a21">水无河。众生亦尔。离五阴已无别众生。善男</a><a name="0537a22" id="0537a22">子。如离箱舆轮轴辐辋更无别车。众生亦</a><a name="0537a23" id="0537a23">尔。善男子。若欲得合彼灯喻者。谛听谛听我</a><a name="0537a24" id="0537a24">今当说。炷者喻于二十五有。油者喻爱。明喻</a><a name="0537a25" id="0537a25">智慧。除破黑闇喻破无明。暖喻圣道。如灯油</a><a name="0537a26" id="0537a26">尽明焰则灭。众生爱尽则见佛性。虽有名色</a><a name="0537a27" id="0537a27">不能系缚。虽复处在二十五有。不为诸有之</a><a name="0537a28" id="0537a28">所污染。师子吼言。世尊。众生五阴空无所</a><a name="0537a29" id="0537a29">有。谁有受教修习道者。佛言。善男子。一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120536c.htm'><img src='up.gif' border=0></a>
<a href='T120537b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>