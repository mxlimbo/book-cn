<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0746a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷21)</font> <font face='Arial'>T12, p0746a</h2></font><hr>
<span class='old'>
</a><a name="0745c28" id="0745c28">乃能如汝之所咨问。善男子。如世人言。有</a><a name="0745c29" id="0745c29">海大海。有河大河。有山大山。有地大地。有</span><a name="0746a01" id="0746a01">城大城。有众生大众生。有王大王。有人大</a><a name="0746a02" id="0746a02">人。有天天中天。有道大道。涅槃亦尔。有涅</a><a name="0746a03" id="0746a03">槃有大涅槃。云何涅槃。善男子。如人饥饿</a><a name="0746a04" id="0746a04">得少饭食名为安乐。如是安乐亦名涅槃。</a><a name="0746a05" id="0746a05">如病得差则名安乐。如是安乐亦名涅</a><a name="0746a06" id="0746a06">槃。如人怖畏得归依处则得安乐。如是安</a><a name="0746a07" id="0746a07">乐亦名涅槃。如贫穷人获七宝物则得安</a><a name="0746a08" id="0746a08">乐如是安乐亦名涅槃。如人观骨不起贪</a><a name="0746a09" id="0746a09">欲则得安乐。如是安乐亦名涅槃。如是涅</a><a name="0746a10" id="0746a10">槃不得名为大涅槃也。何以故。以饥渴</a><a name="0746a11" id="0746a11">故病故怖故贫故生贪着故。是名涅槃非</a><a name="0746a12" id="0746a12">大涅槃。善男子。若凡夫人及以声闻。或因世</a><a name="0746a13" id="0746a13">俗。或因圣道。断欲界结则得安乐。如是安</a><a name="0746a14" id="0746a14">乐亦名涅槃。不得名为大涅槃也。能断初</a><a name="0746a15" id="0746a15">禅乃至能断非想非非想处结则得安乐。</a><a name="0746a16" id="0746a16">如是安乐亦名涅槃。不得名为大涅槃也。</a><a name="0746a17" id="0746a17">何以故。还生烦恼有习气故。云何名为烦</a><a name="0746a18" id="0746a18">恼习气。声闻缘觉有烦恼气。所谓我身我衣</a><a name="0746a19" id="0746a19">我去我来我说我听。诸佛如来入于涅槃。涅</a><a name="0746a20" id="0746a20">槃之性无我无乐唯有常净。是则名为烦</a><a name="0746a21" id="0746a21">恼习气。佛法众僧有差别相。如来毕竟入于</a><a name="0746a22" id="0746a22">涅槃。声闻缘觉诸佛如来。所得涅槃等无差</a><a name="0746a23" id="0746a23">别。以是义故。二乘所得非大涅槃。何以故。</a><a name="0746a24" id="0746a24">无常乐我净故。常乐我净乃得名为大涅</a><a name="0746a25" id="0746a25">槃也</a><a name="0746a26" id="0746a26"><p>善男子。譬如有处能受众水名为大海</a><a name="0746a27" id="0746a27">随有声闻缘觉菩萨诸佛如来所入之处名</a><a name="0746a28" id="0746a28">大涅槃。四禅三三昧八背舍八胜处十一切处</a><a name="0746a29" id="0746a29">随能摄取如是无量诸善法者名大涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120745c.htm'><img src='up.gif' border=0></a>
<a href='T120746b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>