<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0725a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷18)</font> <font face='Arial'>T12, p0725a</h2></font><hr>
<span class='old'>
</a><a name="0724c28" id="0724c28">观时。若是秋时冬时及日入时夜半时月入</a><a name="0724c29" id="0724c29">时。当知是病亦难可治。复作是念。如是众</span><a name="0725a01" id="0725a01">相虽复不吉或定不定。当观病人。若有福</a><a name="0725a02" id="0725a02">德皆可疗治。若无福德虽吉何益。思惟</a><a name="0725a03" id="0725a03">是已。寻与使俱在路复念。若彼病者有长</a><a name="0725a04" id="0725a04">寿相则可疗治。短寿相者则不可治。即于</a><a name="0725a05" id="0725a05">前路见二小儿。相牵斗诤捉头拔发瓦石</a><a name="0725a06" id="0725a06">刀杖共相撩打。见人持火自然殄灭。或</a><a name="0725a07" id="0725a07">见有人斫伐树木。或复见人手曳皮革随</a><a name="0725a08" id="0725a08">路而行。或见道路有遗落物。或见有人执</a><a name="0725a09" id="0725a09">持空器。或见沙门独行无侣。复见虎狼乌</a><a name="0725a10" id="0725a10">鹫野狐。见是事已复作是念。所遣使人乃</a><a name="0725a11" id="0725a11">至道路所见诸相悉皆不祥。当知病者定难</a><a name="0725a12" id="0725a12">疗治。复作是念。我若不往则非良师。如其</a><a name="0725a13" id="0725a13">往者不可救疗。复更念言。如是众相。虽复</a><a name="0725a14" id="0725a14">不祥。且当舍置往至病所。思惟是已复于</a><a name="0725a15" id="0725a15">前路闻如是声。所谓亡失死丧崩破坏折</a><a name="0725a16" id="0725a16">剥脱堕坠焚烧不来。不可疗治不能拔济。复</a><a name="0725a17" id="0725a17">闻南方有飞鸟声。所谓乌鹫舍利鸟声。若狗</a><a name="0725a18" id="0725a18">若鼠野狐猪兔。闻是声已复作是念。当知</a><a name="0725a19" id="0725a19">病者难可疗治。尔时即入病人舍宅见彼</a><a name="0725a20" id="0725a20">病人。数寒数热骨节疼痛。目赤流泪耳声</a><a name="0725a21" id="0725a21">闻外。咽喉结痛舌上裂破。其色正黑。头不</a><a name="0725a22" id="0725a22">自胜。体枯无汗。大小便利拥隔不通。身卒</a><a name="0725a23" id="0725a23">肥大红赤异常。语声不均或粗或细。举体</a><a name="0725a24" id="0725a24">斑驳异色青黄。其腹胀满言语不了。医见是</a><a name="0725a25" id="0725a25">已问瞻病言。病者昨来意志云何。答言。大</a><a name="0725a26" id="0725a26">师。其人本来敬信三宝及以诸天。今者变异</a><a name="0725a27" id="0725a27">敬信情息。本喜惠施今者悭吝。本性少食今</a><a name="0725a28" id="0725a28">则过多。本性敝恶今则和善。本性慈孝恭敬</a><a name="0725a29" id="0725a29">父母。今于父母无恭敬心。医闻是已即前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120724c.htm'><img src='up.gif' border=0></a>
<a href='T120725b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>