<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0382 集一切福德三昧经 0997a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 382 集一切福德三昧经</font> <font face='Arial'>(卷2)</font> <font face='Arial'>T12, p0997a</h2></font><hr>
<span class='old'>
</a><a name="0996c28" id="0996c28">已舍离诸见趣入正见。净威。若有菩萨敬法</a><a name="0996c29" id="0996c29">欲法。一切众生无能侵害。是故净威。是大众</span><a name="0997a01" id="0997a01">生应当勤修多闻庄严。所获功德复过于是。</a><a name="0997a02" id="0997a02">净威。若有菩萨住是三。福庄严福柱广福增。</a><a name="0997a03" id="0997a03">福无尽福不思议。无有能得是福边者。净威。</a><a name="0997a04" id="0997a04">可以一毛数大海渧。无有能尽是菩萨庄严</a><a name="0997a05" id="0997a05">福聚净戒多闻慧聚得其边者。净威。能称三</a><a name="0997a06" id="0997a06">千大千世界草木山林。及诸众生得其轻重。</a><a name="0997a07" id="0997a07">不能称量如是菩萨庄严福戒多闻慧聚得其</a><a name="0997a08" id="0997a08">边者。是名解说智庄严已。尔时净威力士</a><a name="0997a09" id="0997a09">白佛言。世尊。布施庄严。净戒庄严。多闻庄</a><a name="0997a10" id="0997a10">严。是三庄严。何者为最。何者为胜。佛言。净</a><a name="0997a11" id="0997a11">威。三庄严中多闻庄严最可称叹。最胜尊上</a><a name="0997a12" id="0997a12">无上无上上。善男子。如须弥边着一芥子。而</a><a name="0997a13" id="0997a13">是施福及净戒聚亦复如是。犹如芥子。多闻</a><a name="0997a14" id="0997a14">庄严如须弥山。善男子。如一小鸟所住虚</a><a name="0997a15" id="0997a15">空。施戒庄严亦复如是。多闻庄严如余虚空。</a><a name="0997a16" id="0997a16">善男子。布施庄严能作二事。何等二。能除</a><a name="0997a17" id="0997a17">贫穷成大封禄。净戒庄严亦作二事。何等二。</a><a name="0997a18" id="0997a18">一离恶道。二至善处。善男子。多闻庄严亦</a><a name="0997a19" id="0997a19">作二事。何等二。谓能除去一切诸见。能集一</a><a name="0997a20" id="0997a20">切智慧庄严。善男子。布施庄严是有漏报。</a><a name="0997a21" id="0997a21">净戒庄严亦有漏报。善男子。多闻庄严无漏</a><a name="0997a22" id="0997a22">无报。是故善男子。菩萨摩诃萨应勤精进修</a><a name="0997a23" id="0997a23">多闻慧。说是施福净戒多闻庄严法时。三千</a><a name="0997a24" id="0997a24">众生本种善根。便发无上正真道心。五千天</a><a name="0997a25" id="0997a25">子于诸法中远离尘垢得法眼净。净威力士</a><a name="0997a26" id="0997a26">得无生法忍。尔时净威力士白佛言。世尊。</a><a name="0997a27" id="0997a27">菩萨摩诃萨成就几法。疾能获得无生法忍。</a><a name="0997a28" id="0997a28">佛言。善男子。菩萨成就四法。疾能获得无生</a><a name="0997a29" id="0997a29">法忍。何等四。谓解知身犹如镜像。解知言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120996c.htm'><img src='up.gif' border=0></a>
<a href='T120997b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>