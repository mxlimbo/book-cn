<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0438c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷12)</font> <font face='Arial'>T12, p0438c</h2></font><hr>
<span class='old'>
</a><a name="0438b28" id="0438b28">所须随意用之。其余在者当投大海。尔时</a><a name="0438b29" id="0438b29">顶生心大欢喜踊跃无量。复作念言。我今</span><a name="0438c01" id="0438c01">定是转轮圣王。其后不久有主兵臣自然而</a><a name="0438c02" id="0438c02">出。勇健猛略策谋第一善知四兵。若任斗者</a><a name="0438c03" id="0438c03">则现圣王。若不任者退不令现。未摧伏者</a><a name="0438c04" id="0438c04">能令摧伏。已摧伏者力能守护。尔时顶生复</a><a name="0438c05" id="0438c05">作是念。若转轮王得是兵宝。当知定是转轮</a><a name="0438c06" id="0438c06">圣王。尔时顶生转轮圣帝告诸大臣。汝等当</a><a name="0438c07" id="0438c07">知此阎浮提安隐丰乐。然我今已七宝成就</a><a name="0438c08" id="0438c08">千子具足更何所为。诸臣答言。唯然。大王。</a><a name="0438c09" id="0438c09">东弗婆提犹未归德王应往讨。尔时圣王与</a><a name="0438c10" id="0438c10">其七宝一切营从。飞空而往东弗婆提。彼土</a><a name="0438c11" id="0438c11">人民欢喜归化。复告大臣。我阎浮提及弗</a><a name="0438c12" id="0438c12">婆提安隐丰乐人民炽盛悉来归化。七宝成</a><a name="0438c13" id="0438c13">就千子具足复何所为。诸臣答言。唯然。大</a><a name="0438c14" id="0438c14">王。西瞿陀尼犹未归德。尔时圣王复与七宝</a><a name="0438c15" id="0438c15">一切营从飞空而往西瞿陀尼。王既至彼。彼</a><a name="0438c16" id="0438c16">土人民亦复归化。复告大臣。我阎浮提及弗</a><a name="0438c17" id="0438c17">婆提此瞿陀尼安隐丰乐人民炽盛。咸以归</a><a name="0438c18" id="0438c18">化。七宝成就千子具足复何所为。诸臣答言。</a><a name="0438c19" id="0438c19">唯然。大王。北郁单越犹未归化。尔时圣王</a><a name="0438c20" id="0438c20">复与七宝一切营从。飞空而往北郁单越。王</a><a name="0438c21" id="0438c21">既至彼。彼土人民欢喜归德。复告大臣。我</a><a name="0438c22" id="0438c22">四天下安隐丰乐人民炽盛咸已归德。七宝</a><a name="0438c23" id="0438c23">成就千子具足更何所为。诸臣答言。唯然。</a><a name="0438c24" id="0438c24">圣王。三十三天寿命极长安隐快乐。彼天身</a><a name="0438c25" id="0438c25">形端严无比。所居宫殿床榻卧具悉是七宝。</a><a name="0438c26" id="0438c26">自恃天福未来归化。今可往讨令其摧伏。尔</a><a name="0438c27" id="0438c27">时圣王复与七宝一切营从。飞腾虚空上忉</a><a name="0438c28" id="0438c28">利天。见有一树其色青绿。圣王见已即问大</a><a name="0438c29" id="0438c29">臣。此是何色。大臣答言。此是波利质多罗树。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120438b.htm'><img src='up.gif' border=0></a>
<a href='T120439a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>