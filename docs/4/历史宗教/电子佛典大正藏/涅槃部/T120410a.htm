<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0410a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷8)</font> <font face='Arial'>T12, p0410a</h2></font><hr>
<span class='old'>
</a><a name="0409c28" id="0409c28">声闻凡夫之人分别三宝于此大乘无有三归</a><a name="0409c29" id="0409c29">分别之相。所以者何。于佛性中即有法僧。</span><a name="0410a01" id="0410a01">为欲化度声闻凡夫故分别说三归异相。善</a><a name="0410a02" id="0410a02">男子。若欲随顺世间法者。则应分别有三归</a><a name="0410a03" id="0410a03">依。善男子。菩萨应作如是思惟。我今此身归</a><a name="0410a04" id="0410a04">依于佛。若即此身得成佛道。既成佛已不当</a><a name="0410a05" id="0410a05">恭敬礼拜供养于诸世尊。何以故。诸佛平等</a><a name="0410a06" id="0410a06">等为众生作归依故。若欲尊重法身舍利。便</a><a name="0410a07" id="0410a07">应礼敬诸佛塔庙。所以者何。为欲化度诸众</a><a name="0410a08" id="0410a08">生故。亦令众生于我身中起塔庙想礼拜供</a><a name="0410a09" id="0410a09">养。如是众生以我法身为归依处。一切众生</a><a name="0410a10" id="0410a10">皆依非真邪伪之法。我当次第为说真法。又</a><a name="0410a11" id="0410a11">有归依非真僧者。我当为作依真僧处。若有</a><a name="0410a12" id="0410a12">分别三归依者。我当为作一归依处无三差</a><a name="0410a13" id="0410a13">别。于生盲众为作眼目。复当为诸声闻缘觉</a><a name="0410a14" id="0410a14">作真归处。善男子。如是菩萨。为无量恶诸</a><a name="0410a15" id="0410a15">众生等及诸智者而作佛事</a><a name="0410a16" id="0410a16"><p>善男子。譬如有人临阵战时即生心念。我于</a><a name="0410a17" id="0410a17">是中最为第一。一切兵众悉依恃我。亦如王</a><a name="0410a18" id="0410a18">子如是思惟。我当调伏其余王子绍继大王</a><a name="0410a19" id="0410a19">霸王之业而得自在。令诸王子悉见归依。是</a><a name="0410a20" id="0410a20">故不应生下劣心。如王王子大臣亦尔。善男</a><a name="0410a21" id="0410a21">子。菩萨摩诃萨亦复如是。作是思惟。云何</a><a name="0410a22" id="0410a22">三事与我一体。善男子。我示三事即是涅槃。</a><a name="0410a23" id="0410a23">如来者名无上士。譬如人身头最为上。非余</a><a name="0410a24" id="0410a24">支节手足等也。佛亦如是最为尊上。非法</a><a name="0410a25" id="0410a25">僧也。为欲化度诸世间故。种种示现差别之</a><a name="0410a26" id="0410a26">相如彼梯橙。是故汝今不应受持如凡愚人</a><a name="0410a27" id="0410a27">所知三归差别之相。汝于大乘猛利决断应</a><a name="0410a28" id="0410a28">如刚刀。迦叶菩萨白佛言。世尊。我知故问</a><a name="0410a29" id="0410a29">非为不知。我为菩萨大勇猛者。问于无垢清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120409c.htm'><img src='up.gif' border=0></a>
<a href='T120410b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>