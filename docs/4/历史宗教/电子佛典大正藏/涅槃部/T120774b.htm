<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0774b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷26)</font> 师子吼菩萨品第二十三之一 <font face='Arial'>T12, p0774b</h2></font><hr>
<span class='old'>
</a><a name="0774a28" id="0774a28">我乐净耶</a><a name="0774a29" id="0774a29"><p>佛言。善男子。善哉善哉。汝以曾于无量佛</span><a name="0774b01" id="0774b01">所种诸善根。能问如来如是深义。善男子。</a><a name="0774b02" id="0774b02">不失本念乃如是问也。我忆往昔过无</a><a name="0774b03" id="0774b03">量劫。波罗奈城有佛出世号曰善得。尔时</a><a name="0774b04" id="0774b04">彼佛三亿岁中。演说如是大涅槃经。我时与</a><a name="0774b05" id="0774b05">汝俱在彼会。我以是事咨问彼佛。尔时如</a><a name="0774b06" id="0774b06">来为众生故。三昧正受未答此义。善哉大</a><a name="0774b07" id="0774b07">士。乃能忆念如是本事。谛听谛听当为汝</a><a name="0774b08" id="0774b08">说。戒亦有因。谓听正法。听正法者是亦</a><a name="0774b09" id="0774b09">有因。谓近善友。近善友者是亦有因。所</a><a name="0774b10" id="0774b10">谓信心。有信心者是亦有因。因有二种。一</a><a name="0774b11" id="0774b11">者听法。二思惟义。善男子。信心者因于听</a><a name="0774b12" id="0774b12">法。听法者因于信心。如是二法亦因亦因</a><a name="0774b13" id="0774b13">因。亦果亦果果。善男子。譬如尼干立拒举</a><a name="0774b14" id="0774b14">瓶互为因果不得相离。善男子。如无明缘</a><a name="0774b15" id="0774b15">行行缘无明。是无明行亦因亦因因。亦果亦</a><a name="0774b16" id="0774b16">果果。乃至生缘老死老死缘生。是生老死</a><a name="0774b17" id="0774b17">亦因亦因因。亦果亦果果。善男子。生能生法</a><a name="0774b18" id="0774b18">不能自生。不自生故由生生生。生生不</a><a name="0774b19" id="0774b19">自生赖生故生。是故二生亦因亦因因。亦果</a><a name="0774b20" id="0774b20">亦果果。善男子。信心听法亦复如是。善男</a><a name="0774b21" id="0774b21">子。是果非因谓大涅槃何故名果。是上果</a><a name="0774b22" id="0774b22">故。沙门果故。婆罗门果故。断生死故。破烦</a><a name="0774b23" id="0774b23">恼故。是故名果。为诸烦恼之所呵责。是故</a><a name="0774b24" id="0774b24">涅槃名果。烦恼者名为过过。善男子。涅槃</a><a name="0774b25" id="0774b25">无因而体是果。何以故。无生灭故。无所作</a><a name="0774b26" id="0774b26">故。非有为故。是无为故。常不变故。无处所</a><a name="0774b27" id="0774b27">故。无始终故。善男子。若涅槃有因则不得</a><a name="0774b28" id="0774b28">称为涅槃也。槃者言因。般涅言无。无有</a><a name="0774b29" id="0774b29">因故故称涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120774a.htm'><img src='up.gif' border=0></a>
<a href='T120774c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>