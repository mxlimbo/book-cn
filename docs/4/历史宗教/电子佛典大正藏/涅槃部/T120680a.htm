<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅经 0680a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅经</font> <font face='Arial'>(卷11)</font> 圣行品第十九之一 <font face='Arial'>T12, p0680a</h2></font><hr>
<span class='old'>
</a><a name="0679c28" id="0679c28">是言。我今定是转轮圣王。其后不久复有女</a><a name="0679c29" id="0679c29">宝。形容端正微妙第一。不长不短不白不</span><a name="0680a01" id="0680a01">黑。身诸毛孔出旃檀香。口气香洁如青莲</a><a name="0680a02" id="0680a02">花。其目远视见一由旬。耳闻鼻嗅亦复如是。</a><a name="0680a03" id="0680a03">其舌广大出能覆面。形色细薄如赤铜叶。</a><a name="0680a04" id="0680a04">心识聪哲有大智慧。于诸众生常有软语。</a><a name="0680a05" id="0680a05">是女以手触王衣时。即知王身安乐病患。</a><a name="0680a06" id="0680a06">亦知王心所缘之处。尔时顶生复作是念。若</a><a name="0680a07" id="0680a07">有女人能知王心。即是女宝。其后不久于</a><a name="0680a08" id="0680a08">王宫内。自然而有宝摩尼珠。纯青琉璃大如</a><a name="0680a09" id="0680a09">车毂。能于中照一由旬。若天降雨v如</a><a name="0680a10" id="0680a10">车轴。是珠势力能作大盖覆一由旬。遮此</a><a name="0680a11" id="0680a11">大雨不令下过。尔时顶生复作是念。若转</a><a name="0680a12" id="0680a12">轮王得是宝珠必是圣帝。其后不久有主</a><a name="0680a13" id="0680a13">藏臣自然而出。多饶财宝巨富无量。库藏</a><a name="0680a14" id="0680a14">盈溢无所乏少。报得眼根力能彻见一切地</a><a name="0680a15" id="0680a15">中所有伏藏。随王所念皆能办之。尔时顶</a><a name="0680a16" id="0680a16">生复欲试之。即共乘船入于大海。告藏臣</a><a name="0680a17" id="0680a17">言。我今欲得珍异之宝。藏臣闻已即以两</a><a name="0680a18" id="0680a18">手挠大海水。时十指头出十宝藏。以奉圣</a><a name="0680a19" id="0680a19">王而白王言。大王所须随意用之。其余在</a><a name="0680a20" id="0680a20">者当投大海。尔时顶生心大欢喜。踊跃无量</a><a name="0680a21" id="0680a21">复作念言。我今定是转轮圣王。其后不久有</a><a name="0680a22" id="0680a22">主兵臣自然而出。勇健猛略策谋第一善知</a><a name="0680a23" id="0680a23">四兵。若任斗者则现圣王。若不任者退不</a><a name="0680a24" id="0680a24">令现。未摧伏者能令摧伏。已摧伏者力能</a><a name="0680a25" id="0680a25">守护。尔时顶生复作是念。若转轮王得是兵</a><a name="0680a26" id="0680a26">宝。当知定是转轮圣王。尔时顶生转轮圣帝</a><a name="0680a27" id="0680a27">告诸大臣。汝等当知。此阎浮提安隐丰乐。</a><a name="0680a28" id="0680a28">我今已有七宝成就千子具足。更何所为。诸</a><a name="0680a29" id="0680a29">臣答言。唯然大王。东弗婆提犹未归德。王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120679c.htm'><img src='up.gif' border=0></a>
<a href='T120680b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>