<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0537b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷29)</font> 师子吼菩萨品第十一之一 <font face='Arial'>T12, p0537b</h2></font><hr>
<span class='old'>
</a><a name="0537a28" id="0537a28">所污染。师子吼言。世尊。众生五阴空无所</a><a name="0537a29" id="0537a29">有。谁有受教修习道者。佛言。善男子。一切</span><a name="0537b01" id="0537b01">众生皆有念心慧心发心勤精进心信心定</a><a name="0537b02" id="0537b02">心。如是等法虽念念生灭。犹故相似相续不</a><a name="0537b03" id="0537b03">断。故名修道。师子吼言。世尊。如是等法皆念</a><a name="0537b04" id="0537b04">念灭。是念念灭亦相似相续。云何修习。佛言。</a><a name="0537b05" id="0537b05">善男子。如灯虽念念灭。而有光明除破闇冥。</a><a name="0537b06" id="0537b06">念等诸法亦复如是。善男子。如众生食虽念</a><a name="0537b07" id="0537b07">念灭。亦令饥者而得饱满。譬如上药虽念念</a><a name="0537b08" id="0537b08">灭亦能愈病。日月光明虽念念灭。亦能增长</a><a name="0537b09" id="0537b09">树林草木。善男子。汝言念念灭云何增长者。</a><a name="0537b10" id="0537b10">心不断故名为增长。善男子。如人诵书所诵</a><a name="0537b11" id="0537b11">字句不得一时。前不至中中不至后。人之与</a><a name="0537b12" id="0537b12">字及以心想俱念念灭。以久修故而得通利。</a><a name="0537b13" id="0537b13">善男子。譬如金师从初习作至于皓首。虽念</a><a name="0537b14" id="0537b14">念灭前不至后。以积习故所作遂妙。是故得</a><a name="0537b15" id="0537b15">称善好金师。读诵经书亦复如是善男子。譬</a><a name="0537b16" id="0537b16">如种子。地亦不教汝当生芽。以法性故牙则</a><a name="0537b17" id="0537b17">自生。乃至花亦不教汝当作果。以法性故而</a><a name="0537b18" id="0537b18">果自生。众生修道亦复如是。善男子。譬如数</a><a name="0537b19" id="0537b19">法。一不至二二不至三。虽念念灭而至千万。</a><a name="0537b20" id="0537b20">众生修道亦复如是。善男子。如灯念念灭。初</a><a name="0537b21" id="0537b21">灭之焰不教后焰我灭汝生当破诸闇。善男</a><a name="0537b22" id="0537b22">子。譬如犊子生便求乳。求乳之智实无人教。</a><a name="0537b23" id="0537b23">虽念念灭而初饥后饱。是故当知不应相似。</a><a name="0537b24" id="0537b24">若相似者不应异生。众生修道亦复如是。初</a><a name="0537b25" id="0537b25">虽未增以久修故。则能破坏一切烦恼。师子</a><a name="0537b26" id="0537b26">吼言。世尊。如佛所说。须陀洹人得果证已。虽</a><a name="0537b27" id="0537b27">生恶国犹故持戒。不杀盗淫两舌饮酒。须陀</a><a name="0537b28" id="0537b28">洹阴即此处灭不至恶国。修道亦尔不至恶</a><a name="0537b29" id="0537b29">国。若相似者何故不生净妙国土。若恶国阴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120537a.htm'><img src='up.gif' border=0></a>
<a href='T120537c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>