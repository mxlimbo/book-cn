<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0681a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷11)</font> 圣行品第十九之一 <font face='Arial'>T12, p0681a</h2></font><hr>
<span class='old'>
</a><a name="0680c28" id="0680c28">告释摩男。若色苦者一切众生不应求色。</a><a name="0680c29" id="0680c29">若有求者则不名苦。如佛告诸比丘。有三</span><a name="0681a01" id="0681a01">种受。苦受乐受不苦不乐受。如佛先为诸比</a><a name="0681a02" id="0681a02">丘说。若有人能修行善法则得受乐。又如</a><a name="0681a03" id="0681a03">佛说。于善道中六触受乐。眼见好色是则</a><a name="0681a04" id="0681a04">为乐。耳鼻舌身意思好法亦复如是。如佛</a><a name="0681a05" id="0681a05">说偈</a><a name="0681a06" id="0681a06"><p class='lg'>　　持戒则为乐　　　身不受众苦</a><br><a name="0681a07" id="0681a07">　　睡眠得安隐　　　寤则心欢喜</a><br><a name="0681a08" id="0681a08">　　若受衣食时　　　诵习而经行</a><br><a name="0681a09" id="0681a09">　　独处于山林　　　如是为最乐</a><br><a name="0681a10" id="0681a10">　　若能于众生　　　昼夜常修慈</a><br><a name="0681a11" id="0681a11">　　因是得常乐　　　以不恼他故</a><br><a name="0681a12" id="0681a12">　　少欲知足乐　　　多闻分别乐</a><br><a name="0681a13" id="0681a13">　　无著阿罗汉　　　亦名为受乐</a><br><a name="0681a14" id="0681a14">　　菩萨摩诃萨　　　毕竟到彼岸</a><br><a name="0681a15" id="0681a15">　　所作众事办　　　是名为最乐　</p></a><a name="0681a16" id="0681a16"><p>世尊。如诸经中所说乐相其义如是。如佛</a><a name="0681a17" id="0681a17">今说云何当与此义相应。佛告迦叶。善哉</a><a name="0681a18" id="0681a18">善哉善男子。善能咨问如来是义。善男子。</a><a name="0681a19" id="0681a19">一切众生于下苦中横生乐想。是故我今所</a><a name="0681a20" id="0681a20">说苦相与本不异。迦叶菩萨白佛言。如佛</a><a name="0681a21" id="0681a21">所说。于下苦中生乐想者。下生下老下病</a><a name="0681a22" id="0681a22">下死下爱别离下求不得下怨憎会下五盛</a><a name="0681a23" id="0681a23">阴。如是等苦亦应有乐。世尊。下生者所谓</a><a name="0681a24" id="0681a24">三恶趣。中生者所谓人中。上生者所谓天上。</a><a name="0681a25" id="0681a25">若复有人作如是问。若于下乐生于苦想。</a><a name="0681a26" id="0681a26">于中乐中生无苦乐想。于上乐中生于乐</a><a name="0681a27" id="0681a27">想。当云何答。世尊。若下苦中生乐想者。未</a><a name="0681a28" id="0681a28">见有人当受千罚初一下时已生乐想。若</a><a name="0681a29" id="0681a29">不生者云何说言于下苦中而生乐想。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120680c.htm'><img src='up.gif' border=0></a>
<a href='T120681b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>