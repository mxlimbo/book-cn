<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0376c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷2)</font> 寿命品第一 <font face='Arial'>T12, p0376c</h2></font><hr>
<span class='old'>
</a><a name="0376b28" id="0376b28">者。虽得出家。于此大乘不生贪慕。汝诸</a><a name="0376b29" id="0376b29">比丘。身虽得服袈裟染衣。其心犹未得染大</span><a name="0376c01" id="0376c01">乘清净之法汝诸比丘虽行乞食经历多处。</a><a name="0376c02" id="0376c02">初未曾乞大乘法食。汝诸比丘。虽除须发未</a><a name="0376c03" id="0376c03">为正法除诸结使。汝诸比丘今当真实教敕</a><a name="0376c04" id="0376c04">汝等。我今现在大众和合。如来法性真实不</a><a name="0376c05" id="0376c05">倒。是故汝等应当精进摄心勇猛摧诸结使。</a><a name="0376c06" id="0376c06">十力慧日既灭没已。汝等当为无明所覆。诸</a><a name="0376c07" id="0376c07">比丘。譬如大地诸山药草为众生用。我法亦</a><a name="0376c08" id="0376c08">尔。出生妙善甘露法味。而为众生种种烦恼</a><a name="0376c09" id="0376c09">病之良药。我今当令一切众生及以我子四</a><a name="0376c10" id="0376c10">部之众。悉皆安住秘密藏中。我亦复当安住</a><a name="0376c11" id="0376c11">是中入于涅槃。何等名为秘密之藏。犹如伊</a><a name="0376c12" id="0376c12">字三点。若并则不成伊。纵亦不成。如摩醯首</a><a name="0376c13" id="0376c13">罗面上三目。乃得成伊三点。若别亦不得成。</a><a name="0376c14" id="0376c14">我亦如是。解脱之法亦非涅槃。如来之身亦</a><a name="0376c15" id="0376c15">非涅槃。摩诃般若亦非涅槃。三法各异亦非</a><a name="0376c16" id="0376c16">涅槃。我今安住如是三法。为众生故名入涅</a><a name="0376c17" id="0376c17">槃。如世伊字</a><a name="0376c18" id="0376c18"><p>尔时诸比丘。闻佛世尊定当涅槃。皆悉忧愁</a><a name="0376c19" id="0376c19">身毛为竖涕泪盈目。稽首佛足绕无量匝白</a><a name="0376c20" id="0376c20">佛言。世尊。快说无常苦空无我。世尊。譬如一</a><a name="0376c21" id="0376c21">切众生迹中象迹为上。是无常想亦复如是。</a><a name="0376c22" id="0376c22">于诸想中最为第一。若有精勤修习之者。能</a><a name="0376c23" id="0376c23">除一切欲界欲爱色无色爱无明憍慢及无常</a><a name="0376c24" id="0376c24">想。世尊。如来若离无常想者。今则不应入</a><a name="0376c25" id="0376c25">于涅槃。若不离者。云何说言修无常想离三</a><a name="0376c26" id="0376c26">界爱无明憍慢及无常想。世尊。譬如农夫秋</a><a name="0376c27" id="0376c27">月之时深耕其地能除秽草。是无常想亦复</a><a name="0376c28" id="0376c28">如是。能除一切欲界欲爱色无色爱无明憍</a><a name="0376c29" id="0376c29">慢及无常想。世尊。譬如耕田秋耕为胜。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120376b.htm'><img src='up.gif' border=0></a>
<a href='T120377a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>