<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0961a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷3)</font> 布施福德品第十 <font face='Arial'>T12, p0961a</h2></font><hr>
<span class='old'>
</a><a name="0960c28" id="0960c28">行时发如是愿。我于阿耨多罗三藐三菩提</a><a name="0960c29" id="0960c29">成正觉已。般涅槃后令我舍利增广流布。</span><a name="0961a01" id="0961a01">阿难。以本愿故我灭度后。令此舍利增广流</a><a name="0961a02" id="0961a02">布。彼诸众生见佛如来般涅槃故得圣道果。</a><a name="0961a03" id="0961a03">佛为怜愍彼等众生。分此舍利令如芥子。阿</a><a name="0961a04" id="0961a04">难。如来应正遍知临般涅槃时。怜愍世间诸</a><a name="0961a05" id="0961a05">众生故。入如是三昧分此舍利令如芥子。然</a><a name="0961a06" id="0961a06">如来身不受苦痛。一切支节分散解时。能令</a><a name="0961a07" id="0961a07">舍利犹如芥子。时佛如来无有苦痛。乃至如</a><a name="0961a08" id="0961a08">是怜愍摄受彼诸众生。及摄未来诸众生故。</a><a name="0961a09" id="0961a09">令得安隐诸善道故。供养舍利。尊重迎送谦</a><a name="0961a10" id="0961a10">下供养。种种庄严种种华香。涂香末香衣服</a><a name="0961a11" id="0961a11">幢幡。及众宝盖歌舞音乐。我说彼等当得涅</a><a name="0961a12" id="0961a12">槃果乃至尽涅槃际。阿难。我灭度后一百年</a><a name="0961a13" id="0961a13">中于波离弗城。当有国王名阿输迦。于孔雀</a><a name="0961a14" id="0961a14">户种姓中生以法治世。彼于我法当得敬信。</a><a name="0961a15" id="0961a15">得敬信已令我舍利增广流布。一日一时起</a><a name="0961a16" id="0961a16">八万四千塔安我舍利。阿难。汝莫忧愁。我之</a><a name="0961a17" id="0961a17">舍利于天人中当广流布。阿难。且置现在供</a><a name="0961a18" id="0961a18">养如来。且置我灭度后供养舍利如芥子者。</a><a name="0961a19" id="0961a19">阿难。若有梦中见佛精舍。心生敬信。我说彼</a><a name="0961a20" id="0961a20">人。以此善根当得涅槃。得第一涅槃尽涅槃</a><a name="0961a21" id="0961a21">际。阿难。于未来世所有诸佛出兴于世。是诸</a><a name="0961a22" id="0961a22">如来无不称我功德行者。亦如我今称赞过</a><a name="0961a23" id="0961a23">去诸佛功德。未来诸佛称我名字亦复如是。</a><a name="0961a24" id="0961a24">阿难。我说法时凡诸众生。远尘离垢得法眼</a><a name="0961a25" id="0961a25">者。阿难。彼诸众生。我本修行菩萨行时。一切</a><a name="0961a26" id="0961a26">皆悉先已成熟。阿难。若施僧田功德有尽。施</a><a name="0961a27" id="0961a27">四方僧功德亦尽。施辟支佛所作功德于中</a><a name="0961a28" id="0961a28">不尽。若于佛所作功德者不可穷尽。复次阿</a><a name="0961a29" id="0961a29">难。如我前说。诸福田所作功德者。皆悉当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120960c.htm'><img src='up.gif' border=0></a>
<a href='T120961b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>