<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0595a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷39)</font> 憍陈如品第十三之一 <font face='Arial'>T12, p0595a</h2></font><hr>
<span class='old'>
</a><a name="0594c28" id="0594c28">是喻者即是非喻。是非喻故于我则吉于汝</a><a name="0594c29" id="0594c29">不吉。善男子。汝意若谓若我不吉汝亦不吉。</span><a name="0595a01" id="0595a01">是义不然。何以故。见世间人自刀自害自作</a><a name="0595a02" id="0595a02">他用。汝所引喻亦复如是。于我则吉于汝不</a><a name="0595a03" id="0595a03">吉。先尼言。瞿昙。汝先责我心不平等。今汝所</a><a name="0595a04" id="0595a04">说亦不平等。何以故。瞿昙。今者以吉向己不</a><a name="0595a05" id="0595a05">吉向我。以是推之真是不平。佛言。善男子。如</a><a name="0595a06" id="0595a06">我不平能破汝不平。是故汝平我之不平即</a><a name="0595a07" id="0595a07">是吉也。我之不平破汝不平。令汝得平即是</a><a name="0595a08" id="0595a08">我平。何以故。同诸圣人得平等故。先尼言。瞿</a><a name="0595a09" id="0595a09">昙。我常是平。汝云何言坏我不平。一切众生</a><a name="0595a10" id="0595a10">平等有我。云何言我是不平耶。善男子。汝亦</a><a name="0595a11" id="0595a11">说言。当受地狱当受饿鬼当受畜生当受人</a><a name="0595a12" id="0595a12">天。我若先遍五道中者。云何方言当受诸趣。</a><a name="0595a13" id="0595a13">汝亦说言父母和合然后生子。若子先有云</a><a name="0595a14" id="0595a14">何复言和合已有。是故一人有五趣身。若是</a><a name="0595a15" id="0595a15">五处先有身者。何因缘故为身造业。是故不</a><a name="0595a16" id="0595a16">平。善男子。汝意若谓我是作者。是义不然。何</a><a name="0595a17" id="0595a17">以故。若我作者。何因缘故自作苦事然今众</a><a name="0595a18" id="0595a18">生实有受苦。是故当知我非作者。若言是苦</a><a name="0595a19" id="0595a19">非我所作不从因生。一切诸法亦当如是不</a><a name="0595a20" id="0595a20">从因生。何因缘故说我作耶。善男子。众生苦</a><a name="0595a21" id="0595a21">乐实从因缘。如是苦乐能作忧喜。忧时无喜</a><a name="0595a22" id="0595a22">喜时无忧或喜或忧。智人云何说是常耶。善</a><a name="0595a23" id="0595a23">男子。汝说我常。若是常者云何说有十时别</a><a name="0595a24" id="0595a24">异。常法不应有歌罗逻时乃至老时。虚空常</a><a name="0595a25" id="0595a25">法尚无一时况有十时。善男子。我者非是歌</a><a name="0595a26" id="0595a26">罗逻时乃至老时。云何说有十时别异。善男</a><a name="0595a27" id="0595a27">子。若我作者。是我亦有盛时衰时。众生亦有</a><a name="0595a28" id="0595a28">盛时衰时。若我尔者云何是常。善男子。我若</a><a name="0595a29" id="0595a29">作者。云何一人有利有钝。善男子。我若作者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120594c.htm'><img src='up.gif' border=0></a>
<a href='T120595b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>