<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0429c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷11)</font> 现病品第六 <font face='Arial'>T12, p0429c</h2></font><hr>
<span class='old'>
</a><a name="0429b28" id="0429b28">叶菩萨。即于佛前而说偈言</a><a name="0429b29" id="0429b29"><p class='lg'>　　瞿昙大圣德　　　愿起演妙法</span><br><a name="0429c01" id="0429c01">　　不应如小儿　　　病者卧床席</a><br><a name="0429c02" id="0429c02">　　调御天人师　　　倚卧双树间</a><br><a name="0429c03" id="0429c03">　　下愚凡夫见　　　当言必涅槃</a><br><a name="0429c04" id="0429c04">　　不知方等典　　　甚深佛所行</a><br><a name="0429c05" id="0429c05">　　不见微密藏　　　犹盲不见道</a><br><a name="0429c06" id="0429c06">　　惟有诸菩萨　　　文殊师利等</a><br><a name="0429c07" id="0429c07">　　能解是甚深　　　譬如善射者</a><br><a name="0429c08" id="0429c08">　　三世诸世尊　　　大悲为根本</a><br><a name="0429c09" id="0429c09">　　如是大慈悲　　　今为何所在</a><br><a name="0429c10" id="0429c10">　　若无大悲者　　　是则不名佛</a><br><a name="0429c11" id="0429c11">　　佛若必涅槃　　　是则不名常</a><br><a name="0429c12" id="0429c12">　　惟愿无上尊　　　哀受我等请</a><br><a name="0429c13" id="0429c13">　　利益于众生　　　摧伏诸外道　</p></a><a name="0429c14" id="0429c14"><p>尔时世尊。大悲熏心知诸众生各各所念。将</a><a name="0429c15" id="0429c15">欲随顺毕竟利益。即从卧起结跏趺坐。颜貌</a><a name="0429c16" id="0429c16">熙怡如融金聚。面目端严犹月盛满。形容清</a><a name="0429c17" id="0429c17">净无诸垢秽。放大光明充遍虚空。其光大盛过</a><a name="0429c18" id="0429c18">百千日。照于东方南西北方四维上下诸佛世</a><a name="0429c19" id="0429c19">界。惠施众生大智之炬。悉令得灭无明黑闇。</a><a name="0429c20" id="0429c20">令百千亿那由他众生安止不退菩提之心。尔</a><a name="0429c21" id="0429c21">时世尊。心无疑虑如师子王。以三十二大人</a><a name="0429c22" id="0429c22">之相八十种好庄严其身。于其身上一切毛</a><a name="0429c23" id="0429c23">孔。一一毛孔出一莲花。其花微妙各具千叶。</a><a name="0429c24" id="0429c24">纯真金色。琉璃为茎。金刚为须。玫瑰为台。形</a><a name="0429c25" id="0429c25">大团圆犹如车轮。是诸莲花各出种种杂色</a><a name="0429c26" id="0429c26">光明。青黄赤白紫颇梨色。是诸光明皆悉遍</a><a name="0429c27" id="0429c27">至阿鼻地狱想地狱黑绳地狱众合地狱叫唤</a><a name="0429c28" id="0429c28">地狱大叫唤地狱焦热地狱大焦热地狱。是</a><a name="0429c29" id="0429c29">八地狱其中众生常为诸苦之所逼切。所谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120429b.htm'><img src='up.gif' border=0></a>
<a href='T120430a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>