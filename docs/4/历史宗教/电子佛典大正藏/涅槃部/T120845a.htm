<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0845a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷35)</font> 憍陈如品第二十五之一 <font face='Arial'>T12, p0845a</h2></font><hr>
<span class='old'>
</a><a name="0844c28" id="0844c28">瞿昙。今者见何罪过不作是说。佛言。富那。</a><a name="0844c29" id="0844c29">若有人说世间是常唯此为实余妄语者。</span><a name="0845a01" id="0845a01">是名为见。见所见处是名见行。是名见业</a><a name="0845a02" id="0845a02">是名见着。是名见缚是名见苦。是名见取</a><a name="0845a03" id="0845a03">是名见怖。是名见热。是名见缠。富那。凡夫</a><a name="0845a04" id="0845a04">之人为见所缠。不能远离生老病死。回流</a><a name="0845a05" id="0845a05">六趣受无量苦。乃至非如去非不如去亦复</a><a name="0845a06" id="0845a06">如是。富那。我见是见有如是过。是故不</a><a name="0845a07" id="0845a07">着不为人说。瞿昙。若见如是罪过不着</a><a name="0845a08" id="0845a08">不说。瞿昙。今者何见何着何所宣说。佛言。</a><a name="0845a09" id="0845a09">善男子。夫见著者名生死法。如来已离生死</a><a name="0845a10" id="0845a10">法故。是故不着。善男子。如来名为能见能</a><a name="0845a11" id="0845a11">说不名为着。瞿昙。云何能见。云何能说。佛</a><a name="0845a12" id="0845a12">言。善男子。我能明见苦集灭道。分别宣说</a><a name="0845a13" id="0845a13">如是四谛。我见如是故能远离一切见一</a><a name="0845a14" id="0845a14">切爱一切流一切慢。是故我具清净梵行无</a><a name="0845a15" id="0845a15">上寂静获得常身。是身亦非东西南北。富</a><a name="0845a16" id="0845a16">那言。瞿昙。何因缘故常身非是东西南北。</a><a name="0845a17" id="0845a17">佛言。善男子。我今问汝随汝意答。于意云</a><a name="0845a18" id="0845a18">何。善男子。如于汝前然大火聚。当其然</a><a name="0845a19" id="0845a19">时汝知然不。如是瞿昙。是火灭时汝知灭</a><a name="0845a20" id="0845a20">不。如是瞿昙富那。若有人问汝。前火聚然</a><a name="0845a21" id="0845a21">从何来灭何所至。当云何答。瞿昙。若有问</a><a name="0845a22" id="0845a22">者我当答言。是火生时赖于众缘。本缘。已</a><a name="0845a23" id="0845a23">尽新缘未至是火则灭。若复有问。是火灭已</a><a name="0845a24" id="0845a24">至何方面。复云何答。瞿昙。我当答言。缘尽</a><a name="0845a25" id="0845a25">故灭不至方所。善男子。如来亦尔。若有无</a><a name="0845a26" id="0845a26">常色乃至无常识因爱故然。然者即受二十</a><a name="0845a27" id="0845a27">五有。是故然时可说是火东西南北。现在爱</a><a name="0845a28" id="0845a28">灭二十五有果报不然。以不然故不可说</a><a name="0845a29" id="0845a29">有东西南北。善男子。如来已灭无常之色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120844c.htm'><img src='up.gif' border=0></a>
<a href='T120845b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>