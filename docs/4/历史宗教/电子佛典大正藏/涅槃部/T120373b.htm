<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0373b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷2)</font> 寿命品第一 <font face='Arial'>T12, p0373b</h2></font><hr>
<span class='old'>
</a><br><a name="0373a28" id="0373a28">　　夫盛必有衰　　　合会有别离</a><br><a name="0373a29" id="0373a29">　　壮年不久停　　　盛色病所侵</span><br><a name="0373b01" id="0373b01">　　命为死所吞　　　无有法常者</a><br><a name="0373b02" id="0373b02">　　诸王得自在　　　势力无等双</a><br><a name="0373b03" id="0373b03">　　一切皆迁动　　　寿命亦如是</a><br><a name="0373b04" id="0373b04">　　众苦轮无际　　　流转无休息</a><br><a name="0373b05" id="0373b05">　　三界皆无常　　　诸有无有乐</a><br><a name="0373b06" id="0373b06">　　有道本性相　　　一切皆空无</a><br><a name="0373b07" id="0373b07">　　可坏法流转　　　常有忧患等</a><br><a name="0373b08" id="0373b08">　　恐怖诸过恶　　　老病死衰恼</a><br><a name="0373b09" id="0373b09">　　是诸无有边　　　易坏怨所侵</a><br><a name="0373b10" id="0373b10">　　烦恼所缠裹　　　犹如蚕处茧</a><br><a name="0373b11" id="0373b11">　　何有智慧者　　　而当乐是处</a><br><a name="0373b12" id="0373b12">　　此身苦所集　　　一切皆不净</a><br><a name="0373b13" id="0373b13">　　扼缚痈疮等　　　根本无义利</a><br><a name="0373b14" id="0373b14">　　上至诸天身　　　皆亦复如是</a><br><a name="0373b15" id="0373b15">　　诸欲皆无常　　　故我不贪着</a><br><a name="0373b16" id="0373b16">　　离欲善思惟　　　而证于真实</a><br><a name="0373b17" id="0373b17">　　究竟断有者　　　今日当涅槃</a><br><a name="0373b18" id="0373b18">　　我度有彼岸　　　已得过诸苦</a><br><a name="0373b19" id="0373b19">　　是故于今者　　　纯受上妙乐</a><br><a name="0373b20" id="0373b20">　　以是因缘故　　　证无戏论边</a><br><a name="0373b21" id="0373b21">　　永断诸缠缚　　　今日入涅槃</a><br><a name="0373b22" id="0373b22">　　我无老病死　　　寿命不可尽</a><br><a name="0373b23" id="0373b23">　　我今入涅槃　　　犹如大火灭</a><br><a name="0373b24" id="0373b24">　　纯陀汝不应　　　思量如来义</a><br><a name="0373b25" id="0373b25">　　当观如来住　　　犹如须弥山</a><br><a name="0373b26" id="0373b26">　　我今入涅槃　　　受于第一乐</a><br><a name="0373b27" id="0373b27">　　诸佛法如是　　　不应复啼哭　</p></a><a name="0373b28" id="0373b28"><p>尔时纯陀白佛言。世尊。如是如是。诚如圣</a><a name="0373b29" id="0373b29">教。我今所有智慧微浅犹如蚊虻。何能思议<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120373a.htm'><img src='up.gif' border=0></a>
<a href='T120373c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>