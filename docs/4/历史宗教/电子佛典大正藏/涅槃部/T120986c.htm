<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0986c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷3)</font> <font face='Arial'>T12, p0986c</h2></font><hr>
<span class='old'>
</a><a name="0986b28" id="0986b28">佛功德。悉受佛诲即以咨受。善为众生分别</a><a name="0986b29" id="0986b29">说之。在兜率天未曾舍离不退转法。若欲</span><a name="0986c01" id="0986c01">游行一切佛土。无有挂碍普见诸佛。降伏魔</a><a name="0986c02" id="0986c02">怨无有四魔。见深法忍处不退转法。逮明神</a><a name="0986c03" id="0986c03">通在于道业。法靡不博怀来。寂然清白睹见</a><a name="0986c04" id="0986c04">所行具足佛法。现不退转行之所趣。除一切</a><a name="0986c05" id="0986c05">着所可挂碍。见吾我色犹如幻现。观察悉见</a><a name="0986c06" id="0986c06">一切身复无能胜者。谓诸异道受护正法。诸</a><a name="0986c07" id="0986c07">佛尊典。不惜身命其行殷勤持御正谊。现佛</a><a name="0986c08" id="0986c08">境界常无永绝。虽已泥洹而不灭度。得无所</a><a name="0986c09" id="0986c09">畏游在众会而无恐难。聪明睿达随其所作</a><a name="0986c10" id="0986c10">而善蠲除。去于一切贡高自大。修大庄严以</a><a name="0986c11" id="0986c11">幻三昧有所感动。若放光明而悉覆蔽日月</a><a name="0986c12" id="0986c12">星明。火电得坚强力身如钩锁行如金刚。皆</a><a name="0986c13" id="0986c13">度一切诸恶所乏。普道场净游无量佛土</a><a name="0986c14" id="0986c14">普闻其声。佛所建立身口意净降伏魔兵。神</a><a name="0986c15" id="0986c15">足变化度于无极。震动一切诸佛国土。得聪</a><a name="0986c16" id="0986c16">明慧分别法谊之所归趣。辩才具足慧无挂</a><a name="0986c17" id="0986c17">碍。为诸众生遵行精进。兴显佛事而无放逸。</a><a name="0986c18" id="0986c18">于诸通慧现佛境界。如是钩锁。若有菩萨逮</a><a name="0986c19" id="0986c19">得于斯等集众德三昧。是诸菩萨瑞应因缘</a><a name="0986c20" id="0986c20">仪像。众德名闻之事巍巍如是。钩锁白佛。</a><a name="0986c21" id="0986c21">皆令一切众生之类。俱共逮此等集众德三</a><a name="0986c22" id="0986c22">昧。所以者何。唯然世尊。若有逮得于此定者。</a><a name="0986c23" id="0986c23">众德名闻堂堂乃尔。声闻缘觉所不能及。假</a><a name="0986c24" id="0986c24">使有人闻此三昧而不信者。则当知为魔所</a><a name="0986c25" id="0986c25">娆固。佛言。如是如是。钩锁。诚如所云。假使</a><a name="0986c26" id="0986c26">有人信是三昧。名德之勋不可思议。为佛所</a><a name="0986c27" id="0986c27">护。于是钩锁。又问溥首曰。若有菩萨意欲逮</a><a name="0986c28" id="0986c28">得等集众德三昧。当行何法。溥首答曰。若有</a><a name="0986c29" id="0986c29">菩萨意欲逮得等集众德三昧。未曾毁坏凡夫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120986b.htm'><img src='up.gif' border=0></a>
<a href='T120987a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>