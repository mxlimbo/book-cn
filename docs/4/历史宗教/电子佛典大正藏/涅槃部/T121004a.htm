<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0382 集一切福德三昧经 1004a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 382 集一切福德三昧经</font> <font face='Arial'>(卷3)</font> <font face='Arial'>T12, p1004a</h2></font><hr>
<span class='old'>
</a><a name="1003c28" id="1003c28">来名不思议百福德相。说是百福德相法时。</a><a name="1003c29" id="1003c29">而此三千大千世界六种震动。大光普照。百</span><a name="1004a01" id="1004a01">千。伎乐不鼓自鸣。天雨妙花。一切世间诸</a><a name="1004a02" id="1004a02">天世人阿修罗等。叹未曾有大声唱善。五体</a><a name="1004a03" id="1004a03">投地礼世尊足作如是言。若有众生发于无</a><a name="1004a04" id="1004a04">上正真道心快得善利。当得如是百福德相</a><a name="1004a05" id="1004a05">庄严之身。胜诸一切释梵护世声闻缘觉所</a><a name="1004a06" id="1004a06">有德聚。其有众生得闻此集一切福德三昧</a><a name="1004a07" id="1004a07">宝者。得大利益。既得闻已当如说行。世尊。</a><a name="1004a08" id="1004a08">所在国土有是经处。当知是中善男子善女</a><a name="1004a09" id="1004a09">人。佛力所持能流通此经。世尊。若使满于世</a><a name="1004a10" id="1004a10">界大火。当从中过往听是经。佛言。如是如</a><a name="1004a11" id="1004a11">是。善男子。如汝所言。若有善男子善女人不</a><a name="1004a12" id="1004a12">闻是经。当知是人为魔所持。善男子。若菩萨</a><a name="1004a13" id="1004a13">闻此三昧经不能受持。我不说彼名为得闻。</a><a name="1004a14" id="1004a14">若闻不持不读不诵不转。不于大众广分别</a><a name="1004a15" id="1004a15">说。不名多闻。尔时大众皆共同声白言。世</a><a name="1004a16" id="1004a16">尊。愿护是经名集一切福德三昧令广流布。</a><a name="1004a17" id="1004a17">尔时世尊放于白毫藏相光明。遍照无量无</a><a name="1004a18" id="1004a18">边世界。是光明中出如是音声。如来应供正</a><a name="1004a19" id="1004a19">遍觉已护是经。尔时佛告大德阿难。阿难。如</a><a name="1004a20" id="1004a20">来不久当般涅槃。却后三月入无余涅槃。阿</a><a name="1004a21" id="1004a21">难。我今以此三昧经典付嘱于汝。受持读诵</a><a name="1004a22" id="1004a22">广分别说阿难。若有众生持是经者。则于其</a><a name="1004a23" id="1004a23">人佛不涅槃法亦不灭。何以故。阿难。若有开</a><a name="1004a24" id="1004a24">示是经典者。当知是人则为见佛。若大众中</a><a name="1004a25" id="1004a25">分别演说显示文义。当知是人守护正法。尔</a><a name="1004a26" id="1004a26">时阿难悲泣流泪白言。世尊愿住一劫若住</a><a name="1004a27" id="1004a27">百劫若住千劫。多所安隐多所饶益利安人</a><a name="1004a28" id="1004a28">天。佛告阿难。汝勿悲泣。汝若受持是经读</a><a name="1004a29" id="1004a29">诵。令广流布使不漏失。随尔所时常为见佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121003c.htm'><img src='up.gif' border=0></a>
<a href='T121004b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>