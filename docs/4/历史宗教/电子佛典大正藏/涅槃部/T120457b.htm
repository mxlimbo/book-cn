<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0457b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷16)</font> 梵行品第八之一 <font face='Arial'>T12, p0457b</h2></font><hr>
<span class='old'>
</a><a name="0457a28" id="0457a28">豺狼罗刹鬼等自然生怖。夜行见杌亦生怖</a><a name="0457a29" id="0457a29">畏。善男子。如是诸人自然怖畏。众生如是</span><a name="0457b01" id="0457b01">见修慈者自然受乐。善男子。以是义故。菩</a><a name="0457b02" id="0457b02">萨修慈是实思惟非无利益</a><a name="0457b03" id="0457b03"><p>善男子。我说是慈有无量门。所谓神通。善</a><a name="0457b04" id="0457b04">男子。如提婆达教阿阇世欲害如来。是时我</a><a name="0457b05" id="0457b05">入王舍大城次第乞食。阿阇世王即放护财</a><a name="0457b06" id="0457b06">狂醉之象。欲令害我及诸弟子。其象尔时蹋</a><a name="0457b07" id="0457b07">杀无量百千众生。众生死已多有血气。是象</a><a name="0457b08" id="0457b08">嗅已狂醉倍常。见我翼从被服赤色。谓呼是</a><a name="0457b09" id="0457b09">血而复见趣。我弟子中未离欲者。四怖驰</a><a name="0457b10" id="0457b10">走唯除阿难。尔时王舍大城之中一切人民。</a><a name="0457b11" id="0457b11">同时举声啼哭号泣作如是言。怪哉如来今</a><a name="0457b12" id="0457b12">日灭没。如何正觉一旦散坏。是时调达心生</a><a name="0457b13" id="0457b13">欢喜。瞿昙沙门灭没甚善。从今已往真是不</a><a name="0457b14" id="0457b14">现。快哉此计我愿得遂。善男子。我于尔时</a><a name="0457b15" id="0457b15">为欲降伏护财象故。即入慈定舒手示之。即</a><a name="0457b16" id="0457b16">于五指出五师子。是象见已其心怖畏寻即</a><a name="0457b17" id="0457b17">失粪。举身投地敬礼我足。善男子。我于尔</a><a name="0457b18" id="0457b18">时手五指头实无师子。乃是修慈善根力故</a><a name="0457b19" id="0457b19">令彼调伏。复次善男子。我欲涅槃始初发足</a><a name="0457b20" id="0457b20">向拘尸那城。有五百力士。于其中路平治扫</a><a name="0457b21" id="0457b21">洒。中有一石众欲举弃尽力不能。我时怜愍</a><a name="0457b22" id="0457b22">即起慈心。彼诸力士。寻即见我以足母指</a><a name="0457b23" id="0457b23">举此大石掷置虚空。还以手接安置右掌。吹</a><a name="0457b24" id="0457b24">令碎末复还聚合。令彼力士贡高心息。即为</a><a name="0457b25" id="0457b25">略说种种法要。令其俱发阿耨多罗三藐三</a><a name="0457b26" id="0457b26">菩提心。善男子。如来尔时实不以指举此大</a><a name="0457b27" id="0457b27">石在虚空中。还置右掌吹令碎末复合如本。</a><a name="0457b28" id="0457b28">善男子。当知即是慈善根力。令诸力士见如</a><a name="0457b29" id="0457b29">是事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120457a.htm'><img src='up.gif' border=0></a>
<a href='T120457c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>