<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0597a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷39)</font> 憍陈如品第十三之一 <font face='Arial'>T12, p0597a</h2></font><hr>
<span class='old'>
</a><a name="0596c28" id="0596c28">不为人说。瞿昙。若见如是罪过不着不说。瞿</a><a name="0596c29" id="0596c29">昙。今者何见何着何所宣说。佛言。善男子。夫</span><a name="0597a01" id="0597a01">见著者名生死法。如来已离生死法故。是故</a><a name="0597a02" id="0597a02">不着。善男子。如来名为能见能说。不名为着。</a><a name="0597a03" id="0597a03">瞿昙。云何能见云何能说。佛言。善男子。我</a><a name="0597a04" id="0597a04">能明见苦集灭道。分别宣说如是四谛。我</a><a name="0597a05" id="0597a05">见如是故能远离一切见一切爱一切流一切</a><a name="0597a06" id="0597a06">慢。是故我具清净梵行无上寂静获得常身。</a><a name="0597a07" id="0597a07">是身亦非东西南北。富那言。瞿昙。何因缘故。</a><a name="0597a08" id="0597a08">常身非是东西南北。佛言。善男子。我今问汝</a><a name="0597a09" id="0597a09">随汝意答。于意云何善男子。如于汝前然大</a><a name="0597a10" id="0597a10">火聚。当其然时汝知然不。如是瞿昙。是火灭</a><a name="0597a11" id="0597a11">时汝知灭不。如是瞿昙。富那。若有人问。汝前</a><a name="0597a12" id="0597a12">火聚然从何来灭何所至。当云何答。瞿昙。若</a><a name="0597a13" id="0597a13">有问者我当答言。是火生时赖于众缘。本缘</a><a name="0597a14" id="0597a14">已尽新缘未至是火则灭。若复有问是火灭</a><a name="0597a15" id="0597a15">已至何方面。复云何答。瞿昙。我当答言。缘尽</a><a name="0597a16" id="0597a16">故灭不至方所。善男子。如来亦尔若有无常</a><a name="0597a17" id="0597a17">色乃至无常识因爱故然。然者即受二十五</a><a name="0597a18" id="0597a18">有。是故然时可说是火东西南北。现在爱灭</a><a name="0597a19" id="0597a19">二十五有果报不然。以不然故不可说有东</a><a name="0597a20" id="0597a20">西南北。善男子。如来已灭无常之色至无常</a><a name="0597a21" id="0597a21">识是故身常。身若是常不得说有东西南北。</a><a name="0597a22" id="0597a22">富那言。请说一喻唯愿听采。佛言。善哉善哉</a><a name="0597a23" id="0597a23">随意说之。世尊。如大村外有娑罗林。中有一</a><a name="0597a24" id="0597a24">树先林而生足一百年。是时林主灌之以水</a><a name="0597a25" id="0597a25">随时修治。其树陈朽皮肤枝叶悉皆脱落唯</a><a name="0597a26" id="0597a26">贞实在。如来亦尔所有陈故悉已除尽。唯有</a><a name="0597a27" id="0597a27">一切真实法在。世尊。我今甚乐出家修道。佛</a><a name="0597a28" id="0597a28">言。善来比丘。说是语已。即时出家漏尽证得</a><a name="0597a29" id="0597a29">阿罗汉果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120596c.htm'><img src='up.gif' border=0></a>
<a href='T120597b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>