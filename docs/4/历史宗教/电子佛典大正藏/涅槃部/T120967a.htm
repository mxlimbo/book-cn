<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0967a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷4)</font> 以诸譬喻付嘱正法品第十二 <font face='Arial'>T12, p0967a</h2></font><hr>
<span class='old'>
</a><a name="0966c28" id="0966c28">库藏。多诸助道七觉法财。十力无畏皆悉具</a><a name="0966c29" id="0966c29">足。于诸法中而得自在故名法王。汝持我此</span><a name="0967a01" id="0967a01">八万四千正法宝藏。为诸净信沙门婆罗门</a><a name="0967a02" id="0967a02">长者居士。净信凡夫诸法师等求法义者。具</a><a name="0967a03" id="0967a03">足演说勿生分别。莫作中间灭法人也。是故</a><a name="0967a04" id="0967a04">阿难。汝若以我亿那由他阿僧祇劫所习。阿</a><a name="0967a05" id="0967a05">耨多罗三藐三菩提无上法宝。能为四众而</a><a name="0967a06" id="0967a06">显说者。则于如来无诸过失。若不说者有大</a><a name="0967a07" id="0967a07">过也</a><a name="0967a08" id="0967a08"><p>复次阿难。若漏尽阿罗汉比丘。证无为故不</a><a name="0967a09" id="0967a09">能为他分别显说。是人不益如来导师。亦不</a><a name="0967a10" id="0967a10">护持我之正法。是故我今付嘱汝法。何以故。</a><a name="0967a11" id="0967a11">阿难。譬如有人于大黑闇执持草炬还归舍</a><a name="0967a12" id="0967a12">宅。复有多人欲度黑闇其执炬者。依此草炬</a><a name="0967a13" id="0967a13">得度黑闇到己舍宅。到已除灭而不与他。</a><a name="0967a14" id="0967a14">阿难。于意云何。是人既知草炬未尽。及知大</a><a name="0967a15" id="0967a15">众皆欲度闇。自用此炬而不与他。可名正作</a><a name="0967a16" id="0967a16">为好不也。阿难言。不也婆伽婆。不也修伽</a><a name="0967a17" id="0967a17">陀。佛言。如是如是。阿难。若有比丘得阿罗</a><a name="0967a18" id="0967a18">汉果。证无为法已。亦知大众度生死闇。而不</a><a name="0967a19" id="0967a19">为他分别显说。我阿僧祇劫所习法宝令得</a><a name="0967a20" id="0967a20">增广。是人不名利益导师。不名摄受我之正</a><a name="0967a21" id="0967a21">法。是故阿难。我今以此亿那由他阿僧祇劫</a><a name="0967a22" id="0967a22">所习法宝付嘱于汝。乃至坚持为他广说。勿</a><a name="0967a23" id="0967a23">令断绝如是真道。莫作末后灭法人也。阿</a><a name="0967a24" id="0967a24">难。若有比丘比丘尼优婆塞优婆夷。于此法</a><a name="0967a25" id="0967a25">宝自安住已。必能为他分别显说我此亿那</a><a name="0967a26" id="0967a26">由他阿僧祇劫所习法宝。应付彼等当与其</a><a name="0967a27" id="0967a27">分。是故阿难。我此亿那由他阿僧祇劫所习</a><a name="0967a28" id="0967a28">善法。第二付嘱为于未来诸众生故。勿令如</a><a name="0967a29" id="0967a29">是诸众生等不得听闻而有退失<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120966c.htm'><img src='up.gif' border=0></a>
<a href='T120967b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>