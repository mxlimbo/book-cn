<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0958a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷3)</font> 礼拜品第八 <font face='Arial'>T12, p0958a</h2></font><hr>
<span class='old'>
</a><a name="0957c28" id="0957c28">名满分行。阿难。此满分行。如我诸经昔已</a><a name="0957c29" id="0957c29">广说。如是次第汝应当知。若少分行得少分</span><a name="0958a01" id="0958a01">果。若满分行得满分果</a><a name="0958a02" id="0958a02"><p>阿难。如我经中亦复说言。乃至受持四句偈</a><a name="0958a03" id="0958a03">等。如是说者。我为钝根薄德少智诸众生故。</a><a name="0958a04" id="0958a04">随宜而说。阿难。我为一切无归众生为作归</a><a name="0958a05" id="0958a05">趣。无舍众生为作舍宅。无护众生为作救护。</a><a name="0958a06" id="0958a06">无明众生为作灯明。盲无目者为作眼目。阿</a><a name="0958a07" id="0958a07">难。一切外道痴冥无智不能自救。何能救他</a><a name="0958a08" id="0958a08">正作归趣。阿难。我为一切天人教师。怜愍一</a><a name="0958a09" id="0958a09">切诸众生者于当来世法欲灭时。当有比丘</a><a name="0958a10" id="0958a10">比丘尼于我法中得出家已。手牵儿臂而共游</a><a name="0958a11" id="0958a11">行。从酒家至酒家。于我法中作非梵行。彼等</a><a name="0958a12" id="0958a12">虽为以酒因缘。于此贤劫一切皆当得般涅</a><a name="0958a13" id="0958a13">槃。阿难。何故名为贤劫。阿难。此三千大千世</a><a name="0958a14" id="0958a14">界。劫欲成时尽为一水。时净居天。以天眼</a><a name="0958a15" id="0958a15">观见此世界唯一大水。见有千枚诸妙莲华。</a><a name="0958a16" id="0958a16">一一莲华各有千叶。金色金光大明普照。香</a><a name="0958a17" id="0958a17">气芬薰甚可爱乐。彼净居天因见此已。心生</a><a name="0958a18" id="0958a18">欢喜踊跃无量而赞叹言。奇哉奇哉。希有希</a><a name="0958a19" id="0958a19">有。如此劫中当有千佛出兴于世。以是因缘。</a><a name="0958a20" id="0958a20">遂名此劫号之为贤。阿难。我灭度后此贤劫</a><a name="0958a21" id="0958a21">中。当有九百九十六佛出兴于世。拘留孙如</a><a name="0958a22" id="0958a22">来为首。我为第四。次后弥勒当补我处。乃至</a><a name="0958a23" id="0958a23">最后卢遮如来。如是次第汝应当知。阿难于</a><a name="0958a24" id="0958a24">我法中但使性是沙门污沙门行。自称沙门</a><a name="0958a25" id="0958a25">形似沙门。当有被着袈裟衣者。于此贤劫弥</a><a name="0958a26" id="0958a26">勒为首。乃至最后卢遮如来。彼诸沙门如是</a><a name="0958a27" id="0958a27">佛所。于无余涅槃界次第当得入般涅槃。无</a><a name="0958a28" id="0958a28">有遗余。何以故。阿难。如是一切诸沙门中。乃</a><a name="0958a29" id="0958a29">至一称佛名一生信者。所作功德终不虚设。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120957c.htm'><img src='up.gif' border=0></a>
<a href='T120958b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>