<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0630c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷5)</font> 四相品第七之一 <font face='Arial'>T12, p0630c</h2></font><hr>
<span class='old'>
</a><a name="0630b28" id="0630b28">使之然。佛法不尔。咸令众生悉得知见。云</a><a name="0630b29" id="0630b29">何当言诸佛世尊有秘密藏。佛赞迦叶。善</span><a name="0630c01" id="0630c01">哉善哉善男子。如汝所言。如来实无秘密</a><a name="0630c02" id="0630c02">之藏。何以故。如秋满月处空显露清净无</a><a name="0630c03" id="0630c03">翳人皆睹见。如来之言亦复如是。开发显露</a><a name="0630c04" id="0630c04">清净无翳。愚人不解谓之秘藏。智者了达</a><a name="0630c05" id="0630c05">则不名藏。善男子。譬如有人多积金银</a><a name="0630c06" id="0630c06">至无量亿其心悭吝不肯惠施拯济贫穷</a><a name="0630c07" id="0630c07">如是积聚乃名秘藏。如来不尔于无边劫</a><a name="0630c08" id="0630c08">积聚无量妙法珍宝心无悭吝。常以惠施</a><a name="0630c09" id="0630c09">一切众生。云何当言如来秘藏。善男子。譬</a><a name="0630c10" id="0630c10">如有人身根不具。或无一目一手一足。以</a><a name="0630c11" id="0630c11">羞耻故不令人见。人不见故名为秘藏。如</a><a name="0630c12" id="0630c12">来不尔。所有正法具足无缺令人睹见。云</a><a name="0630c13" id="0630c13">何当言如来秘藏。善男子。譬如贫人多负</a><a name="0630c14" id="0630c14">人财怖畏债主隐不欲现。故名为藏如来</a><a name="0630c15" id="0630c15">不尔。不负一切众生世法。虽负众生出世</a><a name="0630c16" id="0630c16">之法而亦不藏。何以故。恒于众生生一子</a><a name="0630c17" id="0630c17">想。而为演说无上法故。善男子。譬如长者</a><a name="0630c18" id="0630c18">多有财宝唯有一子心甚爱重情无舍离</a><a name="0630c19" id="0630c19">所有珍宝悉用示之。如来亦尔。视诸众生</a><a name="0630c20" id="0630c20">同于一子。善男子。如世间人以男女根丑</a><a name="0630c21" id="0630c21">陋鄙恶以<span class='corr'>衣</span>覆蔽。故名为藏。如来不尔永</a><a name="0630c22" id="0630c22">断此根。以无根故无所覆藏。善男子。如</a><a name="0630c23" id="0630c23">婆罗门所有语论。终不欲令刹利毗舍首</a><a name="0630c24" id="0630c24">陀等闻。何以故。以此论中有过恶故。如来</a><a name="0630c25" id="0630c25">正法则不如是。初中后善。是故不得名为</a><a name="0630c26" id="0630c26">秘藏。善男子。譬如长者唯有一子心常忆</a><a name="0630c27" id="0630c27">念怜爱无已。将诣师所欲令受学。惧不</a><a name="0630c28" id="0630c28">速成寻便将还。以爱念故昼夜殷勤教其</a><a name="0630c29" id="0630c29">半字。而不教诲毗伽罗论。何以故。以其幼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120630b.htm'><img src='up.gif' border=0></a>
<a href='T120631a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>