<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0571b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷35)</font> 迦叶菩萨品第十二之一 <font face='Arial'>T12, p0571b</h2></font><hr>
<span class='old'>
</a><a name="0571a28" id="0571a28">善。是名分别答。善男子。后身菩萨佛性有六。</a><a name="0571a29" id="0571a29">一常二净三真四实五善六少见。是名分别</span><a name="0571b01" id="0571b01">答。如汝先问断善根人有佛性者。是人亦有</a><a name="0571b02" id="0571b02">如来佛性。亦有后身佛性。是二佛性障未来</a><a name="0571b03" id="0571b03">故得名为无。毕竟得故得名为有。是名分别</a><a name="0571b04" id="0571b04">答。如来佛性非过去非现在非未来。后身佛</a><a name="0571b05" id="0571b05">性现在未来。少可见故得名现在。未具见故</a><a name="0571b06" id="0571b06">名为未来。如来未得阿耨多罗三藐三菩提</a><a name="0571b07" id="0571b07">时佛性因故亦是过去现在未来果则不尔。</a><a name="0571b08" id="0571b08">有是三世有非三世。后身菩萨佛性因故亦</a><a name="0571b09" id="0571b09">是过去现在未来果亦如是。是名分别答。九</a><a name="0571b10" id="0571b10">住菩萨佛性六种。一常二善三真四实五净</a><a name="0571b11" id="0571b11">六可见。佛性因故亦是过去现在未来果亦</a><a name="0571b12" id="0571b12">如是。是名分别答。八住菩萨下至六住佛性</a><a name="0571b13" id="0571b13">五事。一真二实三净四善五可见。佛性因故</a><a name="0571b14" id="0571b14">亦是过去现在未来果亦如是。是名分别答。</a><a name="0571b15" id="0571b15">五住菩萨下至初住佛性五事。一真二实三</a><a name="0571b16" id="0571b16">净四可见五善不善。善男子。是五种佛性六</a><a name="0571b17" id="0571b17">种佛性七种佛性。断善根人必当得故。故得</a><a name="0571b18" id="0571b18">言有。是名分别答。若有说言断善根者定有</a><a name="0571b19" id="0571b19">佛性定无佛性。是名置答。迦叶菩萨言。世尊。</a><a name="0571b20" id="0571b20">我闻不答乃名置答。如来今者何因缘答而</a><a name="0571b21" id="0571b21">名置答。善男子。我亦不说置而不答乃说置</a><a name="0571b22" id="0571b22">答。善男子。如是置答复有二种。一者遮止。二</a><a name="0571b23" id="0571b23">者莫着。以是义故得名置答                    </a><a name="0571b24" id="0571b24"><p>迦叶菩萨白佛言。世尊。如佛所说云何名</a><a name="0571b25" id="0571b25">因亦是过去现在未来。果亦过去现在未来。</a><a name="0571b26" id="0571b26">非是过去现在未来。佛言。善男子。五阴二种。</a><a name="0571b27" id="0571b27">一者因。二者果。是因五阴是过去现在未来。</a><a name="0571b28" id="0571b28">是果五阴亦是过去现在未来。亦非过去现</a><a name="0571b29" id="0571b29">在未来。善男子。一切无明烦恼等结悉是佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120571a.htm'><img src='up.gif' border=0></a>
<a href='T120571c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>