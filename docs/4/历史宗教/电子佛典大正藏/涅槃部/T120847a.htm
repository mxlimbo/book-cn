<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0847a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷36)</font> 憍陈如品第二十五之一 <font face='Arial'>T12, p0847a</h2></font><hr>
<span class='old'>
</a><a name="0846c28" id="0846c28">事谁有教者。如刺生已自然头尖。飞鸟毛羽</a><a name="0846c29" id="0846c29">自然色别。世间众生亦复如是。有利有钝</span><a name="0847a01" id="0847a01">有富有贫有好有丑。有得解脱有得下</a><a name="0847a02" id="0847a02">有。是故当知。一切法中各有自性。复次</a><a name="0847a03" id="0847a03">如瞿昙说。贪欲嗔痴从因缘生。如是三毒</a><a name="0847a04" id="0847a04">因缘五尘。是义不然。何以故。众生睡时远</a><a name="0847a05" id="0847a05">离五尘。亦复生于贪欲嗔痴。在胎亦尔。初出</a><a name="0847a06" id="0847a06">胎时未能分别五尘好丑。亦复生于贪欲</a><a name="0847a07" id="0847a07">嗔痴。诸仙贤圣处闲寂处无有五尘。亦能</a><a name="0847a08" id="0847a08">生于贪欲嗔痴。亦复有人因于五尘生于</a><a name="0847a09" id="0847a09">不贪不嗔不痴。是故不必从于因缘生一</a><a name="0847a10" id="0847a10">切法。以自性故。复次瞿昙。我见世人。五根</a><a name="0847a11" id="0847a11">不具多饶财宝得大自在。有根具足贫穷</a><a name="0847a12" id="0847a12">下贱。不得自在为人仆使。若有因缘何故</a><a name="0847a13" id="0847a13">如是。是故诸法各有自性不由因缘。复次</a><a name="0847a14" id="0847a14">瞿昙。世间小儿亦复未能分别五尘。或笑</a><a name="0847a15" id="0847a15">或啼。笑时知喜。啼时知愁。是故当知。一切</a><a name="0847a16" id="0847a16">诸法各有自性。复次瞿昙。世法有二。一者</a><a name="0847a17" id="0847a17">有。二者无。有即虚空。无即兔角。如是二法。</a><a name="0847a18" id="0847a18">一是有故不从因缘。二是无故亦非因缘。</a><a name="0847a19" id="0847a19">是故诸法有自性故不从因缘</a><a name="0847a20" id="0847a20"><p>佛言。善男子。如汝所言。如五大性一切诸</a><a name="0847a21" id="0847a21">法亦应如是。是义不然。何以故。善男子。汝</a><a name="0847a22" id="0847a22">法中以五大是常。何因缘故一切诸法悉不</a><a name="0847a23" id="0847a23">是常。若世间物是无常者。是五大性何因缘</a><a name="0847a24" id="0847a24">故不是无常。若五大常世间之物亦应是常。</a><a name="0847a25" id="0847a25">是故汝说五大之性有自性故不从因缘。</a><a name="0847a26" id="0847a26">令一切法同五大者。无有是处</a><a name="0847a27" id="0847a27"><p>善男子。汝言用处定故有自性者。是义不</a><a name="0847a28" id="0847a28">然。何以故。皆从因缘得名字故。若从因得</a><a name="0847a29" id="0847a29">名。亦从因得义。云何名为从因得名。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120846c.htm'><img src='up.gif' border=0></a>
<a href='T120847b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>