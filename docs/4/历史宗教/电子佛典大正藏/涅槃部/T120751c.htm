<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0751c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷22)</font> <font face='Arial'>T12, p0751c</h2></font><hr>
<span class='old'>
</a><a name="0751b28" id="0751b28">慈大悲得一子地。以是誓愿因缘力故。于</a><a name="0751b29" id="0751b29">未来世成佛之时。世界所有一切众生。悉共</span><a name="0751c01" id="0751c01">修习大慈大悲得一子地。复次善男子。菩萨</a><a name="0751c02" id="0751c02">摩诃萨修大涅槃微妙经典。为阿耨多罗三</a><a name="0751c03" id="0751c03">藐三菩提。度众生故远离邪见。以此善根</a><a name="0751c04" id="0751c04">愿与一切众生共之。愿诸佛土所有众生</a><a name="0751c05" id="0751c05">悉得摩诃般若波罗蜜。以是誓愿因缘力</a><a name="0751c06" id="0751c06">故。于未来世成佛之时。世界众生悉得受</a><a name="0751c07" id="0751c07">持摩诃般若波罗蜜。是名菩萨修净佛土</a><a name="0751c08" id="0751c08">云何菩萨摩诃萨灭除有余。有余有三。一</a><a name="0751c09" id="0751c09">者烦恼余报。二者余业。三者余有。善男子。云</a><a name="0751c10" id="0751c10">何名为烦恼余报。若有众生习近贪欲。是</a><a name="0751c11" id="0751c11">报熟故堕于地狱。从地狱出受畜生身。所</a><a name="0751c12" id="0751c12">谓鸽。雀。鸳鸯。鹦鹉。耆婆耆婆。舍利伽鸟。青</a><a name="0751c13" id="0751c13">雀。鱼。鳖。猕猴。獐鹿。若得人身受黄门形女</a><a name="0751c14" id="0751c14">人二根无根淫女。若得出家犯初重戒。是</a><a name="0751c15" id="0751c15">名余报。复次善男子。若有众生。以殷重</a><a name="0751c16" id="0751c16">心习近嗔恚。是报熟故堕于地狱。从地狱</a><a name="0751c17" id="0751c17">出受畜生身。所谓毒蛇具四种毒。见毒触毒</a><a name="0751c18" id="0751c18">啮毒嘘毒。师子虎狼熊罴猫狸鹰鹞之属。若</a><a name="0751c19" id="0751c19">得人身具足十六诸恶律仪。若得出家</a><a name="0751c20" id="0751c20">犯第二重戒。是名余报。复次善男子。若有</a><a name="0751c21" id="0751c21">修习愚痴之人。是报熟时堕于地狱。从地</a><a name="0751c22" id="0751c22">狱出受畜生身。所谓象猪牛羊水牛蚤<span class='corr'>虱</span>蚊</a><a name="0751c23" id="0751c23">虻蚁子等形。若得人身聋盲喑哑癃残背</a><a name="0751c24" id="0751c24">偻。诸根不具不能受法。若得出家诸根</a><a name="0751c25" id="0751c25">闇钝喜犯重戒乃至卑贱。是名余报。复次</a><a name="0751c26" id="0751c26">善男子。若有修习憍慢之人。是报熟时堕</a><a name="0751c27" id="0751c27">于地狱。从地狱出受畜生身。所谓粪虫驼</a><a name="0751c28" id="0751c28">驴犬马。若生人中受奴婢身贫穷乞丐。或</a><a name="0751c29" id="0751c29">得出家常为众生之所轻贱破第四戒。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120751b.htm'><img src='up.gif' border=0></a>
<a href='T120752a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>