<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0722b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷17)</font> <font face='Arial'>T12, p0722b</h2></font><hr>
<span class='old'>
</a><a name="0722a28" id="0722a28">杀已即到只桓精舍求欲出家。时诸比丘</a><a name="0722a29" id="0722a29">具知此人有三逆罪无敢听者。以不听故</span><a name="0722b01" id="0722b01">倍生嗔恚。即于其夜大放猛火焚烧僧坊</a><a name="0722b02" id="0722b02">多杀无辜。然后复往王舍城中。至如来所</a><a name="0722b03" id="0722b03">求哀出家。如来即听为说法要。令其重罪</a><a name="0722b04" id="0722b04">渐渐轻微发阿耨多罗三藐三菩提心。是故</a><a name="0722b05" id="0722b05">称佛为世良医非六师也。大王。王本性</a><a name="0722b06" id="0722b06">暴恶。信受恶人提婆达多。放大醉象欲令</a><a name="0722b07" id="0722b07">践佛。象既见佛即时醒悟。佛便申手摩</a><a name="0722b08" id="0722b08">其顶上复为说法。悉令得发阿耨多罗三</a><a name="0722b09" id="0722b09">藐三菩提心。大王。畜生见佛犹得破坏畜</a><a name="0722b10" id="0722b10">生业果。况复人耶。大王当知。若见佛者所</a><a name="0722b11" id="0722b11">有重罪必当得灭。大王。世尊未得阿耨多</a><a name="0722b12" id="0722b12">罗三藐三菩提时。魔与无量无边眷属至</a><a name="0722b13" id="0722b13">菩萨所。菩萨尔时以忍辱力。坏魔恶心令</a><a name="0722b14" id="0722b14">魔受法。寻发阿耨多罗三藐三菩提心。佛</a><a name="0722b15" id="0722b15">有如是大功德力。大王。有圹野鬼多害众</a><a name="0722b16" id="0722b16">生。如来尔时为善贤长者。至圹野村为其</a><a name="0722b17" id="0722b17">说法。时圹野鬼闻法欢喜。即以长者授于</a><a name="0722b18" id="0722b18">如来。然后便发阿耨多罗三藐三菩提心。大</a><a name="0722b19" id="0722b19">王。波罗奈国有屠儿名曰广额。于日日中</a><a name="0722b20" id="0722b20">杀无量羊。见舍利弗即受八戒经一日夜。</a><a name="0722b21" id="0722b21">以是因缘命终得为北方天王毗沙门子。</a><a name="0722b22" id="0722b22">如来弟子尚有如是大功德果。况复佛也。</a><a name="0722b23" id="0722b23">大王。北天竺有城名曰细石。其城有王名</a><a name="0722b24" id="0722b24">曰龙印。贪国重位戮害其父。害其父已</a><a name="0722b25" id="0722b25">心生悔恨。即舍国政来至佛所求哀出家。</a><a name="0722b26" id="0722b26">佛言善来。即成比丘重罪消灭。发阿耨多</a><a name="0722b27" id="0722b27">罗三藐三菩提心。大王当知。佛有如是无</a><a name="0722b28" id="0722b28">量无边大功德果。大王。如来有弟提婆达</a><a name="0722b29" id="0722b29">多。破坏众僧。出佛身血。害莲花比丘尼。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120722a.htm'><img src='up.gif' border=0></a>
<a href='T120722c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>