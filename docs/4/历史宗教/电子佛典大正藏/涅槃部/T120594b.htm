<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0594b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷39)</font> 憍陈如品第十三之一 <font face='Arial'>T12, p0594b</h2></font><hr>
<span class='old'>
</a><a name="0594a28" id="0594a28">我所立我亦在作中亦是常法。瞿昙。如人失</a><a name="0594a29" id="0594a29">火烧舍宅时其主出去。不可说言舍宅被烧</span><a name="0594b01" id="0594b01">主亦被烧。我法亦尔。而此作身虽是无常。当</a><a name="0594b02" id="0594b02">无常时我则出去。是故我我亦遍亦常。佛言。</a><a name="0594b03" id="0594b03">善男子。如汝说我亦遍亦常。是义不然。何以</a><a name="0594b04" id="0594b04">故。遍有二种。一者常。二者无常。复有二种。</a><a name="0594b05" id="0594b05">一色二无色。是故若言一切有者。亦常亦无</a><a name="0594b06" id="0594b06">常。亦色亦无色。若言舍主得出不名无常。是</a><a name="0594b07" id="0594b07">义不然。何以故。舍不名主主不名舍。异烧异</a><a name="0594b08" id="0594b08">出故得如是。我则不尔。何以故。我即是色色</a><a name="0594b09" id="0594b09">即是我。无色即我我即无色。云何而言色无</a><a name="0594b10" id="0594b10">常时我则得出。善男子。汝意若谓一切众生</a><a name="0594b11" id="0594b11">同一我者。如是即违世出世法。何以故。世间</a><a name="0594b12" id="0594b12">法名父子母女。若我是一。父即是子子即是</a><a name="0594b13" id="0594b13">父。母即是女女即是母。怨即是亲亲即是怨。</a><a name="0594b14" id="0594b14">此即是彼彼即是此。是故若说一切众生同</a><a name="0594b15" id="0594b15">一我者。是即违背世出世法。先尼言。我亦不</a><a name="0594b16" id="0594b16">说一切众生同于一我。乃说一人各有一我。</a><a name="0594b17" id="0594b17">佛言。善男子。若言一人各有一我是为多我。</a><a name="0594b18" id="0594b18">是义不然。何以故。如汝先说我遍一切。若遍</a><a name="0594b19" id="0594b19">一切一切众生业根应同。天得见时佛得亦</a><a name="0594b20" id="0594b20">见。天得作时佛得亦作。天得闻时佛得亦闻。</a><a name="0594b21" id="0594b21">一切诸法皆亦如是。若天得见非佛得见者。</a><a name="0594b22" id="0594b22">不应说我遍一切处。若不遍者是即无常。先</a><a name="0594b23" id="0594b23">尼言。瞿昙。一切众生我遍一切。法与非法不</a><a name="0594b24" id="0594b24">遍一切。以是义故。佛得作异天得作异。是故</a><a name="0594b25" id="0594b25">瞿昙。不应说言佛得见时天得应见。佛得闻</a><a name="0594b26" id="0594b26">时天得应闻。佛言。善男子。法与非法非业作</a><a name="0594b27" id="0594b27">耶。先尼言。瞿昙。是业所作。佛言。善男子。若</a><a name="0594b28" id="0594b28">法非法是业作者。即是同法云何言异。何以</a><a name="0594b29" id="0594b29">故。佛得业处有天得我。天得业处有佛得我。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120594a.htm'><img src='up.gif' border=0></a>
<a href='T120594c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>