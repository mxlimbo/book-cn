<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0737a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷20)</font> <font face='Arial'>T12, p0737a</h2></font><hr>
<span class='old'>
</a><a name="0736c28" id="0736c28">提耶。世尊。犯四重禁名为不定。谤方等</a><a name="0736c29" id="0736c29">经作五逆罪。及一阐提悉名不定。如是等</span><a name="0737a01" id="0737a01">辈若决定者。云何得成阿耨多罗三藐三菩</a><a name="0737a02" id="0737a02">提从须陀洹乃至辟支佛亦名不定。若须</a><a name="0737a03" id="0737a03">陀洹至辟支佛是决定者。亦不应成阿耨</a><a name="0737a04" id="0737a04">多罗三藐三菩提。世尊。若犯四重不决定</a><a name="0737a05" id="0737a05">者。须陀洹乃至辟支佛亦不决定。如是不定</a><a name="0737a06" id="0737a06">诸佛如来亦复不定。若佛不定涅槃体性亦</a><a name="0737a07" id="0737a07">复不定。至一切法亦复不定。云何不定。若</a><a name="0737a08" id="0737a08">一阐提除一阐提则成佛道。诸佛如来亦</a><a name="0737a09" id="0737a09">应如是入涅槃已。亦应还出不入涅槃。</a><a name="0737a10" id="0737a10">若如是者涅槃之性则为不定。不决定故。</a><a name="0737a11" id="0737a11">当知无有常乐我净。云何说言一阐提等</a><a name="0737a12" id="0737a12">当得涅槃。尔时世尊告光明遍照高贵德</a><a name="0737a13" id="0737a13">王菩萨摩诃萨言。善哉善哉。善男子。为欲</a><a name="0737a14" id="0737a14">利益无量众生令得安乐。怜愍慈念诸</a><a name="0737a15" id="0737a15">世间故。为欲增长发菩提心诸菩萨故。</a><a name="0737a16" id="0737a16">作如是问。善男子。汝已亲近过去无量诸</a><a name="0737a17" id="0737a17">佛世尊。于诸佛所种诸善根。久已成就菩</a><a name="0737a18" id="0737a18">提功德。降伏众魔令其退散。已教无量无</a><a name="0737a19" id="0737a19">边众生。悉令得至阿耨多罗三藐三菩提。</a><a name="0737a20" id="0737a20">久已通达诸佛如来所有甚深秘密之藏。已</a><a name="0737a21" id="0737a21">问过去无量无边恒河沙等诸佛世尊如是</a><a name="0737a22" id="0737a22">甚深微密之义。我都不见一切世间若人若</a><a name="0737a23" id="0737a23">天沙门婆罗门若魔若梵有能咨问如来是</a><a name="0737a24" id="0737a24">义。今当诚心谛听谛听。吾当为汝分别演</a><a name="0737a25" id="0737a25">说。善男子。一阐提者亦不决定。若决定者是</a><a name="0737a26" id="0737a26">一阐提终不能得阿耨多罗三藐三菩提。以</a><a name="0737a27" id="0737a27">不决定是故能得。如汝所言。佛性不断。</a><a name="0737a28" id="0737a28">云何一阐提断善根者。善男子。善根有二</a><a name="0737a29" id="0737a29">种。一者内。二者外。佛性非内非外。以是义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120736c.htm'><img src='up.gif' border=0></a>
<a href='T120737b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>