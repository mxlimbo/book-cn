<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0402b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷6)</font> <font face='Arial'>T12, p0402b</h2></font><hr>
<span class='old'>
</a><a name="0402a28" id="0402a28">光明者名不羸劣。不羸劣者名曰如来。又光</a><a name="0402a29" id="0402a29">明者名为智慧。质直者名为常住</span><a name="0402b01" id="0402b01"><p>如来常者名为依法。法者名常亦名无边。不</a><a name="0402b02" id="0402b02">可思议不可执持不可系缚而亦可见。若有</a><a name="0402b03" id="0402b03">说言不可见者。如是之人所不应依。是故依</a><a name="0402b04" id="0402b04">法不依于人。若有人以微妙之语宣说无常。</a><a name="0402b05" id="0402b05">如是之言所不应依。是故依义不依于语。依</a><a name="0402b06" id="0402b06">智者。众僧是常无为不变。不畜八种不净之</a><a name="0402b07" id="0402b07">物。是故依智不依于识。若有说言识作识受</a><a name="0402b08" id="0402b08">无和合僧。何以故。夫和合者名无所有。无</a><a name="0402b09" id="0402b09">所有者云何言常。是故此识不可依止</a><a name="0402b10" id="0402b10">依了义者。了义者名为知足。终不诈现威仪</a><a name="0402b11" id="0402b11">清白。憍慢自高贪求利养。亦于如来随宜方</a><a name="0402b12" id="0402b12">便所说法中不生执着。是名了义。若有能住</a><a name="0402b13" id="0402b13">如是等中。当知是人则为已得住第一义。是</a><a name="0402b14" id="0402b14">故名为依了义经</a><a name="0402b15" id="0402b15"><p>不依不了义。不了义者如经中说。一切烧</a><a name="0402b16" id="0402b16">燃一切无常一切皆苦一切皆空一切无我。</a><a name="0402b17" id="0402b17">是名不了义。何以故。以不能了如是义故。</a><a name="0402b18" id="0402b18">令诸众生堕阿鼻狱。所以者何。以取着故于</a><a name="0402b19" id="0402b19">义不了。一切烧者谓如来说涅槃亦烧。一切</a><a name="0402b20" id="0402b20">无常者涅槃亦无常。苦空无我亦复如是。是</a><a name="0402b21" id="0402b21">故名为不了义经不应依止。善男子。若有人</a><a name="0402b22" id="0402b22">言如来怜愍一切众生善知时宜。以知时故</a><a name="0402b23" id="0402b23">说轻为重说重为轻。如来观知所有弟子有</a><a name="0402b24" id="0402b24">诸檀越供给所须令无所乏。如是之人佛则</a><a name="0402b25" id="0402b25">不听受畜奴婢金银财宝贩卖市易不净物</a><a name="0402b26" id="0402b26">等。若诸弟子无有檀越供给所须。时世饥馑</a><a name="0402b27" id="0402b27">饮食难得。为欲建立护持正法。我听弟子受</a><a name="0402b28" id="0402b28">畜奴婢金银车乘田宅谷米卖易所须。虽听</a><a name="0402b29" id="0402b29">受畜如是等物要当净施笃信檀越。如是四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120402a.htm'><img src='up.gif' border=0></a>
<a href='T120402c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>