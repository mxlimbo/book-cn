<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0377 大般涅槃经后分 0910a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 377 大般涅槃经后分</font> <font face='Arial'>(卷2)</font> 机感茶毗品第三 <font face='Arial'>T12, p0910a</h2></font><hr>
<span class='old'>
</a><a name="0909c28" id="0909c28">是念已即持七宝金瓶盛满香水。复将须弥</a><a name="0909c29" id="0909c29">四埵四大香洁出甘乳树。树各千围高百由</span><a name="0910a01" id="0910a01">旬。随四天王同时而下至茶毗所。树流甘乳</a><a name="0910a02" id="0910a02">注写香瓶一时注火。注已火势转高都无灭</a><a name="0910a03" id="0910a03">也。尔时海神莎伽罗龙王及江神河神。见火</a><a name="0910a04" id="0910a04">不灭各作是念。我取香水注火令灭。急收舍</a><a name="0910a05" id="0910a05">利住处供养。作是念已。各持宝瓶盛取无量</a><a name="0910a06" id="0910a06">香水。至茶毗所一时注火。注已火势如故都</a><a name="0910a07" id="0910a07">亦不灭。尔时楼逗诸四天王及海神等。汝注</a><a name="0910a08" id="0910a08">香水令火灭者。可不欲取舍利还本所居而</a><a name="0910a09" id="0910a09">供养耶。答言。实尔。楼逗语四天王言。汝大贪</a><a name="0910a10" id="0910a10">心。汝居天上舍利随汝。若在天宫。地居之人</a><a name="0910a11" id="0910a11">如何得往而供养耶。复语海神。汝等住在大</a><a name="0910a12" id="0910a12">海江河。如来舍利汝收取者。地居之人如何</a><a name="0910a13" id="0910a13">得往而供养耶。尔时四天王即皆忏悔。悔已</a><a name="0910a14" id="0910a14">各还天宫。尔时大海江河神等。皆亦忏悔诚</a><a name="0910a15" id="0910a15">如圣言。悔已各还</a><a name="0910a16" id="0910a16"><p><b>　　<A NAME="n428"></A>大般涅槃经圣躯廓润品第四</b></a><a name="0910a17" id="0910a17"><p>尔时帝释。持七宝瓶及供养具至茶毗所。其</a><a name="0910a18" id="0910a18">火一时自然灭尽。帝释即开如来宝棺欲请</a><a name="0910a19" id="0910a19">佛牙。楼逗即问。汝何为耶。答言。欲请佛牙还</a><a name="0910a20" id="0910a20">天供养。楼逗言。莫辄自取。可待大众尔乃共</a><a name="0910a21" id="0910a21">分。释言。佛先与我一牙舍利。是以我来火即</a><a name="0910a22" id="0910a22">自灭。帝释说是语已即开宝棺。于佛口中右</a><a name="0910a23" id="0910a23">畔上颔取牙舍利。即还天上起塔供养。尔</a><a name="0910a24" id="0910a24">时有二捷疾罗刹。隐身随释。众皆不见。盗</a><a name="0910a25" id="0910a25">取一双佛牙舍利。尔时城内一切士女一切</a><a name="0910a26" id="0910a26">大众。即一时来欲争舍利。楼逗告言。大众</a><a name="0910a27" id="0910a27">当知待且安详。如佛所说。应当如法共分供</a><a name="0910a28" id="0910a28">养。尔时城内士女一切大众。不闻楼逗所言。</a><a name="0910a29" id="0910a29">乃各执持矛槊弓箭刀剑罥索一切战具。各<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120909c.htm'><img src='up.gif' border=0></a>
<a href='T120910b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>