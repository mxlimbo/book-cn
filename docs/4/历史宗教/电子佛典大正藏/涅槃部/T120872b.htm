<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0872b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0872b</h2></font><hr>
<span class='old'>
</a><a name="0872a28" id="0872a28">诸障蔽亦无隐秘。又如长者钱财巨亿。唯有</a><a name="0872a29" id="0872a29">一子情所爱重。将诣师门教学半字。时节</span><a name="0872b01" id="0872b01">未久惧不速成。父自追还昼夜殷勤教学半</a><a name="0872b02" id="0872b02">字。云何善男子。其父教子学半字时。宁能</a><a name="0872b03" id="0872b03">悉知一切记论不。若能悉知一切记论。其父</a><a name="0872b04" id="0872b04">云何教学半字。岂于爱子有所隐覆不教记</a><a name="0872b05" id="0872b05">论耶。迦叶答曰。不也世尊。其子童蒙未能</a><a name="0872b06" id="0872b06">知论故不教学。若当秘吝名为隐覆。虚心劝</a><a name="0872b07" id="0872b07">励随力渐教不名隐覆。佛告迦叶。善哉善哉。</a><a name="0872b08" id="0872b08">善男子。如汝所说。恚恨悭惜而秘吝者名为</a><a name="0872b09" id="0872b09">隐覆。我于一切众生慈心爱念如一子想。以</a><a name="0872b10" id="0872b10">其童蒙未堪深法故不为说。如彼教子初学</a><a name="0872b11" id="0872b11">半字。我亦如是说九部经。十种智力四真谛</a><a name="0872b12" id="0872b12">法。八圣道分甚深记论。方等大乘悉不为说。</a><a name="0872b13" id="0872b13">复次善男子。譬如长者教其爱子。先学半字。</a><a name="0872b14" id="0872b14">半字既正。次第教学甚深记论令子成就。</a><a name="0872b15" id="0872b15">我亦如是。但为弟子说九部经。知其堪受然</a><a name="0872b16" id="0872b16">后为说大乘记论。如来长存非变易法。令诸</a><a name="0872b17" id="0872b17">众生慧眼开广。又善男子。譬如夏时兴云雷</a><a name="0872b18" id="0872b18">电必雨大雨。百谷草木悉蒙润泽。如来今日</a><a name="0872b19" id="0872b19">亦复如是。兴大泥洹微密法云震大法音。必</a><a name="0872b20" id="0872b20">雨甘露法雨安乐众生。迦叶菩萨白佛言。如</a><a name="0872b21" id="0872b21">世尊说无所藏积晓了抟食。如鸟飞空足迹</a><a name="0872b22" id="0872b22">难寻。此有何义。佛告迦叶。积者聚积义。受</a><a name="0872b23" id="0872b23">取增益义。藏者库藏义。藏有所受。故曰藏</a><a name="0872b24" id="0872b24">积。藏积有二种。有为藏积。无为藏积。有为</a><a name="0872b25" id="0872b25">藏积者谓声闻。无为藏积者谓如来。僧有二</a><a name="0872b26" id="0872b26">种。等僧无等僧。等僧者声闻僧。声闻僧者。</a><a name="0872b27" id="0872b27">亦无藏积。而今云何受畜僮仆钱财仓库。麻</a><a name="0872b28" id="0872b28">油盐等尚不藏积。如来岂听畜僮仆等。作</a><a name="0872b29" id="0872b29">是说言如来听者。世世当堕拔舌地狱。声闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120872a.htm'><img src='up.gif' border=0></a>
<a href='T120872c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>