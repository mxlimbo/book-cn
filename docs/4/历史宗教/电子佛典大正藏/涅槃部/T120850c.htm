<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0850c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷36)</font> 憍陈如品第二十五之一 <font face='Arial'>T12, p0850c</h2></font><hr>
<span class='old'>
</a><a name="0850b28" id="0850b28">难所在魔众中作如是言。诸魔眷属。谛听</a><a name="0850b29" id="0850b29">我说所从佛受陀罗尼咒。魔王闻是陀罗</span><a name="0850c01" id="0850c01">尼已。悉发阿耨多罗三藐三菩提心。舍于</a><a name="0850c02" id="0850c02">魔业即放阿难。文殊师利与阿难俱来至</a><a name="0850c03" id="0850c03">佛所。阿难见佛至心礼敬却住一面</a><a name="0850c04" id="0850c04"><p>佛告阿难。是娑罗林外有一梵志。名须跋</a><a name="0850c05" id="0850c05">陀。年百二十。虽得五通未舍憍慢。获得</a><a name="0850c06" id="0850c06">非想非非想定。生一切智起涅槃想。汝可</a><a name="0850c07" id="0850c07">往彼语须跋言。如来出世如优昙花。于今</a><a name="0850c08" id="0850c08">中夜当般涅槃。若有所作可及时作。莫</a><a name="0850c09" id="0850c09">于后日而生悔心。阿难。汝之所说彼定信</a><a name="0850c10" id="0850c10">受。何以故。汝曾往昔五百世中作须跋陀子。</a><a name="0850c11" id="0850c11">其人爱心习犹未尽。以是因缘信受汝语。</a><a name="0850c12" id="0850c12">尔时阿难受佛敕已。往须跋所作如是言。</a><a name="0850c13" id="0850c13">仁者当知。如来出世如优昙花。于今中夜</a><a name="0850c14" id="0850c14">当般涅槃。欲有所作可及时作。莫于后</a><a name="0850c15" id="0850c15">日生悔心也。须跋言。善哉阿难。我今当往</a><a name="0850c16" id="0850c16">至如来所。尔时阿难与须跋陀还至佛所。</a><a name="0850c17" id="0850c17">时须跋陀到已。问讯作如是言。瞿昙。我今</a><a name="0850c18" id="0850c18">欲问随我意答。佛言。须跋。今正是时。随汝</a><a name="0850c19" id="0850c19">所问。我当方便随汝意答。瞿昙。有诸沙门</a><a name="0850c20" id="0850c20">婆罗门等作如是言。一切众生受苦乐报。</a><a name="0850c21" id="0850c21">皆随往日本业因缘。是故若有持戒精进。</a><a name="0850c22" id="0850c22">受身心苦能坏本业。本业既尽众苦尽灭。</a><a name="0850c23" id="0850c23">众苦尽灭即得涅槃。是义云何。佛言。善男</a><a name="0850c24" id="0850c24">子。若有沙门婆罗门等作是说者。我为怜</a><a name="0850c25" id="0850c25">愍常当往来如是人所。既至彼已我当</a><a name="0850c26" id="0850c26">问之。仁者。实作如是说不。彼若见答。我</a><a name="0850c27" id="0850c27">如是说。何以故。瞿昙。我见众生习行诸恶</a><a name="0850c28" id="0850c28">多饶财宝身得自在。又见修善贫穷多乏</a><a name="0850c29" id="0850c29">不得自在。又见有人多役力用求财不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120850b.htm'><img src='up.gif' border=0></a>
<a href='T120851a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>