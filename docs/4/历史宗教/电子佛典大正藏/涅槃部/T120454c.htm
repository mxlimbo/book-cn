<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0454c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷15)</font> 梵行品第八之一 <font face='Arial'>T12, p0454c</h2></font><hr>
<span class='old'>
</a><a name="0454b28" id="0454b28">贪欲。修悲心者能断嗔恚。修喜心者能断不</a><a name="0454b29" id="0454b29">乐。修舍心者能断贪恚及众生相。以是故名</span><a name="0454c01" id="0454c01">真实思惟。复次善男子。菩萨摩诃萨四无量</a><a name="0454c02" id="0454c02">心。能为一切诸善根本。善男子。菩萨摩诃</a><a name="0454c03" id="0454c03">萨若不得见贫穷众生无缘生慈。若不生慈</a><a name="0454c04" id="0454c04">则不能起惠施之心。以施因缘令诸众生得</a><a name="0454c05" id="0454c05">安隐乐。所谓食饭车乘衣服花香床卧舍</a><a name="0454c06" id="0454c06">宅灯明。如是施时心无系缚不生贪着。必定</a><a name="0454c07" id="0454c07">回向阿耨多罗三藐三菩提。其心尔时无所</a><a name="0454c08" id="0454c08">依止。妄想永断不为怖畏名称利养。不求人</a><a name="0454c09" id="0454c09">天所受快乐。不生憍慢不望返报不为诳他。</a><a name="0454c10" id="0454c10">故行布施不求富贵。凡行施时不见受者持戒</a><a name="0454c11" id="0454c11">破戒是田非田。此是知识此非知识。施时不</a><a name="0454c12" id="0454c12">见是器非器。不择日时是处非处。亦复不计</a><a name="0454c13" id="0454c13">饥馑丰乐。不见因果此是众生此非众生是</a><a name="0454c14" id="0454c14">福非福。虽复不见施者受者及以财物。乃至</a><a name="0454c15" id="0454c15">不见断及果报。而常行施无有断绝。善男子。</a><a name="0454c16" id="0454c16">菩萨若见持戒破戒乃至果报终不能施。若</a><a name="0454c17" id="0454c17">不布施则不具足檀波罗蜜。若不具足檀波</a><a name="0454c18" id="0454c18">罗蜜。则不能成阿耨多罗三藐三菩提。善男</a><a name="0454c19" id="0454c19">子。譬如有人身被毒箭。其人眷属欲令安隐</a><a name="0454c20" id="0454c20">为除毒故。即命良医而为拔箭。彼人方言且</a><a name="0454c21" id="0454c21">待莫触。我今当观。如是毒箭从何方来。谁之</a><a name="0454c22" id="0454c22">所射为是刹利婆罗门毗舍首陀。复更作念。</a><a name="0454c23" id="0454c23">是何木耶竹耶柳耶。其镞铁者何冶所出刚</a><a name="0454c24" id="0454c24">耶柔耶。其毛羽者是何鸟翼鸟鸱鹫耶。所</a><a name="0454c25" id="0454c25">有毒者为从作生自然而有。为是人毒恶蛇</a><a name="0454c26" id="0454c26">毒耶。如是痴人竟未能知寻便命终。善男子。</a><a name="0454c27" id="0454c27">菩萨亦尔。若行施时分别受者持戒破戒乃</a><a name="0454c28" id="0454c28">至果报终不能施。若不能施则不具足檀波</a><a name="0454c29" id="0454c29">罗蜜。若不具足檀波罗蜜。则不能成阿耨多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120454b.htm'><img src='up.gif' border=0></a>
<a href='T120455a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>