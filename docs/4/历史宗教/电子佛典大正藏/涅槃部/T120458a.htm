<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0458a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷16)</font> 梵行品第八之一 <font face='Arial'>T12, p0458a</h2></font><hr>
<span class='old'>
</a><a name="0457c28" id="0457c28">之。所有树木还生如本。复更生长其余诸树</a><a name="0457c29" id="0457c29">不可称计。河池井泉其水清净。盈满其中如</span><a name="0458a01" id="0458a01">青琉璃。生众杂花弥覆其上。变其城壁为绀</a><a name="0458a02" id="0458a02">琉璃。城内人民悉得彻见。我及大众。门自</a><a name="0458a03" id="0458a03">开辟无能制者。所严器仗变成杂花。卢至长</a><a name="0458a04" id="0458a04">者而为上首。与其人民俱共相随往至佛所。</a><a name="0458a05" id="0458a05">我即为说种种法要。令彼诸人一切皆发阿</a><a name="0458a06" id="0458a06">耨多罗三藐三菩提心。善男子。我于尔时。</a><a name="0458a07" id="0458a07">实不化作种种树木清净流水盈满河池。变</a><a name="0458a08" id="0458a08">其本城为绀琉璃。令彼人民彻见于我。开其</a><a name="0458a09" id="0458a09">城门器仗为花。善男子。当知皆是慈善根力。</a><a name="0458a10" id="0458a10">能令彼人见如是事                    </a><a name="0458a11" id="0458a11"><p>复次善男子。舍卫城中。有婆罗门女姓</a><a name="0458a12" id="0458a12">婆私吒。唯有一子爱之甚重。遇病命终。尔</a><a name="0458a13" id="0458a13">时女人愁毒入心狂乱失性。裸身无耻游行</a><a name="0458a14" id="0458a14">四衢。啼哭失声唱言。子子。汝何处去。周遍</a><a name="0458a15" id="0458a15">城邑无有疲已。而是女人已于先佛殖众德</a><a name="0458a16" id="0458a16">本。善男子。我于是女起慈愍心。是时女人</a><a name="0458a17" id="0458a17">即得见我便生子想。还得本心前抱我身呜</a><a name="0458a18" id="0458a18">唼我口。我时即告侍者阿难。汝可持衣与是</a><a name="0458a19" id="0458a19">女人。既与衣已便为种种说诸法要。是女闻</a><a name="0458a20" id="0458a20">法欢喜踊跃。发阿耨多罗三藐三菩提心。善</a><a name="0458a21" id="0458a21">男子。我于尔时实非彼子。彼非我母亦无抱</a><a name="0458a22" id="0458a22">持。善男子。当知皆是慈善根力。令彼女人见</a><a name="0458a23" id="0458a23">如是事</a><a name="0458a24" id="0458a24"><p>复次善男子。波罗奈城有优婆夷。字曰摩</a><a name="0458a25" id="0458a25">诃斯那达多。已于过去无量先佛种诸善根。</a><a name="0458a26" id="0458a26">是优婆夷。夏九十日请命众僧奉施医药。是</a><a name="0458a27" id="0458a27">时众中有一比丘。身婴重病良医诊之当须</a><a name="0458a28" id="0458a28">肉药。若得肉者病则可除。若不得肉命将不</a><a name="0458a29" id="0458a29">全。时优婆夷闻医此言。寻持黄金遍至市<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120457c.htm'><img src='up.gif' border=0></a>
<a href='T120458b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>