<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0976a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷1)</font> <font face='Arial'>T12, p0976a</h2></font><hr>
<span class='old'>
</a><a name="0975c28" id="0975c28">诸通之慧。是为一法逮得斯定。复有二法修</a><a name="0975c29" id="0975c29">获斯定。何谓二。若听闻法咨禀无厌。如所</span><a name="0976a01" id="0976a01">听受思察其谊。是为二。复有三法修获斯</a><a name="0976a02" id="0976a02">定。何谓为三。消损诸恶。劝集善业。殖众德</a><a name="0976a03" id="0976a03">本。是为三。复有四法修获斯定。何谓四。禁</a><a name="0976a04" id="0976a04">戒清净。所见清净。其心清净。智慧清净。是</a><a name="0976a05" id="0976a05">为四。复有五法修获斯定。何谓五。所言至</a><a name="0976a06" id="0976a06">诚。志性坚固。其意质朴而无谀谄。其心清净</a><a name="0976a07" id="0976a07">建立无差。常以等心一切众生是为五。复有</a><a name="0976a08" id="0976a08">六法修获斯定。何谓六。归附善友。远离恶</a><a name="0976a09" id="0976a09">友。舍废众会。习寂燕坐。顺行大慈。愍伤众</a><a name="0976a10" id="0976a10">生。是为六。复有七法修获斯定。何谓七。建</a><a name="0976a11" id="0976a11">立寂然分别。惟观除于报应。将御缘起离求</a><a name="0976a12" id="0976a12">所见。晓了罪福悉由牵连。道利结碍使至</a><a name="0976a13" id="0976a13">平等。入于道諠用道法故。忍于恚骂而无恨</a><a name="0976a14" id="0976a14">心。是为七。复有八法修获斯定。何谓八。身</a><a name="0976a15" id="0976a15">行澹泊。口言静默。心惟寂寞。观痛痒察诸</a><a name="0976a16" id="0976a16">法。恶本夫起而不想念令不复兴。恶本盛发</a><a name="0976a17" id="0976a17">随念蠲除。善本未起思顺令滋。善本熙隆将</a><a name="0976a18" id="0976a18">养护之。是为八。复有九法修获斯定。何谓</a><a name="0976a19" id="0976a19">九。观过去法而知无常。于当来法而无所生。</a><a name="0976a20" id="0976a20">今现在法而无有二。逮入三世而悉平等。一</a><a name="0976a21" id="0976a21">切诸法犹如法忍。不着于空。分别无想。离</a><a name="0976a22" id="0976a22">于所愿。设使所生有所救护。是为九。复有十</a><a name="0976a23" id="0976a23">法修获斯定。何谓十。脱于无我。忍于无命。</a><a name="0976a24" id="0976a24">了于无人无常句迹。一切所生皆为苦患。无</a><a name="0976a25" id="0976a25">为寂然则为救护。离颠倒。度众生。顺典诰。</a><a name="0976a26" id="0976a26">如所闻法寻即奉行。佛告离垢威。是为十法</a><a name="0976a27" id="0976a27">菩萨所行。因此逮得等集众德三昧之定。离</a><a name="0976a28" id="0976a28">垢威白佛言。菩萨大士积累功效无极大德。</a><a name="0976a29" id="0976a29">乃得逮闻斯定意耳。欲决诸德正真之行。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120975c.htm'><img src='up.gif' border=0></a>
<a href='T120976b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>