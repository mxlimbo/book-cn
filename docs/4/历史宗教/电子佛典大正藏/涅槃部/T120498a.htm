<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0498a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷22)</font> 光明遍照高贵德王菩萨品第十之一 <font face='Arial'>T12, p0498a</h2></font><hr>
<span class='old'>
</a><a name="0497c28" id="0497c28">为善法怨。是故菩萨常当远离诸恶知识。如</a><a name="0497c29" id="0497c29">是等漏凡夫不离是故生漏。菩萨离之则不</span><a name="0498a01" id="0498a01">生漏。菩萨如是尚无有漏。况于如来。是故非</a><a name="0498a02" id="0498a02">漏。云何亲近漏。一切凡夫受取衣食卧具医</a><a name="0498a03" id="0498a03">药。为身心乐求如是物造种种恶。不知过</a><a name="0498a04" id="0498a04">未轮回三趣。是故名漏。菩萨摩诃萨见如是</a><a name="0498a05" id="0498a05">过则便远离。若须衣时即便受取。不为身故</a><a name="0498a06" id="0498a06">但为于法。不长憍慢心常卑下。不为严饰但</a><a name="0498a07" id="0498a07">为羞耻。障诸寒暑恶风恶雨恶虫蚊虻蝇蚤</a><a name="0498a08" id="0498a08">蝮螫。虽受饮食心无贪着。不为身故常为</a><a name="0498a09" id="0498a09">正法。不为肌肤但为众生。不为憍慢为身力</a><a name="0498a10" id="0498a10">故。不为怨害为治肌疮。虽得上味心无贪着</a><a name="0498a11" id="0498a11">受取房舍亦复如是。贪慢之结不令居心。为</a><a name="0498a12" id="0498a12">菩提舍遮止结贼。障恶风雨故受屋舍。求医</a><a name="0498a13" id="0498a13">药者心无贪慢。但为正法不为寿命为常命</a><a name="0498a14" id="0498a14">故。善男子。如人病疮为苏糗涂以衣裹之。</a><a name="0498a15" id="0498a15">为出脓血苏糗涂拊。为疮愈故以药坌之。</a><a name="0498a16" id="0498a16">为恶风故在深屋中。菩萨摩诃萨亦复如是。</a><a name="0498a17" id="0498a17">观身是疮故以衣覆。为九孔脓求索饮食。为</a><a name="0498a18" id="0498a18">恶风雨取受房舍。为四毒发求觅医药。菩萨</a><a name="0498a19" id="0498a19">受取四种供养。为菩提道非为寿命。何以故。</a><a name="0498a20" id="0498a20">菩萨摩诃萨作是思惟。我若不受是四供养</a><a name="0498a21" id="0498a21">身则磨灭不得坚牢。若不坚牢则不忍苦。若</a><a name="0498a22" id="0498a22">不忍苦则不能得修习善法。若能忍苦则得</a><a name="0498a23" id="0498a23">修习无量善法。我若不能堪忍众苦。则于苦</a><a name="0498a24" id="0498a24">受生嗔恚心。于乐受中生贪着心。若求乐不</a><a name="0498a25" id="0498a25">得则生无明。是故凡夫于四供养生于有漏。</a><a name="0498a26" id="0498a26">菩萨摩诃萨能深观察不生于漏。是故菩萨</a><a name="0498a27" id="0498a27">名为无漏。云何如来当名有漏。是故如来不</a><a name="0498a28" id="0498a28">名有漏</a><a name="0498a29" id="0498a29"><p class='juan'>
大般涅槃经卷第二十二</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120497c.htm'><img src='up.gif' border=0></a>
<a href='T120498b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>