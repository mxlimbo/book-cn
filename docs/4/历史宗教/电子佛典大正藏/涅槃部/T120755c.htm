<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0755c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷23)</font> <font face='Arial'>T12, p0755c</h2></font><hr>
<span class='old'>
</a><a name="0755b28" id="0755b28">是。悉是一切善根本处。以是义故名善知</a><a name="0755b29" id="0755b29">识。善男子。雪山之中有上香药名曰娑呵。</span><a name="0755c01" id="0755c01">有人见之得寿无量无有病苦。虽有四</a><a name="0755c02" id="0755c02">毒不能中伤。若有触者增长寿命满百二</a><a name="0755c03" id="0755c03">十。若有念者得宿命智。何以故。<span class='corr'>药</span>势力故。</a><a name="0755c04" id="0755c04">诸佛菩萨亦复如是。若有见者即得断除一</a><a name="0755c05" id="0755c05">切烦恼。虽有四魔不能干乱。若有触者命</a><a name="0755c06" id="0755c06">不可夭。不生不死不退不没。所谓触者若在</a><a name="0755c07" id="0755c07">佛边听受妙法。若有念者得阿耨多罗三藐</a><a name="0755c08" id="0755c08">三菩提。以是义故。诸佛菩萨名善知识。善</a><a name="0755c09" id="0755c09">男子。如香山中有阿耨达池。由是池故有</a><a name="0755c10" id="0755c10">四大河。所谓恒河。辛头。私陀。博叉。世间众</a><a name="0755c11" id="0755c11">生常作是言。若有罪者浴此四河众罪得</a><a name="0755c12" id="0755c12">灭。当知此言虚妄不实。除此已往何等为</a><a name="0755c13" id="0755c13">实。诸佛菩萨是乃为实。所以者何。若人亲</a><a name="0755c14" id="0755c14">近则得灭除一切众罪。以是义故名善知</a><a name="0755c15" id="0755c15">识。复次善男子。譬如大地所有药木一切丛</a><a name="0755c16" id="0755c16">林百谷甘蔗花果之属。值天炎旱将欲枯</a><a name="0755c17" id="0755c17">死。难陀龙王及婆难陀怜愍众生。从大海</a><a name="0755c18" id="0755c18">出降澍甘雨。一切丛林百谷草木滋润还</a><a name="0755c19" id="0755c19">生。一切众生亦复如是。所有善根将欲消</a><a name="0755c20" id="0755c20">灭。诸佛菩萨生大慈悲。从智慧海降甘露</a><a name="0755c21" id="0755c21">雨。令诸众生具足还得十善之法。以是义</a><a name="0755c22" id="0755c22">故。诸佛菩萨名善知识。善男子。譬如良医</a><a name="0755c23" id="0755c23">善八种术见诸病人。不观种姓端正丑</a><a name="0755c24" id="0755c24">陋钱财宝货悉为治之。是故世称为大良</a><a name="0755c25" id="0755c25">医。诸佛菩萨亦复如是。见诸众生有烦恼</a><a name="0755c26" id="0755c26">病。不观种姓端正丑陋钱财宝货。生慈愍</a><a name="0755c27" id="0755c27">心悉为说法。众生闻已烦恼病除。以是义</a><a name="0755c28" id="0755c28">故。诸佛菩萨名善知识。以是亲近善友因</a><a name="0755c29" id="0755c29">缘。则得近于大般涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120755b.htm'><img src='up.gif' border=0></a>
<a href='T120756a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>