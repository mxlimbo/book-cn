<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0967c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷4)</font> 以诸譬喻付嘱正法品第十二 <font face='Arial'>T12, p0967c</h2></font><hr>
<span class='old'>
</a><a name="0967b28" id="0967b28">化以此宝物赐与我等。阿难于意云何。其所</a><a name="0967b29" id="0967b29">受寄大臣长者。于彼王所有过不耶。阿难言。</span><a name="0967c01" id="0967c01">如是婆伽婆。如是修伽陀。彼有过也。佛言。阿</a><a name="0967c02" id="0967c02">难。其远行者。喻五道众生。病者。喻佛欲入</a><a name="0967c03" id="0967c03">涅槃。多宝藏者。喻三十七助道善法。大臣长</a><a name="0967c04" id="0967c04">者。喻诸阿罗汉。付宝物者。喻我以此亿那</a><a name="0967c05" id="0967c05">由他阿僧祇劫所习法宝付嘱于汝。乃至如</a><a name="0967c06" id="0967c06">是为彼未来诸弟子故。阿难。当来之世有诸</a><a name="0967c07" id="0967c07">众生。我于往昔所成熟者。以恶业故生于地</a><a name="0967c08" id="0967c08">狱畜生饿鬼。我灭度后于彼命终得生人中。</a><a name="0967c09" id="0967c09">所有诸根增长成熟。于我法中心生敬信。有</a><a name="0967c10" id="0967c10">得出家者。有在家者。有得须陀洹者。乃至有</a><a name="0967c11" id="0967c11">得阿罗汉者。有于学地而命终者。有于佛地</a><a name="0967c12" id="0967c12">发深信者。有种人天诸善根者。如是当得</a><a name="0967c13" id="0967c13">具足利益。有得如是敬信心者。作如是言。</a><a name="0967c14" id="0967c14">彼世间父善付我等。复得生于增上敬信。阿</a><a name="0967c15" id="0967c15">难。我为彼故。以此法宝付嘱于汝。乃至令</a><a name="0967c16" id="0967c16">彼得闻如是法宝藏故。是故阿难。汝当以我</a><a name="0967c17" id="0967c17">大法宝藏。令彼净信诸善男子善女人等而</a><a name="0967c18" id="0967c18">得闻也。阿难。若不令彼而得闻者。汝于如来</a><a name="0967c19" id="0967c19">则为有过。何以故。阿难。彼善男子善女人等。</a><a name="0967c20" id="0967c20">若闻如是大法宝藏。或有得成殊胜之行。或</a><a name="0967c21" id="0967c21">有得生大爱乐心。或有闻时流泪毛竖。阿难。</a><a name="0967c22" id="0967c22">若复有人闻是法门。念佛功德流泪毛竖者。</a><a name="0967c23" id="0967c23">我记彼等。以此善根皆得涅槃</a><a name="0967c24" id="0967c24"><p class='juan'>
大悲经卷第四</p>
          <hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120967b.htm'><img src='up.gif' border=0></a>
<a href='T120968a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>