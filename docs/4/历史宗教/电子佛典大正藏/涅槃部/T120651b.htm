<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0651b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷8)</font> 如来性品第十二 <font face='Arial'>T12, p0651b</h2></font><hr>
<span class='old'>
</a><a name="0651a28" id="0651a28">我。是即断见。若言我住即是常见。若言一</a><a name="0651a29" id="0651a29">切行无常者。即是断见。诸行常者复是常见。</span><a name="0651b01" id="0651b01">若言苦者即是断见。若言乐者复是常见。</a><a name="0651b02" id="0651b02">修一切法常者堕于断见。修一切法断者堕</a><a name="0651b03" id="0651b03">于常见。如步屈虫要因前脚得移后足。修</a><a name="0651b04" id="0651b04">常断者亦复如是。要因断常。以是义故修</a><a name="0651b05" id="0651b05">余法苦者皆名不善。修余法乐者则名为</a><a name="0651b06" id="0651b06">善。修余法无我者是诸烦恼分。修余法常</a><a name="0651b07" id="0651b07">者是则名曰如来秘藏。所谓涅槃无有窟</a><a name="0651b08" id="0651b08">宅。修余无常法者即是财物。修余常法者</a><a name="0651b09" id="0651b09">谓佛法僧及正解脱。当知如是佛法中道。远</a><a name="0651b10" id="0651b10">离二边而说真法。凡夫愚人于中无疑。如</a><a name="0651b11" id="0651b11">羸病人服食酥已气力轻便。有无之法体</a><a name="0651b12" id="0651b12">性不定。譬如四大其性不同各自违反。良医</a><a name="0651b13" id="0651b13">善知随其偏发而消息之。善男子。如来亦</a><a name="0651b14" id="0651b14">尔。于诸众生犹如良医。知诸烦恼体相差</a><a name="0651b15" id="0651b15">别而为除断。开示如来秘密之藏。清净佛性</a><a name="0651b16" id="0651b16">常住不变。若言有者智不应染。若言无者</a><a name="0651b17" id="0651b17">即是妄语。若言有者不应默然。亦复不应</a><a name="0651b18" id="0651b18">戏论诤讼。但求了知诸法真性。凡夫之人戏</a><a name="0651b19" id="0651b19">论诤讼。不解如来微密藏故。若说于苦。愚</a><a name="0651b20" id="0651b20">人便谓身是无常。说一切苦。复不能知身</a><a name="0651b21" id="0651b21">有乐性。说无常者。凡夫之人计一切身皆</a><a name="0651b22" id="0651b22">是无常。譬如瓦坏。有智之人应当分别。不</a><a name="0651b23" id="0651b23">应尽言一切无常。何以故。我身即有佛性</a><a name="0651b24" id="0651b24">种子。若说无我。凡夫当谓一切佛法悉无</a><a name="0651b25" id="0651b25">有我。智者应当分别无我假名不实。如是</a><a name="0651b26" id="0651b26">知已不应生疑。若言如来秘藏空寂。凡夫</a><a name="0651b27" id="0651b27">闻之生断灭见。有智之人应当分别如来</a><a name="0651b28" id="0651b28">是常无有变易。若言解脱譬如幻化。凡夫</a><a name="0651b29" id="0651b29">当谓得真解脱即是磨灭。有智之人应当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120651a.htm'><img src='up.gif' border=0></a>
<a href='T120651c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>