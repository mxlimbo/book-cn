<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0785b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷27)</font> 师子吼菩萨品第二十三之一 <font face='Arial'>T12, p0785b</h2></font><hr>
<span class='old'>
</a><a name="0785a28" id="0785a28">尔时善见圣王则我身是。是故我今常乐游</a><a name="0785a29" id="0785a29">止如是四法。是四法者名为三昧。以是义</span><a name="0785b01" id="0785b01">故。如来之身常乐我净。善男子。以是因缘</a><a name="0785b02" id="0785b02">今来止此拘尸那城娑罗树间。三昧正受。</a><a name="0785b03" id="0785b03">善男子。我念往昔过无量劫。此城尔时名</a><a name="0785b04" id="0785b04">迦毗罗卫。其城有王名曰白净。其王夫人名</a><a name="0785b05" id="0785b05">曰摩耶。王有一子名悉达多。尔时王子不</a><a name="0785b06" id="0785b06">由师教自然思惟。得阿耨多罗三藐三菩</a><a name="0785b07" id="0785b07">提。有二弟子。一名舍利弗。二名大目犍连。</a><a name="0785b08" id="0785b08">给侍弟子名曰阿难。尔时世尊在双树间。</a><a name="0785b09" id="0785b09">演说如是大涅槃经。我时在会得预斯</a><a name="0785b10" id="0785b10">事。闻诸众生悉有佛性。闻是事已即于菩</a><a name="0785b11" id="0785b11">提得不退转。寻自发愿。愿未来世成佛之</a><a name="0785b12" id="0785b12">时。父母国土名字弟子。侍使之人说法教化。</a><a name="0785b13" id="0785b13">如今世尊等无有异。以是因缘。今来在此</a><a name="0785b14" id="0785b14">敷扬演说大涅槃经</a><a name="0785b15" id="0785b15"><p>善男子。我初出家未得阿耨多罗三藐三菩</a><a name="0785b16" id="0785b16">提时。频婆娑罗王遣使而言。悉达太子。若</a><a name="0785b17" id="0785b17">为圣王我当臣属。若不乐家得阿耨多</a><a name="0785b18" id="0785b18">罗三藐三菩提者。愿先来至此王舍城。说</a><a name="0785b19" id="0785b19">法度人受我供养。我时默然已受彼请</a><a name="0785b20" id="0785b20">善男子。我初得阿耨多罗三藐三菩提已向</a><a name="0785b21" id="0785b21">竭阇国。时伊连禅河有婆罗门。姓迦叶氏。</a><a name="0785b22" id="0785b22">与五百弟子在彼河侧求无上道。我为是</a><a name="0785b23" id="0785b23">人故往说法。迦叶言。瞿昙。我今年迈已百二</a><a name="0785b24" id="0785b24">十。摩伽陀国所有人民。及其大王频婆娑罗。</a><a name="0785b25" id="0785b25">咸谓我已证罗汉果。我今若当在于汝前</a><a name="0785b26" id="0785b26">听受法者。一切人民或生倒心。大德迦叶</a><a name="0785b27" id="0785b27">非罗汉耶。幸愿瞿昙速往余处。若此人民</a><a name="0785b28" id="0785b28">定知瞿昙功德胜我。我等无由复得供养。</a><a name="0785b29" id="0785b29">我时答言。迦叶。汝若于我不生殷重大嗔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120785a.htm'><img src='up.gif' border=0></a>
<a href='T120785c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>