<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0411b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷8)</font> <font face='Arial'>T12, p0411b</h2></font><hr>
<span class='old'>
</a><a name="0411a28" id="0411a28">酪。法若本无则名为生。如其已有云何言生。</a><a name="0411a29" id="0411a29">若言乳中定有酪相。百草之中亦应有乳。如</span><a name="0411b01" id="0411b01">是乳中亦应有草。若言乳中定无酪者。云何</a><a name="0411b02" id="0411b02">因乳而得生酪。若法本无而后生者。何故乳</a><a name="0411b03" id="0411b03">中不生于草</a><a name="0411b04" id="0411b04"><p>善男子。不可定言乳中有酪乳中无酪。亦不</a><a name="0411b05" id="0411b05">可说从他而生。若言乳中定有酪者。云何而</a><a name="0411b06" id="0411b06">得体味各异。是故不可说言乳中定有酪性。</a><a name="0411b07" id="0411b07">若言乳中定无酪者。乳中何故不生兔角。置</a><a name="0411b08" id="0411b08">毒乳中酪则杀人。是故不可说言乳中定无</a><a name="0411b09" id="0411b09">酪性。若言是酪从他生者。何故水中不生于</a><a name="0411b10" id="0411b10">酪。是故不可说言酪从他生。善男子。是牛</a><a name="0411b11" id="0411b11">食啖草因缘故。血则变白草血灭已。众生福</a><a name="0411b12" id="0411b12">力变而成乳。是乳虽从草血而出不得言二。</a><a name="0411b13" id="0411b13">唯得名为从因缘生。酪至醍醐亦复如是。以</a><a name="0411b14" id="0411b14">是义故得名牛味。是乳灭已因缘成酪。何等</a><a name="0411b15" id="0411b15">因缘若酢若暖。是故得名从因缘有。乃至</a><a name="0411b16" id="0411b16">醍醐亦复如是。是故不得定言乳中无有酪</a><a name="0411b17" id="0411b17">相。从他生者离乳而有。无有是处。善男子。</a><a name="0411b18" id="0411b18">明与无明亦复如是。若与烦恼诸结俱者。名</a><a name="0411b19" id="0411b19">为无明。若与一切善法俱者。名之为明。是</a><a name="0411b20" id="0411b20">故我言无有二相。以是因缘我先说言。雪山</a><a name="0411b21" id="0411b21">有草名曰肥腻。牛若食者即成醍醐。佛性亦</a><a name="0411b22" id="0411b22">尔</a><a name="0411b23" id="0411b23"><p>善男子。众生薄福不见是草。佛性亦尔。烦</a><a name="0411b24" id="0411b24">恼覆故众生不见。譬如大海虽同一碱其中</a><a name="0411b25" id="0411b25">亦有上妙之水味同于乳。喻如雪山虽复成</a><a name="0411b26" id="0411b26">就种种功德多生诸药。亦有毒草。诸众生身</a><a name="0411b27" id="0411b27">亦复如是。虽有四大毒蛇之种其中亦有妙</a><a name="0411b28" id="0411b28">药大王。所谓佛性。非是作法。但为烦恼客</a><a name="0411b29" id="0411b29">尘所覆。若刹利婆罗门毗舍首陀能断除者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120411a.htm'><img src='up.gif' border=0></a>
<a href='T120411c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>