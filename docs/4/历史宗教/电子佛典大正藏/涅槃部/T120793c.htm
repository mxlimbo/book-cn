<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0793c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷29)</font> 师子吼菩萨品第二十三之一 <font face='Arial'>T12, p0793c</h2></font><hr>
<span class='old'>
</a><a name="0793b28" id="0793b28">能破诸烦恼。善男子。如盐性碱令异物碱。</a><a name="0793b29" id="0793b29">蜜本性甘令异物甘。水本性湿令异物湿。智</span><a name="0793c01" id="0793c01">慧性灭令异法灭者。是义不然。何以故。若</a><a name="0793c02" id="0793c02">法无灭云何智慧强能令灭。若言盐碱令异</a><a name="0793c03" id="0793c03">物碱慧灭亦尔能令异法灭者。是亦不然。</a><a name="0793c04" id="0793c04">何以故。智慧之性念念灭故。若念念灭云何</a><a name="0793c05" id="0793c05">而言能灭他法。以是义故。智慧之性不破</a><a name="0793c06" id="0793c06">烦恼。善男子。一切诸法有二种灭。一者性</a><a name="0793c07" id="0793c07">灭。二者毕竟灭。若性灭者云何而言智慧</a><a name="0793c08" id="0793c08">能灭。若言智慧能灭烦恼如火烧物。是义</a><a name="0793c09" id="0793c09">不然。何以故。如火烧物则有遗烬。智慧若</a><a name="0793c10" id="0793c10">尔应有余烬。如斧伐树破处可见。智慧若</a><a name="0793c11" id="0793c11">尔有何可见。慧若能令烦恼离者。如是烦</a><a name="0793c12" id="0793c12">恼应余处现。如诸外道离六大城拘尸城</a><a name="0793c13" id="0793c13">现。若是烦恼不余处现。则知智慧不能令</a><a name="0793c14" id="0793c14">离。善男子。一切诸法性若自空。谁能令生</a><a name="0793c15" id="0793c15">谁能令灭。生异灭异无造作者。善男子。若</a><a name="0793c16" id="0793c16">修习定则得如是正智正见。以是义故。我</a><a name="0793c17" id="0793c17">经中说。若有比丘修习定者。能见五阴</a><a name="0793c18" id="0793c18">生灭之相。善男子。若不修定世间之事尚</a><a name="0793c19" id="0793c19">不能了。况于出世。若无定者平处颠坠。</a><a name="0793c20" id="0793c20">心缘异法口宣异言。耳闻异声心解异</a><a name="0793c21" id="0793c21">义。欲造异字手书异文。欲行异路身涉</a><a name="0793c22" id="0793c22">异径。若有修习三昧定者。则大利益乃至</a><a name="0793c23" id="0793c23">阿耨多罗三藐三菩提</a><a name="0793c24" id="0793c24"><p>善男子。菩萨摩诃萨具足二法。能大利益。一</a><a name="0793c25" id="0793c25">定二智。善男子。如刈菅草执急则断。菩</a><a name="0793c26" id="0793c26">萨摩诃萨修是二法亦复如是。善男子。如</a><a name="0793c27" id="0793c27">拔坚木先以手动后则易出。菩萨定慧亦复</a><a name="0793c28" id="0793c28">如是。先以定动后以智拔。善男子。如浣</a><a name="0793c29" id="0793c29">垢衣先以灰汁后以清水衣则鲜洁。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120793b.htm'><img src='up.gif' border=0></a>
<a href='T120794a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>