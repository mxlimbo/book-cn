<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0440b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷13)</font> <font face='Arial'>T12, p0440b</h2></font><hr>
<span class='old'>
</a><a name="0440a28" id="0440a28">五阴随诸所须一切爱着。分别挍计无量无</a><a name="0440a29" id="0440a29">边。善男子。爱有二种。一者善爱二不善爱。</span><a name="0440b01" id="0440b01">不善爱者。惟愚求之。善法爱者诸菩萨求。</a><a name="0440b02" id="0440b02">善法爱者复有二种不善与善。求二乘者名</a><a name="0440b03" id="0440b03">为不善。求大乘者是名为善。善男子。凡夫爱</a><a name="0440b04" id="0440b04">者名之为集。不名为谛。菩萨爱者名之实谛</a><a name="0440b05" id="0440b05">不名为集。何以故。为度众生所以受生。不</a><a name="0440b06" id="0440b06">以爱故而受生也。迦叶菩萨白佛言。世尊。</a><a name="0440b07" id="0440b07">如佛世尊。于余经中为诸众生说业为因缘。</a><a name="0440b08" id="0440b08">或说憍慢。或说六触。或说无明。为五盛阴而</a><a name="0440b09" id="0440b09">作因缘。今以何义说四圣谛。独以爱性为五</a><a name="0440b10" id="0440b10">阴因。佛赞迦叶菩萨。善哉善哉。善男子。如</a><a name="0440b11" id="0440b11">汝所说。诸因缘者非为非因。但是五阴要因</a><a name="0440b12" id="0440b12">于爱。善男子。譬如大王若出游巡。大臣眷</a><a name="0440b13" id="0440b13">属悉皆随从。爱亦如是随爱行处。是诸结等</a><a name="0440b14" id="0440b14">亦复随行。譬如腻衣随有尘着着则随住。爱</a><a name="0440b15" id="0440b15">亦如是随所爱处业结亦住。复次善男子。譬</a><a name="0440b16" id="0440b16">如湿地则能生牙。爱亦如是能生一切业烦</a><a name="0440b17" id="0440b17">恼牙。善男子。菩萨摩诃萨住是大乘大般</a><a name="0440b18" id="0440b18">涅槃深观此爱。凡有九种。一如债有余。二</a><a name="0440b19" id="0440b19">如罗刹女妇。三如妙花茎中有毒蛇缠之。</a><a name="0440b20" id="0440b20">四如恶食性所不便而强食之。五如淫女。六</a><a name="0440b21" id="0440b21">如摩楼迦子。七如疮中息肉。八如暴风。九</a><a name="0440b22" id="0440b22">如彗星。云何名为如债有余。善男子。譬如</a><a name="0440b23" id="0440b23">穷人负他钱财。虽偿欲毕余未毕故。犹系</a><a name="0440b24" id="0440b24">在狱而不得脱。声闻缘觉亦复如是。以有爱</a><a name="0440b25" id="0440b25">习之余气故。不能得成阿耨多罗三藐三菩</a><a name="0440b26" id="0440b26">提。善男子。是名如债有余。善男子。云何如罗</a><a name="0440b27" id="0440b27">刹女妇。善男子。譬如有人以罗刹女而为妇</a><a name="0440b28" id="0440b28">妾。是罗刹女随所生子生已便啖子。既尽已</a><a name="0440b29" id="0440b29">复啖其夫。善男子。爱罗刹女亦复如是。随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120440a.htm'><img src='up.gif' border=0></a>
<a href='T120440c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>