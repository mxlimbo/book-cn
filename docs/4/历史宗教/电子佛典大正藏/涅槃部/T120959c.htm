<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0959c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷3)</font> 布施福德品第十 <font face='Arial'>T12, p0959c</h2></font><hr>
<span class='old'>
</a><a name="0959b28" id="0959b28">根。此诸众生堕在退分。此诸众生在胜进分。</a><a name="0959b29" id="0959b29">此诸众生种诸种子置贤圣地。于佛福田乃</span><a name="0959c01" id="0959c01">至发心。一生敬信修行布施。以此善根。诸佛</a><a name="0959c02" id="0959c02">世尊以佛眼观见此众生发心胜故。从于地</a><a name="0959c03" id="0959c03">狱拔之令出。既拔出已置涅槃岸。置涅槃已。</a><a name="0959c04" id="0959c04">令其忆念本于某佛种诸善根。彼忆念已作</a><a name="0959c05" id="0959c05">如是言。如是婆伽婆。如是修伽陀。佛言。善男</a><a name="0959c06" id="0959c06">子。汝等以此善根。得大果报得大利益。以于</a><a name="0959c07" id="0959c07">佛所修行布施种善根故。善男子。如是寄者</a><a name="0959c08" id="0959c08">终不亏损。假使久远乃至百千亿那由他劫。</a><a name="0959c09" id="0959c09">彼一善根必得涅槃尽涅槃际。阿难。所言鱼</a><a name="0959c10" id="0959c10">者。喻诸凡夫。池者。喻生死海。钩喻佛所殖</a><a name="0959c11" id="0959c11">一善根。绳喻四摄。捕鱼师者。喻佛如来。随意</a><a name="0959c12" id="0959c12">用鱼。喻诸如来安置众生于涅槃果。阿难。如</a><a name="0959c13" id="0959c13">是次第。汝应当知。若施佛田。假使久远终不</a><a name="0959c14" id="0959c14">败亡。终无穷尽无有边际。必当趣涅槃果。阿</a><a name="0959c15" id="0959c15">难。我今当复更作譬喻。若施佛田得第一涅</a><a name="0959c16" id="0959c16">槃尽涅槃际。阿难。若有众生贪世间报。行世</a><a name="0959c17" id="0959c17">间行爱乐世间悕求世间。于诸佛所修行布</a><a name="0959c18" id="0959c18">施。以此善根回向悕求人天善道。复有众生</a><a name="0959c19" id="0959c19">于诸佛所种诸善根。作如是言。以此善根愿</a><a name="0959c20" id="0959c20">我世世莫入涅槃。阿难。是等众生以此善根</a><a name="0959c21" id="0959c21">不入涅槃。无有是处。何以故。阿难如是诸佛</a><a name="0959c22" id="0959c22">无上福田。无诸荒秽亦无棘刺。离欲垢过极</a><a name="0959c23" id="0959c23">甚清净。如是田中种少善根福德种子。于余</a><a name="0959c24" id="0959c24">田中不生长者。于三种菩提能作种子。若无</a><a name="0959c25" id="0959c25">上菩提。若缘觉菩提。若声闻菩提。彼诸善根</a><a name="0959c26" id="0959c26">终不差失。以是布施心生敬信增上因缘。得</a><a name="0959c27" id="0959c27">趣善道及清净法必入涅槃。阿难。譬如长</a><a name="0959c28" id="0959c28">者营田之时。地不荒秽无诸荆棘及以瓦砾。</a><a name="0959c29" id="0959c29">粪坏肥良垦治调柔。以新种子盛以宝器不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120959b.htm'><img src='up.gif' border=0></a>
<a href='T120960a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>