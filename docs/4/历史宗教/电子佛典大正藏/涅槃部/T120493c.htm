<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0493c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷22)</font> 光明遍照高贵德王菩萨品第十之一 <font face='Arial'>T12, p0493c</h2></font><hr>
<span class='old'>
</a><a name="0493b28" id="0493b28">净。如其不断何故名为一阐提耶。世尊。犯四</a><a name="0493b29" id="0493b29">重禁名为不定。谤方等经作五逆罪及一阐</span><a name="0493c01" id="0493c01">提悉名不定。如是等辈若决定者。云何得成</a><a name="0493c02" id="0493c02">阿耨多罗三藐三菩提。得须陀洹乃至辟支</a><a name="0493c03" id="0493c03">佛亦名不定。若须陀洹至辟支佛是决定者。</a><a name="0493c04" id="0493c04">亦不应成阿耨多罗三藐三菩提。世尊。若犯</a><a name="0493c05" id="0493c05">四重不决定者。须陀洹乃至辟支佛亦不决</a><a name="0493c06" id="0493c06">定。如是不定诸佛如来亦复不定。若佛不定。</a><a name="0493c07" id="0493c07">涅槃体性亦复不定。至一切法亦复不定。云</a><a name="0493c08" id="0493c08">何不定。若一阐提除一阐提则成佛道。诸佛</a><a name="0493c09" id="0493c09">如来亦应如是。入涅槃已。亦应还出不入涅</a><a name="0493c10" id="0493c10">槃。若如是者涅槃之性则为不定。不决定故</a><a name="0493c11" id="0493c11">当知无有常乐我净。云何说言一阐提等当</a><a name="0493c12" id="0493c12">得涅槃。尔时世尊告光明遍照高贵德王菩</a><a name="0493c13" id="0493c13">萨摩诃萨言。善哉善哉。善男子。为欲利益无</a><a name="0493c14" id="0493c14">量众生令得安乐。怜愍慈念诸世间故。为欲</a><a name="0493c15" id="0493c15">增长发菩提心诸菩萨故。作如是问。善男子。</a><a name="0493c16" id="0493c16">汝已亲近过去无量诸佛世尊。于诸佛所种</a><a name="0493c17" id="0493c17">诸善根。久已成就菩提功德。降伏众魔令其</a><a name="0493c18" id="0493c18">退散。已教无量无边众生。悉令得至阿耨多</a><a name="0493c19" id="0493c19">罗三藐三菩提。久已通达诸佛如来所有甚</a><a name="0493c20" id="0493c20">深秘密之藏。已问过去无量无边恒河沙等</a><a name="0493c21" id="0493c21">诸佛世尊如是甚深微密之义。我都不见一</a><a name="0493c22" id="0493c22">切世间。若人若天沙门婆罗门若魔若梵。有</a><a name="0493c23" id="0493c23">能咨问如来是义。今当诚心谛听谛听。吾当</a><a name="0493c24" id="0493c24">为汝分别演说。善男子。一阐提者亦不决定。</a><a name="0493c25" id="0493c25">若决定者是一阐提终不能得阿耨多罗三藐</a><a name="0493c26" id="0493c26">三菩提。以不决定是故能得。如汝所言佛性</a><a name="0493c27" id="0493c27">不断。云何一阐提断善根者。善男子。善根有</a><a name="0493c28" id="0493c28">二种。一者内。二者外。佛性非内非外。以是义</a><a name="0493c29" id="0493c29">故佛性不断。复有二种。一者有漏。二者无漏。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120493b.htm'><img src='up.gif' border=0></a>
<a href='T120494a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>