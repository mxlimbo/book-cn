<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0388 大云无想经卷第九 1110a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 388 大云无想经卷第九</font> <font face='Arial'>(卷1)</font> <font face='Arial'>T12, p1110a</h2></font><hr>
<span class='old'>
</a><a name="1109c28" id="1109c28">净法眼。佛言。善男子。如是义者。悉不应答。</a><a name="1109c29" id="1109c29">大云菩萨。如是三请。佛亦不答。尔时文殊师</span><a name="1110a01" id="1110a01">利。白佛言。世尊。如是经典。当付嘱谁。调伏</a><a name="1110a02" id="1110a02">未来诸恶众生。世尊。未来之世。有刹利旃陀</a><a name="1110a03" id="1110a03">罗。婆罗门毗舍首陀旃陀罗。或有未闻如是</a><a name="1110a04" id="1110a04">经时。或以恶事。加于四部。以是业缘。无量岁</a><a name="1110a05" id="1110a05">中。于三恶道。受是果报。唯愿如来。为灭如是</a><a name="1110a06" id="1110a06">旃陀罗等恶业果故。以是果故。经典付嘱侍</a><a name="1110a07" id="1110a07">者。佛言。文殊师利。我涅槃后。此佛世界。真</a><a name="1110a08" id="1110a08">正王种。断灭无余。弊恶之人。当为王者。如是</a><a name="1110a09" id="1110a09">恶人。断正王法。憍慢嫉妒。心无惭愧。多行放</a><a name="1110a10" id="1110a10">逸。非归依处。而作归依。如是国土。所有大臣</a><a name="1110a11" id="1110a11">长者沙门婆罗门等。亦复如是。破戒悭贪。心</a><a name="1110a12" id="1110a12">无惭愧。具十恶法。不信三宝。无供养心。不能</a><a name="1110a13" id="1110a13">求请常乐宣说无因无果。菩萨摩诃萨。见是</a><a name="1110a14" id="1110a14">国土所有众生。如是习恶。即便移至他方净</a><a name="1110a15" id="1110a15">土。诸菩萨等。既移去已。此之世界。恶世恶时。</a><a name="1110a16" id="1110a16">即便炽盛。众生多病。谷米<span class='corr'>勇</span>贵。四兵竞起。互</a><a name="1110a17" id="1110a17">相抄劫。皆由众生不知足故。善男子。我当付</a><a name="1110a18" id="1110a18">谁如是经典。谁能于是恶众生中。分别解说。</a><a name="1110a19" id="1110a19">善男子。若有人能堪忍饥渴种种苦恼骂詈挝</a><a name="1110a20" id="1110a20">打。不惜身命。是人乃能流布是典于未来世。</a><a name="1110a21" id="1110a21">若有是者。我当以是无上正典。而付嘱之。尔</a><a name="1110a22" id="1110a22">时会中。有一菩萨。名曰无畏功德疾行。即从</a><a name="1110a23" id="1110a23">坐起。头面作礼。长跪白佛言。世尊。我能于是</a><a name="1110a24" id="1110a24">无量世中。受无量苦。若刖手足。破头出目。饥</a><a name="1110a25" id="1110a25">渴寒热。挝打骂詈。乃至三恶道苦。当为流布</a><a name="1110a26" id="1110a26">如来是经。我能通于如来世界所有大城村</a><a name="1110a27" id="1110a27">邑聚落。若龙若鬼。流布是经。为断众生四颠</a><a name="1110a28" id="1110a28">倒故。令其持戒。勤行精进。正见具足。成就六</a><a name="1110a29" id="1110a29">波罗蜜。得无上菩提故。佛言。善哉善哉。善男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121109c.htm'><img src='up.gif' border=0></a>
<a href='T121110b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>