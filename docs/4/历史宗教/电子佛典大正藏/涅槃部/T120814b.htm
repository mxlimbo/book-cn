<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0814b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷31)</font> 迦叶菩萨品第二十四之一 <font face='Arial'>T12, p0814b</h2></font><hr>
<span class='old'>
</a><a name="0814a28" id="0814a28">如来说施唯意</a><a name="0814a29" id="0814a29"><p>善男子。我于一时复作是说。施者施时以</span><a name="0814b01" id="0814b01">五事施。何等为五。一者施色。二者施力。三</a><a name="0814b02" id="0814b02">者施安。四者施命。五者施辩。以是因缘</a><a name="0814b03" id="0814b03">施主还得五事果报。我诸弟子闻是说已不</a><a name="0814b04" id="0814b04">解我意。唱言佛说施即五阴</a><a name="0814b05" id="0814b05"><p>善男子。我于一时宣说涅槃即是远离烦</a><a name="0814b06" id="0814b06">恼永尽灭无遗余。犹如灯灭更无法生。涅</a><a name="0814b07" id="0814b07">槃亦尔。言虚空者即无所有。譬如世间无</a><a name="0814b08" id="0814b08">所有故名为虚空。非智缘灭即无所有。如</a><a name="0814b09" id="0814b09">其有者应有因缘。有因缘故应有尽灭。以</a><a name="0814b10" id="0814b10">其无故无有尽灭。我诸弟子闻是说已。不</a><a name="0814b11" id="0814b11">解我意。唱言佛说无三无为</a><a name="0814b12" id="0814b12"><p>善男子。我于一时为目干连而作是言。</a><a name="0814b13" id="0814b13">目连。夫涅槃者即是章句。即是足迹。是毕竟</a><a name="0814b14" id="0814b14">处。是无所畏。即是大师。即是大果。是毕竟</a><a name="0814b15" id="0814b15">智。即是大忍无碍三昧。是大法界。是甘露</a><a name="0814b16" id="0814b16">味。即是难见。目连。若说无涅槃者。云何有</a><a name="0814b17" id="0814b17">人生诽谤者堕于地狱。善男子。我诸弟</a><a name="0814b18" id="0814b18">子闻是说已不解我意。唱言如来说有</a><a name="0814b19" id="0814b19">涅槃</a><a name="0814b20" id="0814b20"><p>复于一时我为目连而作是说。目连。眼不</a><a name="0814b21" id="0814b21">牢固。至身亦尔皆不牢固。不牢固故名为</a><a name="0814b22" id="0814b22">虚空。食下回转消化之处。一切音声皆名虚</a><a name="0814b23" id="0814b23">空。我诸弟子闻是说已不解我意。唱言如</a><a name="0814b24" id="0814b24">来决定说有虚空无为。复于一时为目连</a><a name="0814b25" id="0814b25">说。目连。有人未得须陀洹果住忍法时。</a><a name="0814b26" id="0814b26">断于无量三恶道报。当知不从智缘而灭。</a><a name="0814b27" id="0814b27">我诸弟子闻是说已不解我意。唱言如来</a><a name="0814b28" id="0814b28">决定说有非智缘灭</a><a name="0814b29" id="0814b29"><p>善男子。我又一时为跋波比丘说。若比丘观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120814a.htm'><img src='up.gif' border=0></a>
<a href='T120814c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>