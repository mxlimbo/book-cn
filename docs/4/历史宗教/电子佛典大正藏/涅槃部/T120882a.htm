<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0882a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷4)</font> 分别邪正品第十 <font face='Arial'>T12, p0882a</h2></font><hr>
<span class='old'>
</a><a name="0881c28" id="0881c28"><p class='lg'>　　若犯微细罪　　　默然妄语者</a><br><a name="0881c29" id="0881c29">　　不计于后世　　　无恶而不为　</p></span><a name="0882a01" id="0882a01"><p>斯等皆是如来教诫决定之说。况犯粗罪。戒</a><a name="0882a02" id="0882a02">无粗细当坚固持。为佛性故。若言九部不说</a><a name="0882a03" id="0882a03">众生皆有佛性。又方等经亦说非我。是为诽</a><a name="0882a04" id="0882a04">谤九部契经。云何不起众生见耶。九部经中</a><a name="0882a05" id="0882a05">一切众生皆有佛性。未所曾闻我当何取。或</a><a name="0882a06" id="0882a06">砥摔人法。当知是等如言大海无种</a><a name="0882a07" id="0882a07">种宝。彼虽受学九部契经。方等要藏摩诃衍</a><a name="0882a08" id="0882a08">海种种法宝非彼境界。然佛所说法非为一</a><a name="0882a09" id="0882a09">切声闻缘觉。悉非其境界。见佛所说因缘</a><a name="0882a10" id="0882a10">相貌。亦复能知一切众生有如来性。不坏吾</a><a name="0882a11" id="0882a11">我寿命之相。心存中道言我身中皆有佛性</a><a name="0882a12" id="0882a12">我当得佛。我今但当尽诸烦恼。如是说者是</a><a name="0882a13" id="0882a13">我声闻。若异此者名为自称有过人法。又复</a><a name="0882a14" id="0882a14">说言。我已作佛我已见法住于佛地。是为自</a><a name="0882a15" id="0882a15">说得过人法。其不尔者。是等不久当成佛道。</a><a name="0882a16" id="0882a16">如是决定甚深佛教。而诸比丘于中自说得</a><a name="0882a17" id="0882a17">过人法。为利养故谄曲徐步现行乞食。愚痴</a><a name="0882a18" id="0882a18">犯戒未得道果。而言得果向人称说。普共闻</a><a name="0882a19" id="0882a19">知恭敬承事。转增贪着伺望供养。不修法念</a><a name="0882a20" id="0882a20">示现威仪取悦人意。我说是辈为自称说得</a><a name="0882a21" id="0882a21">过人法。复有比丘。护持正法故现求利养贪</a><a name="0882a22" id="0882a22">著名声。作是思惟。当令一切人所知识称叹善</a><a name="0882a23" id="0882a23">哉恭敬承事。我当因是降伏外道诸犯戒者。</a><a name="0882a24" id="0882a24">光扬如来天尊之德。广宣方等般泥洹经开</a><a name="0882a25" id="0882a25">导众生善解如来所说经律及律眷属。长养</a><a name="0882a26" id="0882a26">自身如来种子。速令佛性开发显现。无量结</a><a name="0882a27" id="0882a27">患一时除灭。告诸众生汝等皆成如来之性</a><a name="0882a28" id="0882a28">灭诸烦恼。心在护法而作是说。我说斯等为</a><a name="0882a29" id="0882a29">菩萨也。以护法故无有自称得过人法越比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120881c.htm'><img src='up.gif' border=0></a>
<a href='T120882b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>