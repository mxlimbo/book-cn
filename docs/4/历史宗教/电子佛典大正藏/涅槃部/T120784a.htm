<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0784a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷27)</font> 师子吼菩萨品第二十三之一 <font face='Arial'>T12, p0784a</h2></font><hr>
<span class='old'>
</a><a name="0783c28" id="0783c28">涅槃。善男子。如是如是。如汝所言。是生</a><a name="0783c29" id="0783c29">虽复不生不灭而有始终</span><a name="0784a01" id="0784a01"><p>世尊。是生死法亦无始终。若无始终则名</a><a name="0784a02" id="0784a02">为常。常即涅槃。何故不名生死为涅槃</a><a name="0784a03" id="0784a03">耶。善男子。是生死法悉有因果。有因果故</a><a name="0784a04" id="0784a04">不得名之为涅槃也。何以故。涅槃之体无</a><a name="0784a05" id="0784a05">因果故。师子吼言。世尊。夫涅槃者亦有因</a><a name="0784a06" id="0784a06">果。如佛所说</a><a name="0784a07" id="0784a07"><p class='lg'>　　从因故生天　　　从因堕恶道</a><br><a name="0784a08" id="0784a08">　　从因故涅槃　　　是故皆有因　</p></a><a name="0784a09" id="0784a09"><p>如佛往昔告诸比丘。我今当说沙门道果。</a><a name="0784a10" id="0784a10">言沙门者。谓能具修戒定智慧。道者谓八</a><a name="0784a11" id="0784a11">圣道。沙门果者所谓涅槃。世尊。涅槃如是岂</a><a name="0784a12" id="0784a12">非果耶。云何说言涅槃之体无因无果。佛</a><a name="0784a13" id="0784a13">言。善男子。我所宣说涅槃因者所谓佛性。</a><a name="0784a14" id="0784a14">佛性之性不生涅槃。是故我言涅槃无因。</a><a name="0784a15" id="0784a15">能破烦恼故名大果。不从道生故名无</a><a name="0784a16" id="0784a16">果。是故涅槃无因无果</a><a name="0784a17" id="0784a17"><p>师子吼言。世尊。众生佛性为悉共有为各</a><a name="0784a18" id="0784a18">各有。若共有者一人得阿耨多罗三藐三菩</a><a name="0784a19" id="0784a19">提时。一切众生亦应同得。世尊。如二十人</a><a name="0784a20" id="0784a20">同有一怨。若一人能除余十九人皆亦同</a><a name="0784a21" id="0784a21">除。佛性若尔。一人得时余亦应得。若各各有</a><a name="0784a22" id="0784a22">则是无常。何以故。可算数故。然佛所说众</a><a name="0784a23" id="0784a23">生佛性不一不二。若各各有不应说言诸</a><a name="0784a24" id="0784a24">佛平等。亦不应说佛性如空。佛言。善男子。</a><a name="0784a25" id="0784a25">众生佛性不一不二。诸佛平等犹如虚空。</a><a name="0784a26" id="0784a26">一切众生同共有之。若有能修八圣道者。</a><a name="0784a27" id="0784a27">当知是人则得明见。善男子。雪山有草名</a><a name="0784a28" id="0784a28">曰忍辱。牛若食之则成醍醐。众生佛性亦</a><a name="0784a29" id="0784a29">复如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120783c.htm'><img src='up.gif' border=0></a>
<a href='T120784b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>