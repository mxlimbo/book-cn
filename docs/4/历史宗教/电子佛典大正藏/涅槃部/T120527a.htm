<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0527a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷27)</font> 师子吼菩萨品第十一之一 <font face='Arial'>T12, p0527a</h2></font><hr>
<span class='old'>
</a><a name="0526c28" id="0526c28">不寂静者。或有比丘亲近四众国王大臣断</a><a name="0526c29" id="0526c29">贪恚痴。是名心寂静身不寂静。身心寂静者。</span><a name="0527a01" id="0527a01">谓佛菩萨。身心不寂静者。谓诸凡夫。何以</a><a name="0527a02" id="0527a02">故。凡夫之人。身心虽静。不能深观无常无乐</a><a name="0527a03" id="0527a03">无我无净。以是义故。凡夫之人不能寂静身</a><a name="0527a04" id="0527a04">口意业。一阐提辈犯四重禁作五逆罪。如是</a><a name="0527a05" id="0527a05">之人亦不得名身心寂静</a><a name="0527a06" id="0527a06"><p>云何精进。若有比丘欲令身口意业清净。远</a><a name="0527a07" id="0527a07">离一切诸不善业。修习一切诸善业者。是名</a><a name="0527a08" id="0527a08">精进。是勤精进者系念六处。所谓佛法僧戒</a><a name="0527a09" id="0527a09">施天是名正念。具正念者。所得三昧。是名正</a><a name="0527a10" id="0527a10">定。具正定者。观见诸法犹如虚空。是名正</a><a name="0527a11" id="0527a11">慧。具正慧者。远离一切烦恼诸结。是名解脱。</a><a name="0527a12" id="0527a12">得解脱者。为诸众生称美解脱。言是解脱常</a><a name="0527a13" id="0527a13">恒不变。是名赞叹解脱。解脱即是无上大般</a><a name="0527a14" id="0527a14">涅槃。涅槃者即是烦恼诸结火灭。又涅槃</a><a name="0527a15" id="0527a15">者。名为室宅。何以故。能遮烦恼恶风雨故。</a><a name="0527a16" id="0527a16">又涅槃者。名为归依。何以故。能过一切诸怖</a><a name="0527a17" id="0527a17">畏故。又涅槃者。名为洲渚。何以故。四大暴河</a><a name="0527a18" id="0527a18">不能漂故。何等为四。一者欲暴。二者有暴。三</a><a name="0527a19" id="0527a19">者见暴。四者无明暴。是故涅槃名为洲渚。</a><a name="0527a20" id="0527a20">又涅槃者。名毕竟归。何以故。能得一切毕竟</a><a name="0527a21" id="0527a21">乐故。若有菩萨摩诃萨成就具足如是十法。</a><a name="0527a22" id="0527a22">虽见佛性而不明了</a><a name="0527a23" id="0527a23"><p>复次善男子。出家之人有四种病。是故不得</a><a name="0527a24" id="0527a24">四沙门果。何等四病。谓四恶欲。一为衣欲。二</a><a name="0527a25" id="0527a25">为食欲。三为卧具欲。四为有欲。是名四恶欲。</a><a name="0527a26" id="0527a26">是出家病有四良药能疗是病。谓粪扫衣。能</a><a name="0527a27" id="0527a27">治比丘为衣恶欲。乞食能破为食恶欲。树下</a><a name="0527a28" id="0527a28">能破卧具恶欲。身心寂静能破比丘为有恶</a><a name="0527a29" id="0527a29">欲。以是四药除是四病。是名圣行。如是圣行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120526c.htm'><img src='up.gif' border=0></a>
<a href='T120527b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>