<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0884a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷5)</font> 如来性品第十三 <font face='Arial'>T12, p0884a</h2></font><hr>
<span class='old'>
</a><a name="0883c28" id="0883c28">是虚言耳。时彼良医即为出珠。彼得珠已方</a><a name="0883c29" id="0883c29">信良医所知奇特。一切众生亦复如是。各各</span><a name="0884a01" id="0884a01">皆有如来之性。习恶知识起淫怒痴堕三恶</a><a name="0884a02" id="0884a02">道。乃至周遍二十五有种种受身。如来之性</a><a name="0884a03" id="0884a03">摩尼宝珠。没在烦恼淫怒痴疮。不知所在。于</a><a name="0884a04" id="0884a04">世俗我修无我想。不解如来良医方便密教。</a><a name="0884a05" id="0884a05">作无我想而不能知真实之我。于是如来复为</a><a name="0884a06" id="0884a06">方便。令灭无量烦恼炽然。开示显现如来之</a><a name="0884a07" id="0884a07">性。复次善男子。譬如雪山有好甜药名为上</a><a name="0884a08" id="0884a08">味。转轮圣王未出世时隐没不现。其诸病者</a><a name="0884a09" id="0884a09">皆诣药所。掘地埋筒以承药汁。或得甜味</a><a name="0884a10" id="0884a10">或得苦味。或得辛味或得酢味。或得碱味或</a><a name="0884a11" id="0884a11">得淡味。而诸病者得此诸味。不得真实上味</a><a name="0884a12" id="0884a12">之药。掘地不深薄福德故。转轮圣王福德力</a><a name="0884a13" id="0884a13">故。出于世时便得真实上味之药。如是善男</a><a name="0884a14" id="0884a14">子。如来性者多种之味。无量烦恼愚痴覆</a><a name="0884a15" id="0884a15">蔽。是故众生不得上味如来之性。种种行业</a><a name="0884a16" id="0884a16">处处受身。		彼如来性				无可杀害。其诸死者名</a><a name="0884a17" id="0884a17">为寿短。如来之性名为真寿。不断不坏乃</a><a name="0884a18" id="0884a18">至成佛。如来之性无害无杀唯长养身。有害</a><a name="0884a19" id="0884a19">有杀如诸病人作众邪业。种种报应刹利梵</a><a name="0884a20" id="0884a20">志。乃至生死二十五有。不得真实如来性故。</a><a name="0884a21" id="0884a21">复次善男子。如人穿地求金刚宝。手执利凿</a><a name="0884a22" id="0884a22">凿坚土石悉能令碎。唯有金刚莫能断截。</a><a name="0884a23" id="0884a23">如来之性亦复如是。天魔利剑所不能伤。唯</a><a name="0884a24" id="0884a24">长养身受其伤坏非如来性。是故当知如来</a><a name="0884a25" id="0884a25">之性无害无杀。是为如来决定之教方等契</a><a name="0884a26" id="0884a26">经甘露毒药。迦叶菩萨白佛言。世尊。方等契</a><a name="0884a27" id="0884a27">经甘露毒药义何所趣。佛告迦叶。善男子。</a><a name="0884a28" id="0884a28">汝今谛听当为汝说。尔时世尊。即说偈言</a><a name="0884a29" id="0884a29"><p class='lg'>　　或有食甘露　　　而得长仙寿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120883c.htm'><img src='up.gif' border=0></a>
<a href='T120884b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>