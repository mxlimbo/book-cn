<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0752a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷22)</font> <font face='Arial'>T12, p0752a</h2></font><hr>
<span class='old'>
</a><a name="0751c28" id="0751c28">驴犬马。若生人中受奴婢身贫穷乞丐。或</a><a name="0751c29" id="0751c29">得出家常为众生之所轻贱破第四戒。是</span><a name="0752a01" id="0752a01">名余报。如是等名烦恼余报。如是余报菩</a><a name="0752a02" id="0752a02">萨摩诃萨以能修习大涅槃故悉得除灭。</a><a name="0752a03" id="0752a03">云何余业。谓一切凡夫业。一切声闻业。须陀</a><a name="0752a04" id="0752a04">洹人受七有业。斯陀含人受二有业。阿那含</a><a name="0752a05" id="0752a05">人受色有业。是名余业。如是余业菩萨摩</a><a name="0752a06" id="0752a06">诃萨以能修习大涅槃故悉得断除。云何</a><a name="0752a07" id="0752a07">余有。阿罗汉得阿罗汉果。辟支佛得辟支佛</a><a name="0752a08" id="0752a08">果。无业无结而转二果。是名余有。如是三</a><a name="0752a09" id="0752a09">种有余之法。菩萨摩诃萨修<span class='corr'>习</span>大乘大涅槃</a><a name="0752a10" id="0752a10">经故得灭除。是名菩萨摩诃萨灭除有</a><a name="0752a11" id="0752a11">余</a><a name="0752a12" id="0752a12"><p>云何菩萨修清净身。菩萨摩诃萨修不杀戒</a><a name="0752a13" id="0752a13">有五种心。谓下中上上中上上乃至正见亦</a><a name="0752a14" id="0752a14">复如是。是五十心名初发心。具足决定成</a><a name="0752a15" id="0752a15">五十心。是名满足。如是百心名百福德。具</a><a name="0752a16" id="0752a16">足百福成于一相。如是展转具足成就三</a><a name="0752a17" id="0752a17">十二相。名清净身。所以复修八十种好。世</a><a name="0752a18" id="0752a18">有众生事八十神。何等八十。十二日。十二</a><a name="0752a19" id="0752a19">大天。五大星。北斗。马天。行道天。婆罗堕跋</a><a name="0752a20" id="0752a20">阇天。功德天。二十八宿。地天风天水天。火</a><a name="0752a21" id="0752a21">天。梵天。楼陀天。因提天。拘摩罗天。八臂天。</a><a name="0752a22" id="0752a22">摩醯首罗天。半阇罗天。鬼子母天。四天王天。</a><a name="0752a23" id="0752a23">造书天。婆薮天。是名八十。为此众生修八</a><a name="0752a24" id="0752a24">十好以自庄严。是名菩萨清净之身。何以</a><a name="0752a25" id="0752a25">故。是八十天一切众生之所信伏。是故菩萨</a><a name="0752a26" id="0752a26">修八十好其身不动。<span class='corr'>令</span>彼众生随其所信</a><a name="0752a27" id="0752a27">各各得见。见已宗敬各发阿耨多罗三藐三</a><a name="0752a28" id="0752a28">菩提心。以是义故。菩萨摩诃萨修于净身。</a><a name="0752a29" id="0752a29">善男子。譬如有人欲请大王。要当庄严所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120751c.htm'><img src='up.gif' border=0></a>
<a href='T120752b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>