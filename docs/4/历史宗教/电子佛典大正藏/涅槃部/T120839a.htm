<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0839a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷35)</font> 憍陈如品第二十五之一 <font face='Arial'>T12, p0839a</h2></font><hr>
<span class='old'>
</a><a name="0838c28" id="0838c28">瞿昙言我等众中亦有沙门有沙门法。有</a><a name="0838c29" id="0838c29">婆罗门有婆罗门法。时彼众中有一梵志。</span><a name="0839a01" id="0839a01">唱如是言。诸仁者。瞿昙之言如狂无异。何</a><a name="0839a02" id="0839a02">可捡校。世间狂人或歌或舞或哭或笑或骂</a><a name="0839a03" id="0839a03">或赞。于怨亲所不能分别。沙门瞿昙亦复</a><a name="0839a04" id="0839a04">如是。或说我生净饭王家。或言不生。或</a><a name="0839a05" id="0839a05">说生已行至七步。或说不行。或说从小习</a><a name="0839a06" id="0839a06">学世事。或说我是一切智人。或时处宫受乐</a><a name="0839a07" id="0839a07">生子。或时厌患呵责恶贱。或时亲修苦行</a><a name="0839a08" id="0839a08">六年。或时呵责外道苦行。或言从彼郁头</a><a name="0839a09" id="0839a09">蓝弗阿罗逻等禀承未闻。或时说其无所</a><a name="0839a10" id="0839a10">知晓。或时说言菩提树下得阿耨多罗三藐</a><a name="0839a11" id="0839a11">三菩提。或时说言我不至树无所克获。或</a><a name="0839a12" id="0839a12">时说言我今此身即是涅槃。或言身灭乃是</a><a name="0839a13" id="0839a13">涅槃。瞿昙所说如狂无异。何故以此而愁</a><a name="0839a14" id="0839a14">愦耶。诸婆罗门即便答言。大士。我等今者何</a><a name="0839a15" id="0839a15">得不愁。沙门瞿昙先出家已。说无常苦空</a><a name="0839a16" id="0839a16">无我不净。我诸弟子闻生恐怖。云何众生无</a><a name="0839a17" id="0839a17">常苦空无我不净不受其语。今者瞿昙复来</a><a name="0839a18" id="0839a18">至此娑罗林中。为诸大众说有常乐我净</a><a name="0839a19" id="0839a19">之法。我诸弟子闻是语已。悉舍我去受瞿</a><a name="0839a20" id="0839a20">昙语。以是因缘生大愁苦。尔时复有一婆</a><a name="0839a21" id="0839a21">罗门。作如是言。诸仁者。谛听谛听。瞿昙沙</a><a name="0839a22" id="0839a22">门名修慈悲。是言虚妄非真实也。若有慈</a><a name="0839a23" id="0839a23">悲云何教我诸弟子等自受其法。慈悲果者</a><a name="0839a24" id="0839a24">随顺他意。今违我愿。云何言有。若有说言</a><a name="0839a25" id="0839a25">沙门瞿昙不为世间八法所染。是亦虚妄。</a><a name="0839a26" id="0839a26">若言瞿昙少欲知足。今者云何夺我等利。若</a><a name="0839a27" id="0839a27">言种姓是上族者。是亦虚妄。何以故。从昔</a><a name="0839a28" id="0839a28">已来不见不闻大师子王残害小鼠。若使</a><a name="0839a29" id="0839a29">瞿昙是上种姓。如何今者恼乱我等。若言瞿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120838c.htm'><img src='up.gif' border=0></a>
<a href='T120839b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>