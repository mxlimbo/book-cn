<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0733b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷19)</font> 光明遍照高贵德王菩萨品第二十二之一 <font face='Arial'>T12, p0733b</h2></font><hr>
<span class='old'>
</a><a name="0733a28" id="0733a28">谛听。善思念之。吾当为汝分别宣释。善男</a><a name="0733a29" id="0733a29">子。欲听法者今正是时。若闻法已当生敬</span><a name="0733b01" id="0733b01">信至心听受恭敬尊重。于正法所莫求其</a><a name="0733b02" id="0733b02">过。莫念贪欲嗔恚愚痴。莫观法师种姓好</a><a name="0733b03" id="0733b03">恶。既闻法已莫生憍慢。莫为恭敬名誉利</a><a name="0733b04" id="0733b04">养。当为度世甘露法利。亦莫生念。我听法</a><a name="0733b05" id="0733b05">已先自度身然后度人。先自解身然后解</a><a name="0733b06" id="0733b06">人先自安身然后安人。先自涅槃然后令</a><a name="0733b07" id="0733b07">人而得涅槃。于佛法僧应生等想。于生</a><a name="0733b08" id="0733b08">死中生大苦想。于大涅槃应生常乐我</a><a name="0733b09" id="0733b09">净之想。先为他人然后为身。当为大乘莫</a><a name="0733b10" id="0733b10">为二乘。于一切法当无所住。亦莫专执</a><a name="0733b11" id="0733b11">一切法相。于诸法中莫生贪想。常生知</a><a name="0733b12" id="0733b12">法见法之想。善男子。汝能如是至心听法。</a><a name="0733b13" id="0733b13">是则名为闻所不闻。善男子。有不闻闻。</a><a name="0733b14" id="0733b14">有不闻不闻。有闻不闻。有闻闻。善男子。</a><a name="0733b15" id="0733b15">如不生生不生不生生不生生生。如不到</a><a name="0733b16" id="0733b16">到不到不到到不到到到。世尊。云何不生</a><a name="0733b17" id="0733b17">生。善男子。安住世谛初出胎时。是名不生</a><a name="0733b18" id="0733b18">生。云何不生不生。善男子。是大涅槃无有</a><a name="0733b19" id="0733b19">生相。是名不生不生。云何生不生。善男子。</a><a name="0733b20" id="0733b20">世谛死时是名生不生。云何生生。善男子。</a><a name="0733b21" id="0733b21">一切凡夫是名生生。何以故。生生不断故。</a><a name="0733b22" id="0733b22">一切有漏念念生故。是名生生。四住菩萨名</a><a name="0733b23" id="0733b23">生不生。何以故。生自在故是名生不生。善</a><a name="0733b24" id="0733b24">男子。是名内法。云何外法。未生生。未生未</a><a name="0733b25" id="0733b25">生。生未生。生生。善男子。譬如种子未生</a><a name="0733b26" id="0733b26">牙时。得四大和合人功作业然后乃生。是</a><a name="0733b27" id="0733b27">名未生生。云何未生未生。譬如败种及未</a><a name="0733b28" id="0733b28">遇缘。如是等辈名未生未生。云何生未生。</a><a name="0733b29" id="0733b29">如牙生已而不增长。是名生未生。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120733a.htm'><img src='up.gif' border=0></a>
<a href='T120733c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>