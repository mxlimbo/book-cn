<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0812a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷31)</font> 迦叶菩萨品第二十四之一 <font face='Arial'>T12, p0812a</h2></font><hr>
<span class='old'>
</a><a name="0811c28" id="0811c28">欲见曼陀罗花。时提婆达多即便往至三十</a><a name="0811c29" id="0811c29">三天。从彼天人而求索之。其福尽故都无</span><a name="0812a01" id="0812a01">与者。既不得花作是思惟。曼陀罗树无我</a><a name="0812a02" id="0812a02">我所。我若自取当有何罪。即前欲取便失</a><a name="0812a03" id="0812a03">神通。还见己身在王舍城。心生惭愧不</a><a name="0812a04" id="0812a04">能复见善见太子。复作是念。我今当往至</a><a name="0812a05" id="0812a05">如来所求索大众。佛若听者我当随意教</a><a name="0812a06" id="0812a06">诏敕使舍利弗等。尔时提婆达多便来我所</a><a name="0812a07" id="0812a07">作如是言。唯愿如来。以此大众付嘱于</a><a name="0812a08" id="0812a08">我。我当种种说法教化令其调伏。我言。痴</a><a name="0812a09" id="0812a09">人。舍利弗等聪明大智世所信伏。我犹不</a><a name="0812a10" id="0812a10">以大众付嘱。况汝痴人食唾者乎。时提婆</a><a name="0812a11" id="0812a11">达复于我所倍生恶心。作如是言。瞿昙。</a><a name="0812a12" id="0812a12">汝今虽复调伏大众。势亦不久当见磨灭。</a><a name="0812a13" id="0812a13">作是语已。大地即时六返震动。提婆达多</a><a name="0812a14" id="0812a14">寻时躄地。于其身边出大暴风。吹诸尘土</a><a name="0812a15" id="0812a15">而污坌之。提婆达多见恶相已。复作是言。</a><a name="0812a16" id="0812a16">若我此身现世必入阿鼻地狱。我要当报如</a><a name="0812a17" id="0812a17">是大怨。时提婆达多寻起往至善见太子</a><a name="0812a18" id="0812a18">所。善见见已即问。圣人。何故颜容憔悴有忧</a><a name="0812a19" id="0812a19">色耶。提婆达言。我常如是汝不知乎。善见</a><a name="0812a20" id="0812a20">答言。愿说其意何因缘尔。提婆达言。我今</a><a name="0812a21" id="0812a21">与汝极成亲爱。外人骂汝以为非理。我闻</a><a name="0812a22" id="0812a22">是事岂得不忧。善见太子复作是言。国人</a><a name="0812a23" id="0812a23">云何骂辱于我。提婆达言。国人骂汝为未</a><a name="0812a24" id="0812a24">生怨。善见复言。何故名我为未生怨。谁作</a><a name="0812a25" id="0812a25">此名。提婆达言。汝未生时一切相师皆作是</a><a name="0812a26" id="0812a26">言。是儿生已当杀其父。是故外人皆悉号</a><a name="0812a27" id="0812a27">汝为未生怨。一切内人护汝心故。谓为善</a><a name="0812a28" id="0812a28">见。韦提夫人闻是语已。既生汝身于高</a><a name="0812a29" id="0812a29">楼上。弃之于地坏汝一指。以是因缘人复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120811c.htm'><img src='up.gif' border=0></a>
<a href='T120812b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>