<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0792b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷28)</font> 师子吼菩萨品第二十三之一 <font face='Arial'>T12, p0792b</h2></font><hr>
<span class='old'>
</a><a name="0792a28" id="0792a28">无十相故。何等为十。所谓色相声相香味</a><a name="0792a29" id="0792a29">触相生住坏相男相女相。是名十相。无如</span><a name="0792b01" id="0792b01">是相故名无相。善男子。夫着相者则能生</a><a name="0792b02" id="0792b02">痴痴故生爱。爱故系缚。系缚故受生。生故</a><a name="0792b03" id="0792b03">有死。死故无常。不着相者则不生痴。不</a><a name="0792b04" id="0792b04">生痴故则无有爱。无有爱故则无系缚。</a><a name="0792b05" id="0792b05">无系缚故则不受生。不受生故则无有</a><a name="0792b06" id="0792b06">死。无有死故则名为常。以是义故涅槃名</a><a name="0792b07" id="0792b07">常</a><a name="0792b08" id="0792b08"><p>师子吼言。世尊。何等比丘能断十相。佛言。</a><a name="0792b09" id="0792b09">善男子。若有比丘。时时修习三种相者则</a><a name="0792b10" id="0792b10">断十相。时时修习三昧定相。时时修习智</a><a name="0792b11" id="0792b11">慧之相。时时修习舍相。是名三相</a><a name="0792b12" id="0792b12"><p>师子吼言。世尊。云何名为定慧舍相定。是三</a><a name="0792b13" id="0792b13">昧者一切众生皆有三昧。云何方言修习三</a><a name="0792b14" id="0792b14">昧。若心在一境则名三昧。若更余缘则不</a><a name="0792b15" id="0792b15">名三昧。如其不定非一切智。非一切智云</a><a name="0792b16" id="0792b16">何名定。若以一行得三昧者。其余诸行亦</a><a name="0792b17" id="0792b17">非三昧。若非三昧则非一切智。若非一切</a><a name="0792b18" id="0792b18">智云何名三昧。慧舍二相亦复如是</a><a name="0792b19" id="0792b19"><p>佛言。善男子。如汝所言。缘于一境得名</a><a name="0792b20" id="0792b20">三昧。其余诸缘不名三昧。是义不然。何以</a><a name="0792b21" id="0792b21">故。如是余缘亦一境故。行亦如是。又言众</a><a name="0792b22" id="0792b22">生先有三昧不须修者。是亦不然。所以者</a><a name="0792b23" id="0792b23">何。言三昧者名善三昧。一切众生真实未</a><a name="0792b24" id="0792b24">有。云何而言不须修习。以住如是善三</a><a name="0792b25" id="0792b25">昧中观一切法。名善慧相。不见三昧智慧</a><a name="0792b26" id="0792b26">异相。是名舍相。复次善男子。若取色相不</a><a name="0792b27" id="0792b27">能观色常无常相是名三昧。若能观色常</a><a name="0792b28" id="0792b28">无常相。是名慧相。三昧慧等观一切法。是</a><a name="0792b29" id="0792b29">名舍相。善男子。如善御驾驷迟疾得所。迟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120792a.htm'><img src='up.gif' border=0></a>
<a href='T120792c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>