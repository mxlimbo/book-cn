<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0796a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷29)</font> 师子吼菩萨品第二十三之一 <font face='Arial'>T12, p0796a</h2></font><hr>
<span class='old'>
</a><a name="0795c28" id="0795c28">大苦恼。业果若尔则无修道解脱涅槃。人作</a><a name="0795c29" id="0795c29">人受。婆罗门作婆罗门受。若如是者则不应</span><a name="0796a01" id="0796a01">有下姓下有。人应常人。婆罗门应常婆罗</a><a name="0796a02" id="0796a02">门。小时作业应小时受。不应中年及老时</a><a name="0796a03" id="0796a03">受。老时作恶生地狱中。地狱初身不应便</a><a name="0796a04" id="0796a04">受。应待老时然后乃受。若老时不杀不应</a><a name="0796a05" id="0796a05">壮年得寿。若无壮寿云何至老。业无失故。</a><a name="0796a06" id="0796a06">业若无失。云何而有修道涅槃。善男子。业</a><a name="0796a07" id="0796a07">有二种。定以不定。定业有二。一者报定。二</a><a name="0796a08" id="0796a08">者时定。或有报定而时不定缘合则受。或</a><a name="0796a09" id="0796a09">三时受。所谓现受生受后受。善男子。若定心</a><a name="0796a10" id="0796a10">作善恶等业。作已深生信心欢喜。若发</a><a name="0796a11" id="0796a11">誓愿供养三宝。是名定业。善男子。智者</a><a name="0796a12" id="0796a12">善根深固难动。是故能令重业为轻。愚</a><a name="0796a13" id="0796a13">痴之人不善深厚。能令轻业而作重报。以</a><a name="0796a14" id="0796a14">是义故。一切诸业不名决定。菩萨摩诃</a><a name="0796a15" id="0796a15">萨无地狱业。为众生故发大誓愿生地狱</a><a name="0796a16" id="0796a16">中</a><a name="0796a17" id="0796a17"><p>善男子。往昔众生寿百年时。恒沙众生受地</a><a name="0796a18" id="0796a18">狱报。我见是已即发大愿受地狱身。菩萨</a><a name="0796a19" id="0796a19">尔时实无是业。为众生故受地狱果。我于</a><a name="0796a20" id="0796a20">尔时在地狱中经无量岁。为诸罪人广开</a><a name="0796a21" id="0796a21">分别十二部经。诸人闻已坏恶果报令地</a><a name="0796a22" id="0796a22">狱空。除一阐提。是名菩萨摩诃萨非现生</a><a name="0796a23" id="0796a23">后受是恶业。复次善男子。是贤劫中无量众</a><a name="0796a24" id="0796a24">生。堕畜生中受恶业果。我见是已复发誓</a><a name="0796a25" id="0796a25">愿。为欲说法度众生故。或作獐鹿罴鸽</a><a name="0796a26" id="0796a26">猕猴龙蛇金翅鱼鳖狐兔牛马之身。善男</a><a name="0796a27" id="0796a27">子。菩萨摩诃萨实无如是畜生恶业。以大</a><a name="0796a28" id="0796a28">愿力为众生故现受是身。是名菩萨摩诃</a><a name="0796a29" id="0796a29">萨非现生后受是恶业。复次善男子。是贤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120795c.htm'><img src='up.gif' border=0></a>
<a href='T120796b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>