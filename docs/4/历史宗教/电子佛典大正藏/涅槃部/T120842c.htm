<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0842c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷35)</font> 憍陈如品第二十五之一 <font face='Arial'>T12, p0842c</h2></font><hr>
<span class='old'>
</a><a name="0842b28" id="0842b28">应如是。善男子。是故一切众生法与非法</a><a name="0842b29" id="0842b29">若如是者。所得果报亦应不异。善男子。从</span><a name="0842c01" id="0842c01">子出果是子终不思惟分别。我唯当作婆</a><a name="0842c02" id="0842c02">罗门果。不与刹利毗舍首陀而作果也。何</a><a name="0842c03" id="0842c03">以故。从子出果终不障碍如是四姓。法</a><a name="0842c04" id="0842c04">与非法亦复如是不能分别我唯当与佛</a><a name="0842c05" id="0842c05">得作果。不与天得作果。作天得果。不作</a><a name="0842c06" id="0842c06">佛得果。何以故。业平等故。先尼言。瞿昙。譬</a><a name="0842c07" id="0842c07">如一室有百千灯炷虽有异明则无差。灯。</a><a name="0842c08" id="0842c08">炷别异喻法非法。其明无差喻众生我。佛</a><a name="0842c09" id="0842c09">言。善男子。汝说灯明以喻我者。是义不然。</a><a name="0842c10" id="0842c10">何以故。室异灯异。是灯光明亦在炷边亦</a><a name="0842c11" id="0842c11">遍室中。汝所言我若如是者。法非法边俱</a><a name="0842c12" id="0842c12">应有我。我中亦应有法非法。若法非法无</a><a name="0842c13" id="0842c13">有我者。不得说言遍一切处。若俱有者何</a><a name="0842c14" id="0842c14">得复以炷明为喻。善男子。汝意若谓炷</a><a name="0842c15" id="0842c15">之与明真实别异。何因缘故炷增明盛炷枯</a><a name="0842c16" id="0842c16">明灭。是故不应以法非法喻于灯炷光明</a><a name="0842c17" id="0842c17">无差喻于我也。何以故。法非法我三事即</a><a name="0842c18" id="0842c18">一。先尼言。瞿昙。汝引灯喻是事不吉。何以</a><a name="0842c19" id="0842c19">故。灯喻若吉我已先引。如其不吉何故复说。</a><a name="0842c20" id="0842c20">善男子。我所引喻都亦不作吉以不吉随</a><a name="0842c21" id="0842c21">汝意说。是喻亦说离炷有明。即炷有明。汝</a><a name="0842c22" id="0842c22">心不等故说灯炷喻法非法。明则喻我。是</a><a name="0842c23" id="0842c23">故责汝。炷即是明离炷有明。法即有我我即</a><a name="0842c24" id="0842c24">有法。非法即我我即非法。汝今何故。但受一</a><a name="0842c25" id="0842c25">边不受一边。如是喻者于汝不吉。是故我</a><a name="0842c26" id="0842c26">今还以教汝。善男子。如是喻者即是非喻。</a><a name="0842c27" id="0842c27">是非喻故于我即吉于汝不吉。善男子。汝</a><a name="0842c28" id="0842c28">意若谓若我不吉汝亦不吉。是义不然。何以</a><a name="0842c29" id="0842c29">故。见世间人自刀自害自作他用。汝所引<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120842b.htm'><img src='up.gif' border=0></a>
<a href='T120843a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>