<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0748b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷22)</font> <font face='Arial'>T12, p0748b</h2></font><hr>
<span class='old'>
</a><a name="0748a28" id="0748a28">犹如三千大千世界。以此大身入一尘身。</a><a name="0748a29" id="0748a29">其心尔时亦不随小。声闻缘觉虽能化身</span><a name="0748b01" id="0748b01">令如三千大千世界。而不能以如此大身</a><a name="0748b02" id="0748b02">入微尘身。于此事中尚自不能。况能令心</a><a name="0748b03" id="0748b03">而不随动。是名菩萨心不随身。复次善男</a><a name="0748b04" id="0748b04">子。菩萨摩诃萨以一音声。能令三千大千世</a><a name="0748b05" id="0748b05">界众生悉闻。心终不念令是音声遍诸世</a><a name="0748b06" id="0748b06">界使诸众生昔所不闻而今得闻。而是菩</a><a name="0748b07" id="0748b07">萨亦初不言我令众生昔所不闻而今得</a><a name="0748b08" id="0748b08">闻。菩萨若言因我说法令诸众生不闻者</a><a name="0748b09" id="0748b09">闻。当知是人终不能得阿耨多罗三藐三</a><a name="0748b10" id="0748b10">菩提。何以故。众生不闻我为说者。如此之心</a><a name="0748b11" id="0748b11">是生死心。一切菩萨是心已尽。以是义故。菩</a><a name="0748b12" id="0748b12">萨摩诃萨所有身心不相随逐。善男子。一切</a><a name="0748b13" id="0748b13">凡夫身心相随。菩萨不尔。为化众生故虽</a><a name="0748b14" id="0748b14">现身小心亦不小。何以故。诸菩萨等所有</a><a name="0748b15" id="0748b15">心性常广大故。虽现大身心亦不大。云何</a><a name="0748b16" id="0748b16">大身。身如三千大千世界。云何小心行婴儿</a><a name="0748b17" id="0748b17">行。以是义故心不随身菩萨摩诃萨已于</a><a name="0748b18" id="0748b18">无量阿僧祇劫。远酒不饮而心亦动。心无</a><a name="0748b19" id="0748b19">悲苦身亦流泪。实无恐怖身亦战栗。以是</a><a name="0748b20" id="0748b20">义故。当知菩萨身心自在不相随逐。菩萨</a><a name="0748b21" id="0748b21">摩诃萨唯现一身而诸众生各各见异。复</a><a name="0748b22" id="0748b22">次善男子。云何菩萨摩诃萨修大涅槃。昔所</a><a name="0748b23" id="0748b23">不闻而今得闻。菩萨摩诃萨先取声相。所</a><a name="0748b24" id="0748b24">谓象声马声车声人声贝鼓箫笛歌哭等声。</a><a name="0748b25" id="0748b25">而修习之。以修习故。能闻无量三千大千</a><a name="0748b26" id="0748b26">世界所有地狱音声。复转修习得异耳根。异</a><a name="0748b27" id="0748b27">于声闻缘觉天耳。何以故。二乘所得清净耳</a><a name="0748b28" id="0748b28">根。若依初禅净妙四大。唯闻初禅不闻</a><a name="0748b29" id="0748b29">二禅。乃至四禅亦复如是。虽可一时得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120748a.htm'><img src='up.gif' border=0></a>
<a href='T120748c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>