<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0974a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷1)</font> <font face='Arial'>T12, p0974a</h2></font><hr>
<span class='old'>
</a><a name="0973c28" id="0973c28">圣旨揽拔。得箭还用进佛。目连白佛。云何</a><a name="0973c29" id="0973c29">世尊。为菩萨时挽射放箭。箭彻铁山。用父母</span><a name="0974a01" id="0974a01">力神足力乎。佛告之曰。是父母力非神力也。</a><a name="0974a02" id="0974a02">假用神力。其箭当达无量无限诸佛世界。目</a><a name="0974a03" id="0974a03">连又曰。云何菩萨以父母力射箭乃入铁围</a><a name="0974a04" id="0974a04">太山。道力功德而佐摄取。何以为喻。佛告</a><a name="0974a05" id="0974a05">目连。十凡象力。则不如一正象之力。十正象</a><a name="0974a06" id="0974a06">力。不如一龙象力。十龙象力。不如一大象力。</a><a name="0974a07" id="0974a07">十大象力。不如一术事象力。十术事象力。不</a><a name="0974a08" id="0974a08">如一青象力。十青象力。不如一普妙象力。百</a><a name="0974a09" id="0974a09">普妙象力。不如一大臣象力。百大臣象力。</a><a name="0974a10" id="0974a10">不如一力士力。百力士力。不如一大力士</a><a name="0974a11" id="0974a11">力。百大力士力。不如一上力士力。百上力士</a><a name="0974a12" id="0974a12">力。不如半钩锁力士力。百半钩锁力士力。不</a><a name="0974a13" id="0974a13">如一具足力士力。百具足力士力。不如一大</a><a name="0974a14" id="0974a14">钩锁力士力。百大钩锁力士力。不如一法忍</a><a name="0974a15" id="0974a15">菩萨力。百法忍菩萨力。不如一究竟菩萨力。</a><a name="0974a16" id="0974a16">百究竟菩萨力。不如一生补处菩萨功德之</a><a name="0974a17" id="0974a17">力。适生堕地则行七步。佛言目连。他方世界</a><a name="0974a18" id="0974a18">现在诸佛建立伦土。究竟菩萨之所游处。适</a><a name="0974a19" id="0974a19">生堕地行七步者。其地下至六百八十万由</a><a name="0974a20" id="0974a20">延。尽斯下已乃得水界。各各分别其水渧如</a><a name="0974a21" id="0974a21">车釭。上至梵天承佛威神愍哀众生。世界</a><a name="0974a22" id="0974a22">不损无所娆害。究竟菩萨威神势力巍巍如</a><a name="0974a23" id="0974a23">是。十究竟菩萨力。不如如来至真等正觉力。</a><a name="0974a24" id="0974a24">是谓世尊父母之力。其诸菩萨宿命德本所</a><a name="0974a25" id="0974a25">受之决。亦非神足道力变化。设使菩萨示现</a><a name="0974a26" id="0974a26">神变功德之力。往诣道场坐佛树下。以神足</a><a name="0974a27" id="0974a27">之力一足指。举江河沙等世界先以目前。用</a><a name="0974a28" id="0974a28">置殊异无量无限诸佛国土。其于众生无。所</a><a name="0974a29" id="0974a29">娆害。是为菩萨神德变化足一指力。如来神<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120973c.htm'><img src='up.gif' border=0></a>
<a href='T120974b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>