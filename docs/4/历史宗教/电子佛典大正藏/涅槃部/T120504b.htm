<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0504b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷24)</font> 光明遍照高贵德王菩萨品第十之一 <font face='Arial'>T12, p0504b</h2></font><hr>
<span class='old'>
</a><a name="0504a28" id="0504a28">随于身</a><a name="0504a29" id="0504a29"><p>云何名为身随于心。所谓去来坐卧修行施</span><a name="0504b01" id="0504b01">戒忍辱精进。愁恼之人身则羸悴。欢喜之人</a><a name="0504b02" id="0504b02">身则肥鲜。恐怖之人身体战动。专心听法身</a><a name="0504b03" id="0504b03">则怡悦。悲泣之人涕泪横流。是则名为身随</a><a name="0504b04" id="0504b04">于心。菩萨不尔。于身心中俱得自在。是则名</a><a name="0504b05" id="0504b05">为昔所不得而今得之</a><a name="0504b06" id="0504b06"><p>复次善男子。菩萨摩诃萨所现身相犹如微</a><a name="0504b07" id="0504b07">尘。以此微身悉能遍至无量无边恒河沙等</a><a name="0504b08" id="0504b08">诸佛世界无所障碍。而心常定初不移动。是</a><a name="0504b09" id="0504b09">则名为心不随身</a><a name="0504b10" id="0504b10"><p>是亦名为昔所不到而今能到。何以复名昔</a><a name="0504b11" id="0504b11">所不到而今能到。一切声闻辟支佛等所不</a><a name="0504b12" id="0504b12">能到菩萨能到。是故名为昔所不到而今能</a><a name="0504b13" id="0504b13">到一切声闻辟支佛等。虽以神通不能变身</a><a name="0504b14" id="0504b14">如细微尘。遍至无量恒河沙等诸佛世界。声</a><a name="0504b15" id="0504b15">闻缘觉身若动时心亦随动。菩萨不尔。心虽</a><a name="0504b16" id="0504b16">不动身无不至。是名菩萨心不随身。复次善</a><a name="0504b17" id="0504b17">男子。菩萨化身犹如三千大千世界。以此大</a><a name="0504b18" id="0504b18">身入一尘身。其心尔时亦不随小。声闻缘觉</a><a name="0504b19" id="0504b19">虽能化身令如三千大千世界。而不能以如</a><a name="0504b20" id="0504b20">此大身入微尘身。于此事中尚自不能。况能</a><a name="0504b21" id="0504b21">令心而不随动。是名菩萨心不随身。复次善</a><a name="0504b22" id="0504b22">男子。菩萨摩诃萨以一音声能令三千大千</a><a name="0504b23" id="0504b23">世界众生悉闻。心终不念令是音声遍诸世</a><a name="0504b24" id="0504b24">界。使诸众生昔所不闻而今得闻。而是菩萨</a><a name="0504b25" id="0504b25">亦初不言我令众生昔所不闻而今得闻。菩</a><a name="0504b26" id="0504b26">萨若言因我说法令诸众生不闻闻者。当知</a><a name="0504b27" id="0504b27">是人终不能得阿耨多罗三藐三菩提。何以</a><a name="0504b28" id="0504b28">故。众生不闻我为说者。如此之心是生死心。</a><a name="0504b29" id="0504b29">一切菩萨是心已尽。以是义故。菩萨摩诃萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120504a.htm'><img src='up.gif' border=0></a>
<a href='T120504c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>