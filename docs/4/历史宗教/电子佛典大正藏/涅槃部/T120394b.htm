<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0394b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷5)</font> <font face='Arial'>T12, p0394b</h2></font><hr>
<span class='old'>
</a><a name="0394a28" id="0394a28">处。无异处者即真解脱。真解脱者即是如来。</a><a name="0394a29" id="0394a29">又解脱者名曰知足。譬如饥人值遇甘馔食</span><a name="0394b01" id="0394b01">之无厌。解脱不尔如食乳糜更无所须。更</a><a name="0394b02" id="0394b02">无所须喻真解脱。真解脱者即是如来。又解</a><a name="0394b03" id="0394b03">脱者名曰断绝。如人被缚断缚得脱。解脱亦</a><a name="0394b04" id="0394b04">尔断绝一切疑心结缚。如是断疑即真解脱。</a><a name="0394b05" id="0394b05">真解脱者即是如来。又解脱者名到彼岸。譬</a><a name="0394b06" id="0394b06">如大河有此彼岸。解脱不尔虽无此岸而有</a><a name="0394b07" id="0394b07">彼岸。有彼岸者即真解脱。真解脱者即是如</a><a name="0394b08" id="0394b08">来。又解脱者名曰默然。譬如大海其水沆</a><a name="0394b09" id="0394b09">涨多诸音声。解脱不尔如是解脱即是如来。</a><a name="0394b10" id="0394b10">又解脱者名曰美妙。譬如众药杂呵梨勒其</a><a name="0394b11" id="0394b11">味则苦。解脱不尔味如甘露。味如甘露喻</a><a name="0394b12" id="0394b12">真解脱。真解脱者即是如来。又解脱者除诸</a><a name="0394b13" id="0394b13">烦恼。譬如良医和合诸药善疗众病。解脱亦</a><a name="0394b14" id="0394b14">尔能除烦恼。除烦恼者即真解脱。真解脱者</a><a name="0394b15" id="0394b15">即是如来。又解脱者名曰无迮。譬如小舍不</a><a name="0394b16" id="0394b16">容多人。解脱不尔多所容受。多所容受即真</a><a name="0394b17" id="0394b17">解脱。真解脱者即是如来。又解脱者名灭</a><a name="0394b18" id="0394b18">诸爱不杂淫欲。譬如女人多诸爱欲。解脱</a><a name="0394b19" id="0394b19">不尔如是解脱即是如来。如来如是无有贪</a><a name="0394b20" id="0394b20">欲嗔恚愚痴憍慢等结。又解脱者名曰无爱。</a><a name="0394b21" id="0394b21">爱有二种。一者饿鬼爱。二者法爱。真解脱</a><a name="0394b22" id="0394b22">者离饿鬼爱。怜愍众生故有法爱。如是法爱</a><a name="0394b23" id="0394b23">即真解脱。真解脱者即是如来。又解脱者离</a><a name="0394b24" id="0394b24">我我所。如是解脱即是如来。如来者即是法</a><a name="0394b25" id="0394b25">也。又解脱者即是灭尽离诸有贪。如是解脱</a><a name="0394b26" id="0394b26">即是如来。如来者即是法也。又解脱者即</a><a name="0394b27" id="0394b27">是救护。能救一切诸怖畏者。如是解脱即</a><a name="0394b28" id="0394b28">是如来。如来者即是法也。又解脱者即是</a><a name="0394b29" id="0394b29">归处。若有归依如是解脱不求余依。譬如有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120394a.htm'><img src='up.gif' border=0></a>
<a href='T120394c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>