<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0646c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷7)</font> 邪正品第九 <font face='Arial'>T12, p0646c</h2></font><hr>
<span class='old'>
</a><a name="0646b28" id="0646b28">与汝等俱当安住如来道地。成阿耨多罗</a><a name="0646b29" id="0646b29">三藐三菩提。尽无量亿诸烦恼结。作是说</span><a name="0646c01" id="0646c01">者。是人不名堕过人法。名为菩萨。若言</a><a name="0646c02" id="0646c02">有犯突吉罗者。忉利天上日月岁数八百万</a><a name="0646c03" id="0646c03">岁。堕地狱中受诸罪报。何况故犯偷兰遮</a><a name="0646c04" id="0646c04">罪。此大乘中若有比丘犯偷兰遮不应亲</a><a name="0646c05" id="0646c05">近。何等名为大乘经中偷兰遮罪。若有长</a><a name="0646c06" id="0646c06">者。造立佛寺以诸花鬘用供养佛。有比</a><a name="0646c07" id="0646c07">丘见花贯中缕不问辄取。名偷兰遮。若知</a><a name="0646c08" id="0646c08">不知亦如是犯。若以贪心破坏佛塔犯偷</a><a name="0646c09" id="0646c09">兰遮。如是之人不应亲近。若王大臣见塔</a><a name="0646c10" id="0646c10">朽故。为欲修补供养舍利。于是塔中。或得</a><a name="0646c11" id="0646c11">珍宝即寄比丘。比丘得已自在而用。如是</a><a name="0646c12" id="0646c12">比丘名为不净。多起斗诤。善优婆塞不</a><a name="0646c13" id="0646c13">应亲近供养恭敬。如是比丘名为无根。名</a><a name="0646c14" id="0646c14">为二根。名不定根。不定根者。欲贪女时身</a><a name="0646c15" id="0646c15">即为女。欲贪男时身即为男。如是比丘名</a><a name="0646c16" id="0646c16">为恶根。不名为男不名为女。不名出家</a><a name="0646c17" id="0646c17">不名在家。如是比丘不应亲近供养恭敬。</a><a name="0646c18" id="0646c18">于佛法中沙门法者。应生悲心覆育众生。</a><a name="0646c19" id="0646c19">乃至螘子应施无畏。是沙门法。远离饮酒</a><a name="0646c20" id="0646c20">乃至嗅香。是沙门法。不得妄语乃至梦中</a><a name="0646c21" id="0646c21">不念妄语。是沙门法。不生欲心乃至梦</a><a name="0646c22" id="0646c22">中。亦复如是。是沙门法</a><a name="0646c23" id="0646c23"><p>迦叶菩萨白佛言。世尊。若有比丘梦行淫</a><a name="0646c24" id="0646c24">欲。是犯戒不</a><a name="0646c25" id="0646c25"><p>佛言不也。应于淫欲生臭秽想乃至不生</a><a name="0646c26" id="0646c26">一念净想。远离女人烦恼爱想。若梦行淫寤</a><a name="0646c27" id="0646c27">应生悔。比丘乞食受供养时。应如饥世</a><a name="0646c28" id="0646c28">食子肉想。若生淫欲应疾舍离。如是法门</a><a name="0646c29" id="0646c29">当知是佛所说经律。若有随顺魔所说者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120646b.htm'><img src='up.gif' border=0></a>
<a href='T120647a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>