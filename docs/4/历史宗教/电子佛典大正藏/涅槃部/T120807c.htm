<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0807c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷31)</font> 迦叶菩萨品第二十四之一 <font face='Arial'>T12, p0807c</h2></font><hr>
<span class='old'>
</a><a name="0807b28" id="0807b28">易。欲令是人必堕阿鼻无有是处。我言。</a><a name="0807b29" id="0807b29">痴人。汝常不闻诸佛如来诚言无二。我虽</span><a name="0807c01" id="0807c01">为是善星说法。而彼绝无信受之心。善男</a><a name="0807c02" id="0807c02">子。我于一时与善星比丘住王舍城。尔时</a><a name="0807c03" id="0807c03">城中有一尼干名曰苦得。常作是言。众生</a><a name="0807c04" id="0807c04">烦恼无因无缘。众生解脱亦无因缘。善星</a><a name="0807c05" id="0807c05">比丘复作是言。世尊。世间若有阿罗汉者</a><a name="0807c06" id="0807c06">苦得为上。我言。痴人。苦得尼干实非罗汉。</a><a name="0807c07" id="0807c07">不能解了阿罗汉道。善星复言。何故罗汉</a><a name="0807c08" id="0807c08">于阿罗汉而生嫉妒。我言。痴人。我于罗</a><a name="0807c09" id="0807c09">汉不生嫉妒而汝自生恶邪见耳。若言</a><a name="0807c10" id="0807c10">苦得是罗汉者。却后七日当患宿食腹痛</a><a name="0807c11" id="0807c11">而死。死已生于食吐鬼中。其同学辈当舁</a><a name="0807c12" id="0807c12">其尸置寒林中。尔时善星即往苦得尼干子</a><a name="0807c13" id="0807c13">所语言。长老。汝今知不。沙门瞿昙记汝七</a><a name="0807c14" id="0807c14">日当患宿食腹痛而死。死已生于食吐鬼</a><a name="0807c15" id="0807c15">中。同学同师当舁汝尸置寒林中。长老。</a><a name="0807c16" id="0807c16">好善思惟作诸方便。当令瞿昙堕妄语中。</a><a name="0807c17" id="0807c17">尔时苦得闻是语已即便断食。从初一日</a><a name="0807c18" id="0807c18">乃至六日。满七日已便食黑蜜。食黑蜜已</a><a name="0807c19" id="0807c19">复饮冷水。饮冷水已腹痛而终。终已同学</a><a name="0807c20" id="0807c20">舁其尸丧置寒林中。即受食吐饿鬼之形</a><a name="0807c21" id="0807c21">在其尸边。善星比丘闻是事已至寒林中。</a><a name="0807c22" id="0807c22">见苦得身受食吐形在其尸边踡脊蹲</a><a name="0807c23" id="0807c23">地。善星语言。大德死耶。苦得答言。我已死</a><a name="0807c24" id="0807c24">矣。云何死耶。答言。因腹痛死。谁出汝尸。答</a><a name="0807c25" id="0807c25">言。同学出置何处。答言。痴人。汝今不识是</a><a name="0807c26" id="0807c26">寒林耶。得何等身。答言。我得食吐鬼身。善</a><a name="0807c27" id="0807c27">星谛听如来善语真语时语义语法语。善星。</a><a name="0807c28" id="0807c28">如来口出如是实语。汝于尔时云何不信。</a><a name="0807c29" id="0807c29">若有众生不信如来真实语者。彼亦当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120807b.htm'><img src='up.gif' border=0></a>
<a href='T120808a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>