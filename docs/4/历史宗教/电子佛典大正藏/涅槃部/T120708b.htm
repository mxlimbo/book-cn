<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0708b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷15)</font> <font face='Arial'>T12, p0708b</h2></font><hr>
<span class='old'>
</a><a name="0708a28" id="0708a28">道道者名为无常。内道道者名之为常。声</a><a name="0708a29" id="0708a29">闻缘觉所有菩提。名为无常。菩萨诸佛所有</span><a name="0708b01" id="0708b01">菩提。名之为常。外解脱者名为无常。内解</a><a name="0708b02" id="0708b02">脱者名之为常。善男子。道与菩提及以涅</a><a name="0708b03" id="0708b03">槃悉名为常。一切众生常为无量烦恼所</a><a name="0708b04" id="0708b04">覆。无慧眼故不能得见。而诸众生为欲</a><a name="0708b05" id="0708b05">见故修戒定慧。以修行故见道菩提及以涅</a><a name="0708b06" id="0708b06">槃。是名菩萨得道菩提及涅槃也。道之性</a><a name="0708b07" id="0708b07">相实不生灭。以是义故不可捉持。善男子。</a><a name="0708b08" id="0708b08">道者虽无色像可见称量可知。而实有用。</a><a name="0708b09" id="0708b09">善男子。如众生心虽非是色非长非短非</a><a name="0708b10" id="0708b10">粗非细非缚非解非是见法而亦是有。以</a><a name="0708b11" id="0708b11">是义故。我为须达说言长者心为城主。</a><a name="0708b12" id="0708b12">长者若不护心则不护身口。若护心者则</a><a name="0708b13" id="0708b13">护身口。以不善护是身口故。令诸众生</a><a name="0708b14" id="0708b14">到三恶趣。护身口者则令众生得人天涅</a><a name="0708b15" id="0708b15">槃得名真实。其不得者名不真实。善男子。</a><a name="0708b16" id="0708b16">道与菩提及以涅槃亦复如是。亦有亦常。</a><a name="0708b17" id="0708b17">如其无者云何能断一切烦恼。以其有故</a><a name="0708b18" id="0708b18">一切菩萨了了见知。善男子。见有二种。一相</a><a name="0708b19" id="0708b19">貌见。二了了见。云何相貌见。如远见烟名</a><a name="0708b20" id="0708b20">为见火。实不见火。虽不见火亦非虚妄。</a><a name="0708b21" id="0708b21">见空中鹤便言见水。虽不见水亦非虚</a><a name="0708b22" id="0708b22">妄。如见花叶便言见根。虽不见根亦非</a><a name="0708b23" id="0708b23">虚妄。如人遥见篱间牛角。便言见牛。虽不</a><a name="0708b24" id="0708b24">见牛亦非虚妄。如见女人怀妊便言见</a><a name="0708b25" id="0708b25">欲。虽不见欲亦非虚妄。如见树生叶便</a><a name="0708b26" id="0708b26">言见水。虽不见水亦非虚妄。又如见云</a><a name="0708b27" id="0708b27">便言见雨。虽不见雨。亦非虚妄。如见身</a><a name="0708b28" id="0708b28">业及以口业便言见心。虽不见心亦非虚</a><a name="0708b29" id="0708b29">妄。是名相貌见。云何了了见。如眼见色。善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120708a.htm'><img src='up.gif' border=0></a>
<a href='T120708c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>