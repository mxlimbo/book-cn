<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0712b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷16)</font> <font face='Arial'>T12, p0712b</h2></font><hr>
<span class='old'>
</a><a name="0712a28" id="0712a28">众生说解脱法。自渡无边生死大河。复</a><a name="0712a29" id="0712a29">令众生皆悉得渡。自得无畏复教众生令</span><a name="0712b01" id="0712b01">无怖畏。自既涅槃复为众生演大涅槃。是</a><a name="0712b02" id="0712b02">故号佛为无上师。天者名昼。天上昼长夜</a><a name="0712b03" id="0712b03">短。是故名天。又复天者名无愁恼常受快</a><a name="0712b04" id="0712b04">乐。是故名天。又复天者名为灯明。能破黑</a><a name="0712b05" id="0712b05">闇而为大明。是故名天。亦以能破恶业黑</a><a name="0712b06" id="0712b06">闇。得诸善业而生天上。是故名天。又复</a><a name="0712b07" id="0712b07">天者名吉。以吉祥故得名为天。又复天者</a><a name="0712b08" id="0712b08">名日。日有光明故名日为天。以是义故</a><a name="0712b09" id="0712b09">名为天也。人者名日能多恩义。又复人者</a><a name="0712b10" id="0712b10">身口柔软。又复人者名有憍慢。又复人者能</a><a name="0712b11" id="0712b11">破憍慢。善男子。诸佛虽为一切众生无上</a><a name="0712b12" id="0712b12">大师。然经中说为天人师。何以故。善男子。</a><a name="0712b13" id="0712b13">诸众生中唯天与人。能发阿耨多罗三藐三</a><a name="0712b14" id="0712b14">菩提心。能修十善业道。能得须陀洹果斯陀</a><a name="0712b15" id="0712b15">含果阿那含果阿罗汉果辟支佛道。得阿耨</a><a name="0712b16" id="0712b16">多罗三藐三菩提。是故号佛为天人师。云何</a><a name="0712b17" id="0712b17">为佛。佛者名觉。既自觉悟复能觉他。善男</a><a name="0712b18" id="0712b18">子。譬如有人觉知有贼贼无能为。菩萨摩</a><a name="0712b19" id="0712b19">诃萨能觉一切无量烦恼。既觉了已。令诸烦</a><a name="0712b20" id="0712b20">恼无所能为。是故名佛。以是觉故不生不</a><a name="0712b21" id="0712b21">老不病不死。是故名佛。婆伽婆者。婆伽名</a><a name="0712b22" id="0712b22">破。婆名烦恼。能破烦恼故名婆伽婆。又能</a><a name="0712b23" id="0712b23">成就诸善法故。又能善解诸法义故。有大</a><a name="0712b24" id="0712b24">功德无能胜故。有大名闻遍十方故。又</a><a name="0712b25" id="0712b25">能种种大慧施故。又于无量阿僧祇劫吐</a><a name="0712b26" id="0712b26">女根故。善男子。若男若女能如是念佛者。</a><a name="0712b27" id="0712b27">若行若住若坐若卧若昼若夜若明若闇。常</a><a name="0712b28" id="0712b28">得不离见佛世尊。善男子。何故名为如来</a><a name="0712b29" id="0712b29">应正遍知乃至婆伽婆而有如是无量功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120712a.htm'><img src='up.gif' border=0></a>
<a href='T120712c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>