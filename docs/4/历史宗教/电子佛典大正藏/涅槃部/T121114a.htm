<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0391 般泥洹后灌腊经 1114a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 391 般泥洹后灌腊经</font> <font face='Arial'>(卷1)</font> <font face='Arial'>T12, p1114a</h2></font><hr>
<span class='old'>
<p><p><p></span><a name="1114a01" id="1114a01"></a><a name="1114a02" id="1114a02"><p><b>　　<A NAME="n593"></A>No. 391</b></a><a name="1114a03" id="1114a03"><p class='juan'>
般泥洹后灌腊经</p>
</a><a name="1114a04" id="1114a04"></a><a name="1114a05" id="1114a05"><p><span class='byline'>　　　　西晋月氏国三藏竺法护译</span><br></a><a name="1114a06" id="1114a06"><p>闻如是。一时佛在舍卫国祇树给孤独园。与</a><a name="1114a07" id="1114a07">摩诃比丘僧诸天人民共。会坐说经。阿难前</a><a name="1114a08" id="1114a08">长跪叉手白佛言。天中之天。欲有所问。愿佛</a><a name="1114a09" id="1114a09">说之。若佛般泥洹后。四辈弟子比丘比丘尼</a><a name="1114a10" id="1114a10">优婆塞优婆夷。四月八日七月十五日。灌腊</a><a name="1114a11" id="1114a11">当何所用。佛语阿难。灌腊佛者。是福愿人之</a><a name="1114a12" id="1114a12">度者。各自减钱宝。割取珍爱用求度世之福。</a><a name="1114a13" id="1114a13">当给寺然灯烧香用作经像。若供养师。施与</a><a name="1114a14" id="1114a14">贫穷。可设斋会。不可贳许。然后不出。此为</a><a name="1114a15" id="1114a15">现世负佛。自是心口所作当得妄语之罪。所</a><a name="1114a16" id="1114a16">以者何。为佛投槃作礼。以五种香水手自浴</a><a name="1114a17" id="1114a17">佛师。哒嚫咒愿。当此之时天龙鬼神皆明证</a><a name="1114a18" id="1114a18">知。此人出五家财物。侵妻子分用求福利。而</a><a name="1114a19" id="1114a19">反不出。当有五罪入三恶道。何等为五。一者</a><a name="1114a20" id="1114a20">财物日减。二者喜忘遗。三者治生所向无利。</a><a name="1114a21" id="1114a21">四者入太山地狱中被考治苦痛难言。五者</a><a name="1114a22" id="1114a22">后世来生。或作奴婢牛马骡驴骆驼。或作猪</a><a name="1114a23" id="1114a23">羊。是为五。更罪三恶。一者为入薜荔中作饿</a><a name="1114a24" id="1114a24">鬼。二者入禽兽作畜生。三者泥犁中当更十</a><a name="1114a25" id="1114a25">八地狱。罪不可数。七月十五日。自向七世父</a><a name="1114a26" id="1114a26">母五种亲属。有堕恶道勤苦剧者。因佛作礼</a><a name="1114a27" id="1114a27">福。欲令解脱忧苦。名为灌腊。佛者天上天下</a><a name="1114a28" id="1114a28">三界之王。不食世间人民也。其物皆众僧分</a><a name="1114a29" id="1114a29">之不应独取。是为大罪。若无僧可分。施贫穷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121113c.htm'><img src='up.gif' border=0></a>
<a href='T121114b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>