<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0681b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷11)</font> 圣行品第十九之一 <font face='Arial'>T12, p0681b</h2></font><hr>
<span class='old'>
</a><a name="0681a28" id="0681a28">见有人当受千罚初一下时已生乐想。若</a><a name="0681a29" id="0681a29">不生者云何说言于下苦中而生乐想。佛</span><a name="0681b01" id="0681b01">告迦叶。如是如是。如汝所说。以是义故</a><a name="0681b02" id="0681b02">无有乐想。何以故。犹如彼人当受千罚</a><a name="0681b03" id="0681b03">受一下已即得脱者。是人尔时便生乐想。</a><a name="0681b04" id="0681b04">是故当知。于无乐中妄生乐想。迦叶言。世</a><a name="0681b05" id="0681b05">尊。彼人不以一下生于乐想。以得脱故而</a><a name="0681b06" id="0681b06">生乐想。迦叶。是故我昔为释摩男说五阴</a><a name="0681b07" id="0681b07">中乐实不虚也。迦叶。有三受三苦。三受者。</a><a name="0681b08" id="0681b08">所谓乐受苦受不苦不乐受。三苦者。所谓苦</a><a name="0681b09" id="0681b09">苦行苦坏苦。善男子。苦受者名为三苦。所谓</a><a name="0681b10" id="0681b10">苦苦行苦坏苦。余二受者所谓行苦坏苦。善</a><a name="0681b11" id="0681b11">男子。以是因缘生死之中实有乐受。菩萨</a><a name="0681b12" id="0681b12">摩诃萨以苦乐性不相舍离。是故说言一</a><a name="0681b13" id="0681b13">切皆苦。善男子。生死之中实无有乐。但诸</a><a name="0681b14" id="0681b14">佛菩萨随顺世间说言有乐。迦叶菩萨白</a><a name="0681b15" id="0681b15">佛言。世尊。诸佛菩萨若随俗说是虚妄否。</a><a name="0681b16" id="0681b16">如佛所说。修行善者则受乐报。持戒安乐</a><a name="0681b17" id="0681b17">身不受苦。乃至众事已办是为最乐。如是</a><a name="0681b18" id="0681b18">等经所说乐受是虚妄否。若是虚妄诸佛世</a><a name="0681b19" id="0681b19">尊久于无量百千万亿阿僧祇劫。修菩提道</a><a name="0681b20" id="0681b20">已离妄语。今作是说其义云何。佛言。善男</a><a name="0681b21" id="0681b21">子。如上所说诸受乐偈。即是菩提道之根</a><a name="0681b22" id="0681b22">本。亦能长养阿耨多罗三藐三菩提。以是</a><a name="0681b23" id="0681b23">义故先于经中说是乐相。善男子。譬如世</a><a name="0681b24" id="0681b24">间所须资生能为乐因故名为乐。所谓女色</a><a name="0681b25" id="0681b25">耽湎饮酒上馔甘味。渴时得水寒时遇火。衣</a><a name="0681b26" id="0681b26">服璎珞象马车乘奴婢僮仆。金银琉璃珊<span class='corr'></span>瑚</a><a name="0681b27" id="0681b27">真珠仓库谷米。如是等物世间所须。能为乐</a><a name="0681b28" id="0681b28">因是名为乐。善男子。如是等物亦能生苦。</a><a name="0681b29" id="0681b29">因于女人生男子苦。忧愁悲泣乃至断命。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120681a.htm'><img src='up.gif' border=0></a>
<a href='T120681c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>