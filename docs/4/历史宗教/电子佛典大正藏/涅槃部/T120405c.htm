<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0405c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷7)</font> <font face='Arial'>T12, p0405c</h2></font><hr>
<span class='old'>
</a><a name="0405b28" id="0405b28">为求利非为求法。行来出入进止安详。执</a><a name="0405b29" id="0405b29">持衣钵不失威仪。独坐空处如阿罗汉。令世</span><a name="0405c01" id="0405c01">间人咸作是言。如是比丘善好第一。精勤苦</a><a name="0405c02" id="0405c02">行修寂灭法。以是因缘我当大得门徒弟子。</a><a name="0405c03" id="0405c03">诸人亦当大致供养衣服饮食卧具医药。令</a><a name="0405c04" id="0405c04">多女人敬念爱重。若有比丘及比丘尼。作如</a><a name="0405c05" id="0405c05">是事堕过人法。复有比丘为欲建立无上正</a><a name="0405c06" id="0405c06">法住空寂处。非阿罗汉而欲令人谓是罗汉。</a><a name="0405c07" id="0405c07">是好比丘。是善比丘。寂静比丘。令无量人</a><a name="0405c08" id="0405c08">生于信心。以此因缘我得无量诸比丘等以</a><a name="0405c09" id="0405c09">为眷属。因是得教破戒比丘及优婆塞悉令</a><a name="0405c10" id="0405c10">持戒。以是因缘建立正法。光扬如来无上大</a><a name="0405c11" id="0405c11">事。开显方等大乘法化。度脱一切无量众生。</a><a name="0405c12" id="0405c12">善解如来所说经律轻重之义。复言我今亦</a><a name="0405c13" id="0405c13">有佛性。有经名曰如来秘藏。于是经中我当</a><a name="0405c14" id="0405c14">必定得成佛道。能尽无量亿烦恼结。广为无</a><a name="0405c15" id="0405c15">量诸优婆塞。说言汝等尽有佛性。我之与汝</a><a name="0405c16" id="0405c16">俱当安住如来道地。成阿耨多罗三藐三菩</a><a name="0405c17" id="0405c17">提。尽无量亿诸烦恼结。作是说者。是人不名</a><a name="0405c18" id="0405c18">堕过人法。名为菩萨。若言有犯突吉罗者。忉</a><a name="0405c19" id="0405c19">利天上日月岁数八百万岁。堕地狱中受诸</a><a name="0405c20" id="0405c20">罪报。何况故犯偷兰遮罪。此大乘中若有比</a><a name="0405c21" id="0405c21">丘犯偷兰遮不应亲近。何等名为大乘经中</a><a name="0405c22" id="0405c22">偷兰遮罪。若有长者造立佛寺。以诸花鬘用</a><a name="0405c23" id="0405c23">供养佛。有比丘见花贯中缕不问辄取犯偷</a><a name="0405c24" id="0405c24">兰遮。若知不知亦如是犯。若以贪心破坏佛</a><a name="0405c25" id="0405c25">塔犯偷兰遮。如是之人不应亲近。若王大臣</a><a name="0405c26" id="0405c26">见塔朽故。为欲修补供养舍利。于是塔中或</a><a name="0405c27" id="0405c27">得珍宝即寄比丘。比丘得已自在而用。如是</a><a name="0405c28" id="0405c28">比丘名为不净多起斗诤。善优婆塞不应亲</a><a name="0405c29" id="0405c29">近供养恭敬。如是比丘名为无根。名为二根。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120405b.htm'><img src='up.gif' border=0></a>
<a href='T120406a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>