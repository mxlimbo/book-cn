<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0382 集一切福德三昧经 0999c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 382 集一切福德三昧经</font> <font face='Arial'>(卷3)</font> <font face='Arial'>T12, p0999c</h2></font><hr>
<span class='old'>
</a><a name="0999b28" id="0999b28">一切福德三昧而无所说。尔时文殊师利语</a><a name="0999b29" id="0999b29">那罗延菩萨言。善男子。菩萨摩诃萨不为福</span><a name="0999c01" id="0999c01">德故修行菩提。菩萨不为利养名称。不为生</a><a name="0999c02" id="0999c02">天不为封邑。不为眷属不为赞叹。不为自乐。</a><a name="0999c03" id="0999c03">修行菩提。那罗延言。文殊师利菩萨以何而</a><a name="0999c04" id="0999c04">行菩提。文殊师利言。善男子。菩萨为悲诸众</a><a name="0999c05" id="0999c05">生故修行菩提。为于法故。为脱一切众生苦</a><a name="0999c06" id="0999c06">故。为断不实诸烦恼故。忍自苦故。无所为故。</a><a name="0999c07" id="0999c07">修行菩提不惜身命。观知无主无宰无居无</a><a name="0999c08" id="0999c08">相无思。无转无坏无迁流转。无侵毁害勇健</a><a name="0999c09" id="0999c09">无降。无知解无懒堕。无怖无畏无惊无恐。</a><a name="0999c10" id="0999c10">无高无下无谄曲。坚住不动。乐寂独一。一道</a><a name="0999c11" id="0999c11">一趣。住于一道修行一道。为度一切诸众生</a><a name="0999c12" id="0999c12">故。为如是利故。菩萨摩诃萨修行菩提。又问</a><a name="0999c13" id="0999c13">文殊师利。菩萨云何修行菩提。文殊师利言。</a><a name="0999c14" id="0999c14">善男子。菩萨摩诃萨无生无灭。非无生灭行</a><a name="0999c15" id="0999c15">毕竟灭。无有余生无所言说。菩萨如是修行</a><a name="0999c16" id="0999c16">菩提。复次那罗延。菩萨知过心已灭无所能</a><a name="0999c17" id="0999c17">行。未来心未至无所能行。现心不住无所能</a><a name="0999c18" id="0999c18">行。不着去来现在之心。菩萨摩诃萨能如是</a><a name="0999c19" id="0999c19">行。名修行菩提。复次那罗延。菩萨若知施及</a><a name="0999c20" id="0999c20">菩提众生如来等无二行。持戒菩提众生如</a><a name="0999c21" id="0999c21">来等无二行。忍辱菩提众生如来等无二行。</a><a name="0999c22" id="0999c22">精进菩提众生如来等无二行。禅定菩提众生</a><a name="0999c23" id="0999c23">如来等无二行。智慧菩提众生如来等无二</a><a name="0999c24" id="0999c24">行。菩萨如是行六波罗蜜。则不坏败行之性</a><a name="0999c25" id="0999c25">相。菩萨如是修行菩提。复次那罗延。菩萨观</a><a name="0999c26" id="0999c26">色空无有行。如观色空。观受想行识空无有</a><a name="0999c27" id="0999c27">行。色空无尽色毕竟尽。以其空故。受想行</a><a name="0999c28" id="0999c28">识。识空无尽识毕竟尽。以其空故。如其性</a><a name="0999c29" id="0999c29">尽一切法尽。色无尽受想行识无尽。若有菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120999b.htm'><img src='up.gif' border=0></a>
<a href='T121000a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>