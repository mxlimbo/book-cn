<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0379 四童子三昧经 0930a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 379 四童子三昧经</font> <font face='Arial'>(卷1)</font> <font face='Arial'>T12, p0930a</h2></font><hr>
<span class='old'>
</a><br><a name="0929c28" id="0929c28">　　侍者汝正业　　　汝去告比丘</a><br><a name="0929c29" id="0929c29">　　我涅槃之后　　　懊恼不见我　</p></span><a name="0930a01" id="0930a01"><p>尔时慧命阿尼娄陀。在须弥山顶为三十三</a><a name="0930a02" id="0930a02">天正当说法。是时即以清净天眼过于人眼。</a><a name="0930a03" id="0930a03">观见大威德诸天子等舍于宫殿。复闻诸天</a><a name="0930a04" id="0930a04">叫唤大声悲号啼哭。复见已之徒众眷属。悉</a><a name="0930a05" id="0930a05">皆四散。时阿尼娄陀正念甚深天眼之明。</a><a name="0930a06" id="0930a06">重复观察诸天子等各及眷属。舍陀欲乐忧</a><a name="0930a07" id="0930a07">悲苦恼。速疾舍离相续而去。时阿尼娄陀更</a><a name="0930a08" id="0930a08">复观见须弥山王及诸山峰。或高百由旬或</a><a name="0930a09" id="0930a09">二百由旬。三百由旬。四百由旬。摧剥崩倒。或</a><a name="0930a10" id="0930a10">五百由旬。或复无量须弥山峰。崩倒堕落大</a><a name="0930a11" id="0930a11">海水中。于彼众生无所损恼亦无伤害。尚不</a><a name="0930a12" id="0930a12">损恼于一众生。况多众生。亦不伤害于一众</a><a name="0930a13" id="0930a13">生。况当伤害于多众生。彼须弥山王所有依</a><a name="0930a14" id="0930a14">住。天龙夜叉乾闼婆阿修罗紧那罗摩[<a href='javascript:showpic("images/023523.gif")'>目*侯</a>]罗</a><a name="0930a15" id="0930a15">伽。闻于如来欲入涅槃。悉皆忧悲生大苦恼。</a><a name="0930a16" id="0930a16">同时趣向俱尸那城速疾急行。当速行处。须</a><a name="0930a17" id="0930a17">弥山峰而自崩倒。音响震动并出声言。今大</a><a name="0930a18" id="0930a18">释种释迦牟尼释中胜王。于阿僧祇亿劫苦</a><a name="0930a19" id="0930a19">行修诸善根。今于力士所生之地。娑罗林所</a><a name="0930a20" id="0930a20">在双树间。欲入无余寂灭涅槃。诸天人等皆</a><a name="0930a21" id="0930a21">当眼灭。彼皆匆遑速疾而行。大须弥山及大</a><a name="0930a22" id="0930a22">海水皆悉挠动。以是事故。此大须弥山王之</a><a name="0930a23" id="0930a23">峰及大山谷。崩倒坠落没入大海。尔时阿尼</a><a name="0930a24" id="0930a24">娄陀正住须弥山顶即发大声。而说偈言</a><a name="0930a25" id="0930a25"><p class='lg'>　　世间大商主　　　众生大福田</a><br><a name="0930a26" id="0930a26">　　与世间乐报　　　此仙今涅槃</a><br><a name="0930a27" id="0930a27">　　往昔能作大功德　　　是大医王治众病</a><br><a name="0930a28" id="0930a28">　　拔刺无碍无所著　　　彼仙今欲入涅槃</a><br><a name="0930a29" id="0930a29">　　见诸众生多欲患　　　轮转无明生老死<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120929c.htm'><img src='up.gif' border=0></a>
<a href='T120930b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>