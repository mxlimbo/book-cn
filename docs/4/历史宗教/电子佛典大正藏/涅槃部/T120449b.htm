<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0449b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷14)</font> <font face='Arial'>T12, p0449b</h2></font><hr>
<span class='old'>
</a><a name="0449a28" id="0449a28">有诽谤大乘经者。当以势力摧之令伏。既</a><a name="0449a29" id="0449a29">摧伏已然后劝之令读大涅槃经。若有爱</span><a name="0449b01" id="0449b01">乐大乘经者。我躬当往恭敬供养尊重赞叹。</a><a name="0449b02" id="0449b02">尔时佛赞迦叶菩萨。善哉善哉。汝甚爱乐大</a><a name="0449b03" id="0449b03">乘经典。贪大乘经爱大乘经味大乘经。信敬</a><a name="0449b04" id="0449b04">尊重供养大乘。善男子。汝今以此善心因缘</a><a name="0449b05" id="0449b05">当得超越无量无边恒河沙等诸大菩萨。在</a><a name="0449b06" id="0449b06">前得成阿耨多罗三藐三菩提。汝亦不久复</a><a name="0449b07" id="0449b07">当如我广为大众演说如是大般涅槃如来佛</a><a name="0449b08" id="0449b08">性诸佛所说秘密之藏。善男子。过去之世佛</a><a name="0449b09" id="0449b09">日未出。我于尔时作婆罗门修菩萨行。悉能</a><a name="0449b10" id="0449b10">通达一切外道所有经论。修寂灭行具足威</a><a name="0449b11" id="0449b11">仪其心清净。不为外来能生欲想之所破坏。</a><a name="0449b12" id="0449b12">灭嗔恚火受持常乐我净之法。周遍求索大</a><a name="0449b13" id="0449b13">乘经典乃至不闻方等名字。我于尔时住于</a><a name="0449b14" id="0449b14">雪山。其山清净流泉浴池树林药木充满其</a><a name="0449b15" id="0449b15">地。处处石间有清流水。多诸香花周遍严饰。</a><a name="0449b16" id="0449b16">众鸟禽兽不可称计。甘果滋繁种别难计。复</a><a name="0449b17" id="0449b17">有无量藕根甘根青木香根。我于尔时独处</a><a name="0449b18" id="0449b18">其中唯食诸果。食已系心思惟坐禅经无量</a><a name="0449b19" id="0449b19">岁。亦不闻有如来出世大乘经名。善男子。我</a><a name="0449b20" id="0449b20">修如是难行苦行时。释提桓因等诸天人</a><a name="0449b21" id="0449b21">心大惊怪。即共集会各各相谓。而说偈言</a><a name="0449b22" id="0449b22"><p class='lg'>　　各共相指示　　　清净雪山中</a><br><a name="0449b23" id="0449b23">　　寂静离欲主　　　功德庄严王</a><br><a name="0449b24" id="0449b24">　　以离贪嗔慢　　　永断谄愚痴</a><br><a name="0449b25" id="0449b25">　　口初未曾说　　　粗恶等语言　</p></a><a name="0449b26" id="0449b26"><p>尔时众中有一天子名曰欢喜复说偈言</a><a name="0449b27" id="0449b27"><p class='lg'>　　如是离欲人　　　清净勤精进</a><br><a name="0449b28" id="0449b28">　　将不求帝释　　　及以诸天耶</a><br><a name="0449b29" id="0449b29">　　若是外道者　　　修行诸苦行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120449a.htm'><img src='up.gif' border=0></a>
<a href='T120449c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>