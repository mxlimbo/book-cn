<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0489a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷21)</font> 光明遍照高贵德王菩萨品第十之一 <font face='Arial'>T12, p0489a</h2></font><hr>
<span class='old'>
</a><a name="0488c28" id="0488c28">相咨问然无答者。尔时世尊问文殊师利言。</a><a name="0488c29" id="0488c29">文殊师利。何因缘故。是大众中有此光明。</span><a name="0489a01" id="0489a01">文殊师利言。世尊。如是光明名为智慧。智慧</a><a name="0489a02" id="0489a02">者即是常住。常住之法无有因缘。云何佛问</a><a name="0489a03" id="0489a03">何因缘故有是光明。是光明者名大涅槃。大</a><a name="0489a04" id="0489a04">涅槃者则名常住。常住之法不从因缘。云何</a><a name="0489a05" id="0489a05">佛问何因缘故有是光明。是光明者即是如</a><a name="0489a06" id="0489a06">来。如来者即是常住。常住之法不从因缘。云</a><a name="0489a07" id="0489a07">何如来问于因缘。光明者名大慈大悲。大慈</a><a name="0489a08" id="0489a08">大悲者名为常住。常住之法不从因缘。云何</a><a name="0489a09" id="0489a09">如来问于因缘。光明者即是念佛。念佛者是</a><a name="0489a10" id="0489a10">名常住。常住之法不从因缘。云何如来问于</a><a name="0489a11" id="0489a11">因缘。光明者即是一切声闻缘觉不共之道。</a><a name="0489a12" id="0489a12">声闻缘觉不共之道即名常住。常住之法不</a><a name="0489a13" id="0489a13">从因缘。云何如来问于因缘。世尊。亦有因缘</a><a name="0489a14" id="0489a14">因灭无明。则得炽然阿耨多罗三藐三菩提</a><a name="0489a15" id="0489a15">灯。佛言。文殊师利。汝今莫入诸法甚深第一</a><a name="0489a16" id="0489a16">义谛。应以世谛而解说之。文殊师利言。世尊。</a><a name="0489a17" id="0489a17">于此东方过二十恒河沙等世界。有佛世界</a><a name="0489a18" id="0489a18">名曰不动。其佛住处纵广正等足满一万二</a><a name="0489a19" id="0489a19">千由旬。其地七宝无有土石。平正柔软无诸</a><a name="0489a20" id="0489a20">沟坑。其诸树木四宝所成。金银琉璃及以颇</a><a name="0489a21" id="0489a21">梨。花果茂盛无时不有。若有众生闻其花香</a><a name="0489a22" id="0489a22">身心安乐。譬如比丘入第三禅。周匝复有三</a><a name="0489a23" id="0489a23">千大河。其水微妙八味具足。若有众生在中</a><a name="0489a24" id="0489a24">浴者。所得喜乐譬如比丘入第二禅。其河多</a><a name="0489a25" id="0489a25">有种种诸花。优钵罗花波头摩花拘物头花</a><a name="0489a26" id="0489a26">分陀利花香花大香花微妙香花常花一切众</a><a name="0489a27" id="0489a27">生无遮护花。其河两岸亦有众花。所谓阿提</a><a name="0489a28" id="0489a28">目多伽花占婆花波吒罗花婆师罗花摩利迦</a><a name="0489a29" id="0489a29">花大摩利迦花新摩利迦花须摩那迦花由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120488c.htm'><img src='up.gif' border=0></a>
<a href='T120489b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>