<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0383b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷3)</font> 金刚身品第二 <font face='Arial'>T12, p0383b</h2></font><hr>
<span class='old'>
</a><a name="0383a28" id="0383a28">阴入界。非增非损。非胜非负。如来之身成</a><a name="0383a29" id="0383a29">就如是无量功德。无有知者无不知者。无有</span><a name="0383b01" id="0383b01">见者无不见者。非有为非无为。非世非不世。</a><a name="0383b02" id="0383b02">非作非不作。非依非不依。非四大非不四大。</a><a name="0383b03" id="0383b03">非因非不因。非众生非不众生。非沙门非婆</a><a name="0383b04" id="0383b04">罗门。是师子大师子。非身非不身。不可宣</a><a name="0383b05" id="0383b05">说。除一法相不可算数。般涅槃时不般涅槃。</a><a name="0383b06" id="0383b06">如来法身皆悉成就如是无量微妙功德。迦</a><a name="0383b07" id="0383b07">叶。唯有如来乃知是相。非诸声闻缘觉所知。</a><a name="0383b08" id="0383b08">迦叶。如是功德成如来身。非是杂食所长</a><a name="0383b09" id="0383b09">养身。迦叶。如来真身功德如是。云何复得</a><a name="0383b10" id="0383b10">诸疾患苦。危脆不坚如坏器乎。迦叶。如来</a><a name="0383b11" id="0383b11">所以示病苦者。为欲调伏诸众生故。善男子。</a><a name="0383b12" id="0383b12">汝今当知。如来之身即金刚身。汝从今日常</a><a name="0383b13" id="0383b13">当专心思惟此义莫念食身。亦当为人说如</a><a name="0383b14" id="0383b14">来身即是法身</a><a name="0383b15" id="0383b15"><p>迦叶菩萨白佛言。世尊。如来成就如是功德。</a><a name="0383b16" id="0383b16">其身云何当有病苦无常破坏。我从今日常</a><a name="0383b17" id="0383b17">当思惟。如来之身是常法身安乐之身。亦当</a><a name="0383b18" id="0383b18">为他如是广说。唯然世尊。如来法身金刚不</a><a name="0383b19" id="0383b19">坏。而未能知所因云何。佛言。迦叶。以能护</a><a name="0383b20" id="0383b20">持正法因缘故。得成就是金刚身。迦叶。我</a><a name="0383b21" id="0383b21">于往昔护法因缘。今得成就是金刚身常住</a><a name="0383b22" id="0383b22">不坏。善男子。护持正法者。不受五戒不修</a><a name="0383b23" id="0383b23">威仪。应持刀剑弓箭鉾槊。守护持戒清净</a><a name="0383b24" id="0383b24">比丘。迦叶菩萨白佛言。世尊。若有比丘离</a><a name="0383b25" id="0383b25">于守护。独处空闲冢间树下。当说是人为真</a><a name="0383b26" id="0383b26">比丘。若有随逐守护者行。当知是辈是秃</a><a name="0383b27" id="0383b27">居士。佛告迦叶。莫作是语言秃居士。若有</a><a name="0383b28" id="0383b28">比丘随所至处供身趣足。读诵经典思惟坐</a><a name="0383b29" id="0383b29">禅。有来问法即为宣说。所谓布施持戒福德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120383a.htm'><img src='up.gif' border=0></a>
<a href='T120383c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>