<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0595b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷39)</font> 憍陈如品第十三之一 <font face='Arial'>T12, p0595b</h2></font><hr>
<span class='old'>
</a><a name="0595a28" id="0595a28">盛时衰时。若我尔者云何是常。善男子。我若</a><a name="0595a29" id="0595a29">作者。云何一人有利有钝。善男子。我若作者。</span><a name="0595b01" id="0595b01">是我能作身业。口业口业若是我所作者。云</a><a name="0595b02" id="0595b02">何口说无有我耶。云何自疑有耶无耶。善男</a><a name="0595b03" id="0595b03">子。汝意若谓离眼有见。是义不然。何以故。若</a><a name="0595b04" id="0595b04">离眼已别有见者何须此眼。乃至身根亦复</a><a name="0595b05" id="0595b05">如是。汝意若谓我虽能见要因眼见。是亦不</a><a name="0595b06" id="0595b06">然。何以故。如有人言须曼那花能烧大村。云</a><a name="0595b07" id="0595b07">何能烧因火能烧。汝立我见亦复如是。先尼</a><a name="0595b08" id="0595b08">言。瞿昙。如人执镰则能刈草。我因五根见闻</a><a name="0595b09" id="0595b09">至触亦复如是。善男子。人镰各异是故执镰</a><a name="0595b10" id="0595b10">能有所作。离根之外更无别我。云何说言我</a><a name="0595b11" id="0595b11">因诸根能有所作。善男子。汝意若谓执镰能</a><a name="0595b12" id="0595b12">刈。我亦如是。是我有手耶为无手乎。若有</a><a name="0595b13" id="0595b13">手者何不自执。若无手者云何说言我是作</a><a name="0595b14" id="0595b14">者。善男子。能刈草者即是镰也。非我非人。若</a><a name="0595b15" id="0595b15">我人能何故因镰。善男子。人有二业。一则执</a><a name="0595b16" id="0595b16">草。二则执镰。是镰唯有能断之功。众生见法</a><a name="0595b17" id="0595b17">亦复如是。眼能见色从和合生。若从因缘和</a><a name="0595b18" id="0595b18">合见者。智人云何说言有我。善男子。汝意若</a><a name="0595b19" id="0595b19">谓身作我受。是义不然。何以故。世间不见天</a><a name="0595b20" id="0595b20">得作业佛得受果。若言不是身作我非因受。</a><a name="0595b21" id="0595b21">汝等何故从于因缘求解脱耶。汝先是身非</a><a name="0595b22" id="0595b22">因缘生。得解脱已亦应非因而更生身。如身</a><a name="0595b23" id="0595b23">一切烦恼亦应如是。先尼言。瞿昙。我有二种。</a><a name="0595b24" id="0595b24">一者有知。二者无知。无知之我能得于身。</a><a name="0595b25" id="0595b25">有知之我能舍离身。犹如坏瓶既被烧已失</a><a name="0595b26" id="0595b26">于本色更不复生。智者烦恼亦复如是。既</a><a name="0595b27" id="0595b27">灭坏已终不更生。佛言。善男子。所言知者。</a><a name="0595b28" id="0595b28">智能知耶我能知乎。若智能知何故说言我</a><a name="0595b29" id="0595b29">是知耶。若我知者何故方便更求于智。汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120595a.htm'><img src='up.gif' border=0></a>
<a href='T120595c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>