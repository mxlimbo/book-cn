<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0801b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷30)</font> 师子吼菩萨品第二十三之一 <font face='Arial'>T12, p0801b</h2></font><hr>
<span class='old'>
</a><a name="0801a28" id="0801a28">渴者不饮非水咎也。善男子。譬如大地普</a><a name="0801a29" id="0801a29">生果实平等无二农夫不种非地过也。善</span><a name="0801b01" id="0801b01">男子。如来普为一切众生。广开分别十二</a><a name="0801b02" id="0801b02">部经。众生不受非如来咎</a><a name="0801b03" id="0801b03"><p>善男子。若修道者即得阿耨多罗三藐三菩</a><a name="0801b04" id="0801b04">提。善男子。汝言众生悉有佛性。应得阿耨</a><a name="0801b05" id="0801b05">多罗三藐三菩提。如磁石者。善哉善哉。以</a><a name="0801b06" id="0801b06">有佛性因缘力故。得阿耨多罗三藐三菩</a><a name="0801b07" id="0801b07">提。若言不须修圣道者。是义不然。善男</a><a name="0801b08" id="0801b08">子。譬如有人行于旷野渴乏遇井。其井极</a><a name="0801b09" id="0801b09">深虽不见水当知必有。是人方便求觅罐</a><a name="0801b10" id="0801b10">绠汲取则见。佛性亦尔。一切众生虽复有</a><a name="0801b11" id="0801b11">之。要须修习无漏圣道然后得见。善男子。</a><a name="0801b12" id="0801b12">如有胡麻则得见油离诸方便则不得</a><a name="0801b13" id="0801b13">见。甘蔗亦尔。善男子。如三十三天北郁单</a><a name="0801b14" id="0801b14">越。虽是有法。若无善业神通道力。则不能</a><a name="0801b15" id="0801b15">见。地中草根及地下水。以地覆故。众生不</a><a name="0801b16" id="0801b16">见。佛性亦尔。不修圣道故不得见。善男</a><a name="0801b17" id="0801b17">子。如汝所说。世有病人若遇瞻病良医好</a><a name="0801b18" id="0801b18">药随病饮食。及以不遇悉得差者。善男子。</a><a name="0801b19" id="0801b19">我为六住诸菩萨等说如是义。善男子。譬</a><a name="0801b20" id="0801b20">如虚空于诸众生非内非外非内外故亦</a><a name="0801b21" id="0801b21">无挂碍。众生佛性亦复如是。善男子。譬如</a><a name="0801b22" id="0801b22">有人财在异方虽不现前随意受用。有人</a><a name="0801b23" id="0801b23">问之则言我许。何以故以定有故。众生佛</a><a name="0801b24" id="0801b24">性亦复如是。非此非彼以定得故言一切</a><a name="0801b25" id="0801b25">有。善男子。譬如众生造作诸业若善若恶</a><a name="0801b26" id="0801b26">非内非外。如是业性非有非无。亦复非是</a><a name="0801b27" id="0801b27">本无今有。非无因出。非此作此受此作彼受</a><a name="0801b28" id="0801b28">彼作彼受。无作无受时节和合而得果报。</a><a name="0801b29" id="0801b29">众生佛性亦复如是。亦复非是本无今有。非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120801a.htm'><img src='up.gif' border=0></a>
<a href='T120801c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>