<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0868b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0868b</h2></font><hr>
<span class='old'>
</a><a name="0868a28" id="0868a28">自专正者。闻佛切教能随厌怖身毛皆竖。如</a><a name="0868a29" id="0868a29">式个抱炽燃枯树举身焦烂。不于如来</span><a name="0868b01" id="0868b01">方便密教其心未悟。闻说有常便起诽谤。而</a><a name="0868b02" id="0868b02">言魔教世论歌颂。说无常者而谓真实。宁以</a><a name="0868b03" id="0868b03">舌舐炽燃枯树。不说如来真实无常。若闻他</a><a name="0868b04" id="0868b04">说辄便惊怖。于说法者而起悲念。深信如来</a><a name="0868b05" id="0868b05">法身长存。老病死法所不能坏。当知世尊不</a><a name="0868b06" id="0868b06">可思议。教法亦然。如我所说枯树经等善自</a><a name="0868b07" id="0868b07">执持。是为菩萨能自专正。能正人者。如世</a><a name="0868b08" id="0868b08">尊说法。有一女人乳养婴儿来诣佛所。稽首</a><a name="0868b09" id="0868b09">佛足有所顾念。在于一面思惟而住。尔时世</a><a name="0868b10" id="0868b10">尊知其所念。即以其子为喻而说法言。譬如</a><a name="0868b11" id="0868b11">母人善养其子。初以指爪而含凝苏。令其消</a><a name="0868b12" id="0868b12">已渐复更增。时彼女人心即开解。便白佛言。</a><a name="0868b13" id="0868b13">世尊。大圣知我心念而作是说。我今晨朝多</a><a name="0868b14" id="0868b14">与儿苏将无损寿。佛言。不也。此儿已大堪食</a><a name="0868b15" id="0868b15">无患。女人欢喜而白佛言。奇哉世尊。善说随</a><a name="0868b16" id="0868b16">顺消不消法。为受化者先说无常苦空不净。</a><a name="0868b17" id="0868b17">若当众生信心未固。便为彼说常住法者。坏</a><a name="0868b18" id="0868b18">彼信根。常苏不消。佛言。善哉。善女人。应如</a><a name="0868b19" id="0868b19">是学。初养子法渐与易消柔软之食。年既</a><a name="0868b20" id="0868b20">长大与坚实者能消无患。我亦如是。为诸弟</a><a name="0868b21" id="0868b21">子先说不净无常苦空柔软之食。     道心既增</a><a name="0868b22" id="0868b22">堪受大乘。然后为说此摩诃衍大般泥洹。甜</a><a name="0868b23" id="0868b23">苦辛酢咸淡六味坚实之食。以苦酢味。无常</a><a name="0868b24" id="0868b24">碱味。非我苦味。悦乐。甜味。吾我淡味。常法</a><a name="0868b25" id="0868b25">辛味。以烦恼薪燃幻行火。熟大般泥洹甘</a><a name="0868b26" id="0868b26">露法食。复次善女人。譬如姊妹有诸缘事舍</a><a name="0868b27" id="0868b27">家出行。诣他聚落或久不还。汝有二子。一</a><a name="0868b28" id="0868b28">者纯善。一者弊恶。临欲行时珍宝秘藏不</a><a name="0868b29" id="0868b29">语恶子而付善子。女人白佛。实尔。世尊。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120868a.htm'><img src='up.gif' border=0></a>
<a href='T120868c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>