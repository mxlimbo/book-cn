<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0641c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷6)</font> 四依品第八 <font face='Arial'>T12, p0641c</h2></font><hr>
<span class='old'>
</a><a name="0641b28" id="0641b28">戒若破戒不作恶时。以肉眼观难可分</a><a name="0641b29" id="0641b29">别。若恶彰露则易可知。如彼<span class='corr'>莠</span>稗易可分</span><a name="0641c01" id="0641c01">别。僧中亦尔。若能远离八种不净毒蛇之法。</a><a name="0641c02" id="0641c02">是名清净圣众福田。应为人天之所供养。</a><a name="0641c03" id="0641c03">清净果报非是肉眼所能分别。复次善男子。</a><a name="0641c04" id="0641c04">如迦罗迦林其树众多。于是林中唯有一</a><a name="0641c05" id="0641c05">树名镇头迦。是迦罗迦树镇头迦树。二果</a><a name="0641c06" id="0641c06">相似不可分别。其果熟时有一女人悉皆</a><a name="0641c07" id="0641c07">拾取。镇头迦果才有一分。迦罗迦果乃有</a><a name="0641c08" id="0641c08">十分。是女不识赍来诣市而炫卖之。凡愚</a><a name="0641c09" id="0641c09">小儿复不别故。买迦罗迦果啖已命终。</a><a name="0641c10" id="0641c10">有智人辈闻是事已。即问女人姊于何处</a><a name="0641c11" id="0641c11">得是果来。是时女人即示方所。诸人即</a><a name="0641c12" id="0641c12">言。如是方所多有无量迦罗迦树。唯有一</a><a name="0641c13" id="0641c13">根镇头迦树。诸人知已笑而舍去。善男子。大</a><a name="0641c14" id="0641c14">众之中八不净法。亦复如是。于是众中多</a><a name="0641c15" id="0641c15">有受用如是八法。唯有一人清净持戒不</a><a name="0641c16" id="0641c16">受如是八不净法。善知诸人受畜非法。而</a><a name="0641c17" id="0641c17">与同事不相舍离。如彼林中一镇头迦树。</a><a name="0641c18" id="0641c18">有优婆塞见是诸人多有非法。并不恭敬</a><a name="0641c19" id="0641c19">供养是人。若欲供养应先问言。大德。如是</a><a name="0641c20" id="0641c20">八事为受畜不。佛所听不。若言佛听。如</a><a name="0641c21" id="0641c21">是之人得共布萨羯磨自恣不。是优婆塞。</a><a name="0641c22" id="0641c22">如是问已。众皆答言。如是八事如来怜愍</a><a name="0641c23" id="0641c23">皆悉听畜。优婆塞言。祇洹精舍有诸比丘。</a><a name="0641c24" id="0641c24">或言金银佛所听畜。或言不听有言听者。</a><a name="0641c25" id="0641c25">是不听者不与共住说戒自恣。乃至不共一</a><a name="0641c26" id="0641c26">河饮水。利养之物悉不共之。汝等云何言</a><a name="0641c27" id="0641c27">佛听许。佛天中天虽复受之。汝等众僧亦</a><a name="0641c28" id="0641c28">不应畜。若有受者。乃至不应与共说戒自</a><a name="0641c29" id="0641c29">恣羯磨同其僧事。若共说戒自恣羯磨同僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120641b.htm'><img src='up.gif' border=0></a>
<a href='T120642a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>