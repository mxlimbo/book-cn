<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0381 等集众德三昧经 0978a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 381 等集众德三昧经</font> <font face='Arial'>(卷1)</font> <font face='Arial'>T12, p0978a</h2></font><hr>
<span class='old'>
</a><a name="0977c28" id="0977c28">无能乱者。是为四</a><a name="0977c29" id="0977c29"><p>假使菩萨能护禁戒顺斯教者。超度十畏。何</span><a name="0978a01" id="0978a01">谓十。远离地狱畜生饿鬼贫匮无称世界魔</a><a name="0978a02" id="0978a02">畏。声闻缘觉所趣寂灭。所受脆生诸天人</a><a name="0978a03" id="0978a03">间。及龙鬼神犍沓和阿须伦真陀罗摩休勒。</a><a name="0978a04" id="0978a04">诸所恐难。毒刀杖火蛇蚖师子虎狼诸难。度</a><a name="0978a05" id="0978a05">于邪见能护戒品。如是行者菩萨之法。是为</a><a name="0978a06" id="0978a06">十勉越斯难。又族姓子。戒立佛法以为光</a><a name="0978a07" id="0978a07">明。佛法则立于戒菩萨之道。若能奉戒则近</a><a name="0978a08" id="0978a08">定意缘。从禁戒得至智慧解脱之行度知见</a><a name="0978a09" id="0978a09">事。何谓为戒皆能永脱一切尘劳。何谓尘劳</a><a name="0978a10" id="0978a10">罪福所连。三界所著斯则尘劳当以何度此</a><a name="0978a11" id="0978a11">诸尘劳。无念无想无思无住。而无所行无所</a><a name="0978a12" id="0978a12">兴立亦无所惟。于一切法而无所求。斯则名</a><a name="0978a13" id="0978a13">曰度诸尘劳。若族姓子。菩萨大士未远尘</a><a name="0978a14" id="0978a14">劳。则为无有清净戒品。所以者何。正使往至</a><a name="0978a15" id="0978a15">于梵天者自以欲尘。假令上至三十三天亦</a><a name="0978a16" id="0978a16">为欲尘。以是之故。族姓子。当作斯观。处三界</a><a name="0978a17" id="0978a17">者则为无有清净戒品。离垢威白佛言。设在</a><a name="0978a18" id="0978a18">三界悉尘劳者。而世尊云则为不顺清净戒</a><a name="0978a19" id="0978a19">品。云何菩萨离于欲尘逮清净戒。住于三界</a><a name="0978a20" id="0978a20">而不沾污。世尊告曰。族姓子。知乎。为菩萨</a><a name="0978a21" id="0978a21">者无身尘劳。亦无毁戒亦无所住。见众庶人</a><a name="0978a22" id="0978a22">着于三界故。则为犯戒。是菩萨以二事故行</a><a name="0978a23" id="0978a23">善权法。欲除三垢故处三界善权方便。菩萨</a><a name="0978a24" id="0978a24">大士自无尘劳。现在三界欲以开化群萌之</a><a name="0978a25" id="0978a25">类。譬离垢威。而有男子。画于虚空若书文字。</a><a name="0978a26" id="0978a26">现之悉现宁为难不。答曰甚难。天中天。佛</a><a name="0978a27" id="0978a27">言。菩萨所兴又难于彼。自无尘劳现于三界</a><a name="0978a28" id="0978a28">开化众生。时离垢威而叹颂曰</a><a name="0978a29" id="0978a29"><p class='lg'>　　唯天中天　　　菩萨所兴　　　具足无极<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120977c.htm'><img src='up.gif' border=0></a>
<a href='T120978b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>