<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0802a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷30)</font> 师子吼菩萨品第二十三之一 <font face='Arial'>T12, p0802a</h2></font><hr>
<span class='old'>
</a><a name="0801c28" id="0801c28">法无住。若有住处即是无常。善男子。如十</a><a name="0801c29" id="0801c29">二因缘无定住处。若有住处十二因缘不</span><a name="0802a01" id="0802a01">得名常。如来法身亦无住处。法界法入法</a><a name="0802a02" id="0802a02">阴虚空悉无住处。佛性亦尔。都无住处。善</a><a name="0802a03" id="0802a03">男子。譬如四大力虽均等有坚有热有湿</a><a name="0802a04" id="0802a04">有动有重有轻有赤有白有黄有黑。而</a><a name="0802a05" id="0802a05">是四大亦无有业。异法界故各不相似。佛</a><a name="0802a06" id="0802a06">性亦尔。异法界故时至则现。善男子。一切众</a><a name="0802a07" id="0802a07">生不退佛性故名之为有。阿毗跋致故。以</a><a name="0802a08" id="0802a08">当有故。决定得故。定当见故。是故名为一</a><a name="0802a09" id="0802a09">切众生悉有佛性</a><a name="0802a10" id="0802a10"><p>善男子。譬如有王告一大臣汝牵一象以</a><a name="0802a11" id="0802a11">示盲者。尔时大臣受王敕已。多集众盲以</a><a name="0802a12" id="0802a12">象示之。时彼众盲各以手触。大臣即还而</a><a name="0802a13" id="0802a13">白王言。臣已示竟。尔时大王即唤众盲</a><a name="0802a14" id="0802a14">各各问言。汝见象耶。众盲各言。我已得见。</a><a name="0802a15" id="0802a15">王言。象为何类。其触牙者即言象形如莱</a><a name="0802a16" id="0802a16">茯根。其触耳者言象如箕。其触头者言象</a><a name="0802a17" id="0802a17">如石。其触鼻者言象如杵。其触脚者言象</a><a name="0802a18" id="0802a18">如木臼。其触脊者言象如床。其触腹者</a><a name="0802a19" id="0802a19">言象如瓮。其触尾者言象如绳。善男子。</a><a name="0802a20" id="0802a20">如彼众盲不说象体亦非不说。若是众相</a><a name="0802a21" id="0802a21">悉非象者。离是之外更无别象。善男子。王</a><a name="0802a22" id="0802a22">喻如来应正遍知。臣喻方等大涅槃经。象</a><a name="0802a23" id="0802a23">喻佛性。盲喻一切无明众生。是诸众生闻</a><a name="0802a24" id="0802a24">佛说已或作是言。色是佛性。何以故。是色</a><a name="0802a25" id="0802a25">虽灭次第相续。是故获得无上如来三十二</a><a name="0802a26" id="0802a26">相如来色常。如来色者常不断故。是故说</a><a name="0802a27" id="0802a27">色名为佛性。譬如真金质虽迁变色常不</a><a name="0802a28" id="0802a28">异。或时作钏作蛇作盘。然其黄色初无</a><a name="0802a29" id="0802a29">改易。众生佛性亦复如是。质虽无常而色。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120801c.htm'><img src='up.gif' border=0></a>
<a href='T120802b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>