<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0635b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷5)</font> 四相品第七之一 <font face='Arial'>T12, p0635b</h2></font><hr>
<span class='old'>
</a><a name="0635a28" id="0635a28">譬如有人食已而吐。解脱亦尔。舍于诸有。</a><a name="0635a29" id="0635a29">舍诸有者即真解脱。真解脱者即是如来。又</span><a name="0635b01" id="0635b01">解脱者名曰决定。如婆师花香七叶中无。解</a><a name="0635b02" id="0635b02">脱亦尔。如是解脱即是如来。又解脱者名曰</a><a name="0635b03" id="0635b03">水大。譬如水大于诸大胜能润一切草木</a><a name="0635b04" id="0635b04">种子。解脱亦尔。能润一切有生之类。如是</a><a name="0635b05" id="0635b05">解脱即是如来。又解脱者名曰为入。如有</a><a name="0635b06" id="0635b06">门户则通入路。金性之处金则可得。解脱</a><a name="0635b07" id="0635b07">亦尔。如彼门户。修无我者则得入中。如</a><a name="0635b08" id="0635b08">是解脱即是如来。又解脱者名曰为善。譬</a><a name="0635b09" id="0635b09">如弟子随逐于师善奉教敕得名为善。解</a><a name="0635b10" id="0635b10">脱亦尔。如是解脱即是如来。又解脱者名出</a><a name="0635b11" id="0635b11">世法。于一切法最为出过。如众味中酥乳</a><a name="0635b12" id="0635b12">最胜。解脱亦尔。如是解脱即是如来。又解脱</a><a name="0635b13" id="0635b13">者名曰不动。譬如门阃风不能动。真解脱</a><a name="0635b14" id="0635b14">者亦复如是。如是解脱即是如来。又解脱者</a><a name="0635b15" id="0635b15">名无涛波。如彼大海其水涛波。解脱不尔。</a><a name="0635b16" id="0635b16">如是解脱即是如来。又解脱者譬如宫殿。解</a><a name="0635b17" id="0635b17">脱亦尔。当知解脱即是如来。又解脱者名曰</a><a name="0635b18" id="0635b18">所用。如阎浮檀金多有所任无有能说是</a><a name="0635b19" id="0635b19">金过恶。解脱亦尔。无有过恶。无有过恶即</a><a name="0635b20" id="0635b20">真解脱。真解脱者即是如来。又解脱者舍婴</a><a name="0635b21" id="0635b21">儿行。譬如大人舍小儿行。解脱亦尔。除舍</a><a name="0635b22" id="0635b22">五阴。除舍五阴即真解脱。真解脱者即是如</a><a name="0635b23" id="0635b23">来。又解脱者名曰究竟。如被系者从系得</a><a name="0635b24" id="0635b24">解洗浴清净然后还家。解脱亦尔。毕竟清</a><a name="0635b25" id="0635b25">净。毕竟清净即真解脱。真解脱者即是如来。</a><a name="0635b26" id="0635b26">又解脱者名无作乐。无作乐者以吐贪欲</a><a name="0635b27" id="0635b27">嗔恚痴故。譬如有人误饮毒药。为除毒故</a><a name="0635b28" id="0635b28">即服吐药。既得吐已毒即除愈身得安乐。</a><a name="0635b29" id="0635b29">解脱亦尔。吐诸烦恼结缚之毒。身得安乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120635a.htm'><img src='up.gif' border=0></a>
<a href='T120635c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>