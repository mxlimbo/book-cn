<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0840c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷35)</font> 憍陈如品第二十五之一 <font face='Arial'>T12, p0840c</h2></font><hr>
<span class='old'>
</a><a name="0840b28" id="0840b28">是涅槃。从欲乃至无明烦恼皆是无常。因是</a><a name="0840b29" id="0840b29">无常。所得涅槃亦应无常。瞿昙又说。从因故</span><a name="0840c01" id="0840c01">生天。从因故堕地狱。从因得解脱。是故</a><a name="0840c02" id="0840c02">诸法皆从因生。若从因故得解脱者。云何</a><a name="0840c03" id="0840c03">言常。瞿昙亦说。色从缘生故名无常。受想</a><a name="0840c04" id="0840c04">行识亦复如是。如是解脱若是色者当知无</a><a name="0840c05" id="0840c05">常。受想行识亦复如是。若离五阴有解脱</a><a name="0840c06" id="0840c06">者。当知解脱即是虚空。若是虚空不得说</a><a name="0840c07" id="0840c07">言从因缘生。何以故。是常是一遍一切处。</a><a name="0840c08" id="0840c08">瞿昙亦说。从因生者。即是苦也。若是苦者云</a><a name="0840c09" id="0840c09">何复说解脱是乐。瞿昙又说。无常即苦苦即</a><a name="0840c10" id="0840c10">无我。若是无常苦无我者即是不净。一切从</a><a name="0840c11" id="0840c11">因所生诸法。皆无常苦无我不净。云何复</a><a name="0840c12" id="0840c12">说涅槃即是常乐我净。若瞿昙说亦常无常</a><a name="0840c13" id="0840c13">亦苦亦乐亦我无我亦净不净。如是岂非是</a><a name="0840c14" id="0840c14">二语耶。我亦曾从先旧智人闻说是语。佛</a><a name="0840c15" id="0840c15">若出世。言则无二。瞿昙今者说于二语。复</a><a name="0840c16" id="0840c16">言佛即我身是也。是义云何。佛言。婆罗门。</a><a name="0840c17" id="0840c17">如汝所说。我今问汝随汝意答。婆罗门言。</a><a name="0840c18" id="0840c18">善哉瞿昙。佛言。婆罗门。汝性常耶是无常乎。</a><a name="0840c19" id="0840c19">婆罗门言。我性是常。婆罗门。是性能作一切</a><a name="0840c20" id="0840c20">内外法之因耶。如是瞿昙。佛言。婆罗门。云</a><a name="0840c21" id="0840c21">何作因。瞿昙。从性生大。从大生慢。从慢</a><a name="0840c22" id="0840c22">生十六法。所谓地水火风空五知根。眼耳鼻</a><a name="0840c23" id="0840c23">舌身五业根。手脚口声男女二根心平等</a><a name="0840c24" id="0840c24">根。是十六法从五法生。色声香味触。是二</a><a name="0840c25" id="0840c25">十一法。根本有三。一者染。二者粗。三者黑。</a><a name="0840c26" id="0840c26">染者名爱。粗者名嗔。黑名无明。瞿昙。是</a><a name="0840c27" id="0840c27">二十四法皆因性生。婆罗门。是大等法常</a><a name="0840c28" id="0840c28">无常耶。瞿昙。我法性常。大等诸法悉是无常。</a><a name="0840c29" id="0840c29">婆罗门。如汝法中因常果无常。然我法中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120840b.htm'><img src='up.gif' border=0></a>
<a href='T120841a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>