<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0395b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷5)</font> <font face='Arial'>T12, p0395b</h2></font><hr>
<span class='old'>
</a><a name="0395a28" id="0395a28">如被系者从系得脱洗浴清净然后还家。解脱</a><a name="0395a29" id="0395a29">亦尔毕竟清净。毕竟清净即真解脱。真解脱</span><a name="0395b01" id="0395b01">者即是如来。又解脱者名无作乐。无作乐者</a><a name="0395b02" id="0395b02">贪欲嗔恚愚痴吐故。喻如有人误饮蛇毒为除</a><a name="0395b03" id="0395b03">毒故即服吐药。既得吐已毒即除愈身得安</a><a name="0395b04" id="0395b04">乐。解脱亦尔吐于烦恼诸结缚毒身得安乐</a><a name="0395b05" id="0395b05">名无作乐。无作乐者即真解脱。真解脱者即</a><a name="0395b06" id="0395b06">是如来。又解脱者名断四种毒蛇烦恼。断烦</a><a name="0395b07" id="0395b07">恼者即真解脱。真解脱者即是如来。又解脱</a><a name="0395b08" id="0395b08">者名离诸有。灭一切苦得一切乐。永断贪欲</a><a name="0395b09" id="0395b09">嗔恚愚痴。拔断一切烦恼根本。拔根本者即</a><a name="0395b10" id="0395b10">真解脱。真解脱者即是如来。又解脱者名断</a><a name="0395b11" id="0395b11">一切有为之法。出生一切无漏善法。断塞诸</a><a name="0395b12" id="0395b12">道所谓若我无我非我非无我。唯断取着不</a><a name="0395b13" id="0395b13">断我见。我见者名为佛性。佛性者即真解脱。</a><a name="0395b14" id="0395b14">真解脱者即是如来。又解脱者名不空空。空</a><a name="0395b15" id="0395b15">空者名无所有。无所有者即是外道尼犍子</a><a name="0395b16" id="0395b16">等所计解脱。而是尼犍实无解脱故名空空。</a><a name="0395b17" id="0395b17">真解脱者则不如是故不空空。不空空者即</a><a name="0395b18" id="0395b18">真解脱。真解脱者即是如来。又解脱者名空</a><a name="0395b19" id="0395b19">不空。如水酒酪酥蜜等瓶。虽无水酒酪酥</a><a name="0395b20" id="0395b20">蜜时。犹故得名为水等瓶。而是瓶等不可说</a><a name="0395b21" id="0395b21">空及以不空。若言空者则不得有色香味触。</a><a name="0395b22" id="0395b22">若言不空而复无有水酒等实解脱亦尔不可</a><a name="0395b23" id="0395b23">说色及以非色。不可说空及以不空。若言空</a><a name="0395b24" id="0395b24">者则不得有常乐我净。若言不空谁受是常</a><a name="0395b25" id="0395b25">乐我净者。以是义故不可说空及以不空。空</a><a name="0395b26" id="0395b26">者谓无二十五有及诸烦恼。一切苦一切相</a><a name="0395b27" id="0395b27">一切有为行。如瓶无酪则名为空。不空者。谓</a><a name="0395b28" id="0395b28">真实善色常乐我净不动不变。犹如彼瓶色</a><a name="0395b29" id="0395b29">香味触故名不空。是故解脱喻如彼瓶。彼瓶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120395a.htm'><img src='up.gif' border=0></a>
<a href='T120395c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>