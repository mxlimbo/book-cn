<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0462b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷16)</font> 梵行品第八之一 <font face='Arial'>T12, p0462b</h2></font><hr>
<span class='old'>
</a><a name="0462a28" id="0462a28">子。菩萨摩诃萨复有亦见亦知。云何为见。见</a><a name="0462a29" id="0462a29">常无常苦乐净不净我无我。是名为见。云何</span><a name="0462b01" id="0462b01">为知。知诸如来定不毕竟入于涅槃。知如</a><a name="0462b02" id="0462b02">来身金刚无坏非是烦恼所成就身。又非臭</a><a name="0462b03" id="0462b03">秽腐败之身。亦复能知一切众生悉有佛性。</a><a name="0462b04" id="0462b04">是名为知。复次善男子。菩萨摩诃萨复有亦</a><a name="0462b05" id="0462b05">知亦见。云何为知。知是众生信心成就。知</a><a name="0462b06" id="0462b06">是众生求于大乘。是人顺流。是人逆流。是</a><a name="0462b07" id="0462b07">人正住。知是众生已到彼岸。顺流者谓凡夫</a><a name="0462b08" id="0462b08">人。逆流者从须陀洹乃至缘觉。正住者诸</a><a name="0462b09" id="0462b09">菩萨等到彼岸者。所谓如来应正遍知。是名</a><a name="0462b10" id="0462b10">为知。云何为见。菩萨摩诃萨住于大乘大涅</a><a name="0462b11" id="0462b11">槃典修梵行心。以净天眼见诸众生造身口</a><a name="0462b12" id="0462b12">意三业不善堕于地狱畜生饿鬼。见诸众生</a><a name="0462b13" id="0462b13">修善业者命终当生天上人中。见诸众生从</a><a name="0462b14" id="0462b14">闇入闇。有诸众生从闇入明。有诸众生从明</a><a name="0462b15" id="0462b15">入闇。有诸众生从明入明。是名为见。复次</a><a name="0462b16" id="0462b16">善男子。菩萨摩诃萨复有亦知亦见。菩萨摩</a><a name="0462b17" id="0462b17">诃萨知诸众生修身修戒修心修慧。是人今</a><a name="0462b18" id="0462b18">世恶业成就。或因贪欲嗔恚愚痴。是业必应</a><a name="0462b19" id="0462b19">地狱受报。是人直以修身修戒修心修慧。现</a><a name="0462b20" id="0462b20">世轻受不堕地狱。云何是业能得现报。忏悔</a><a name="0462b21" id="0462b21">发露所有诸恶。既悔之后更不敢作。惭愧成</a><a name="0462b22" id="0462b22">就故。供养三宝故。常自呵责故。是人以是善</a><a name="0462b23" id="0462b23">业因缘不堕地狱现世受报。所谓头痛目痛</a><a name="0462b24" id="0462b24">腹痛背痛横罗死殃。呵责骂辱鞭杖闭系饥</a><a name="0462b25" id="0462b25">饿困苦。受如是等现世轻报。是名为知。云</a><a name="0462b26" id="0462b26">何为见。菩萨摩诃萨见如是人不能修习身</a><a name="0462b27" id="0462b27">戒心慧。造少恶业。此业因缘应现受报。是</a><a name="0462b28" id="0462b28">人少恶不能忏悔。不自呵责。不生惭愧。无</a><a name="0462b29" id="0462b29">有怖惧。是业增长地狱受报。是名为见。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120462a.htm'><img src='up.gif' border=0></a>
<a href='T120462c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>