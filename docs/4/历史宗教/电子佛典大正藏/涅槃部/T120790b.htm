<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0790b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷28)</font> 师子吼菩萨品第二十三之一 <font face='Arial'>T12, p0790b</h2></font><hr>
<span class='old'>
</a><a name="0790a28" id="0790a28">故生疑众生无我。以是义故。外道法中定</a><a name="0790a29" id="0790a29">无有我。若言我者则是如来。何以故。身无</span><a name="0790b01" id="0790b01">边故。无疑网故。不作不受故名为常。不生</a><a name="0790b02" id="0790b02">不灭故名为乐。无烦恼垢故名为净。无有</a><a name="0790b03" id="0790b03">十相故名为空。是故如来常乐我净空无诸</a><a name="0790b04" id="0790b04">相。诸外道言。若言如来常乐我净无相故</a><a name="0790b05" id="0790b05">空。当知瞿昙所说之法则非空也。是故我今</a><a name="0790b06" id="0790b06">当顶戴受持。尔时外道其数无量。于佛法</a><a name="0790b07" id="0790b07">中信心出家</a><a name="0790b08" id="0790b08"><p>善男子。以是因缘故。我于此娑罗双树大</a><a name="0790b09" id="0790b09">师子吼。师子吼者名大涅槃。善男子。东方双</a><a name="0790b10" id="0790b10">者破于无常获得于常。乃至北方双者破</a><a name="0790b11" id="0790b11">于不净而得于净。善男子。此中众生为双</a><a name="0790b12" id="0790b12">树故护娑罗林。不令外人取其枝叶斫截</a><a name="0790b13" id="0790b13">破坏。我亦如是为四法故。令诸弟子护持</a><a name="0790b14" id="0790b14">佛法。何等为四。常乐我净。此四双树四王典</a><a name="0790b15" id="0790b15">掌。我为四王护持我法。是故于中而般涅</a><a name="0790b16" id="0790b16">槃。善男子。娑罗双树花果常茂。常能利益无</a><a name="0790b17" id="0790b17">量众生。我亦如是。常能利益声闻缘觉。花</a><a name="0790b18" id="0790b18">者喻我。果者喻乐。以是义故。我于此间娑</a><a name="0790b19" id="0790b19">罗双树入大寂定。大寂定者名大涅槃</a><a name="0790b20" id="0790b20">师子吼言。世尊。如来何故二月涅槃。善男</a><a name="0790b21" id="0790b21">子。二月名春。春阳之月万物生长。种植根</a><a name="0790b22" id="0790b22">栽花果敷荣。江河盈满百兽孚乳。是时众生</a><a name="0790b23" id="0790b23">多生常想。为破众生如是常心。说一切法</a><a name="0790b24" id="0790b24">悉是无常。唯说如来常住不变。善男子。于六</a><a name="0790b25" id="0790b25">时中孟冬枯悴众不爱乐。阳春和液人所贪</a><a name="0790b26" id="0790b26">爱。为破众生世间乐故演说常乐。我净亦</a><a name="0790b27" id="0790b27">尔。如来为破世我世净。故说如来真实我</a><a name="0790b28" id="0790b28">净。言二月者喻于如来二种法身。冬不乐</a><a name="0790b29" id="0790b29">者智者不乐如来无常入于涅槃。二月乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120790a.htm'><img src='up.gif' border=0></a>
<a href='T120790c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>