<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0429a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷11)</font> 现病品第六 <font face='Arial'>T12, p0429a</h2></font><hr>
<span class='old'>
</a><a name="0428c28" id="0428c28">诸众生永断如是三障重病。复次世尊。菩萨</a><a name="0428c29" id="0428c29">摩诃萨修菩提时。给施一切病者医药常作</span><a name="0429a01" id="0429a01">是愿。愿令众生永断诸病得成如来金刚之</a><a name="0429a02" id="0429a02">身。又愿一切无量众生作妙药王。断除一切</a><a name="0429a03" id="0429a03">诸恶重病。愿诸众生得阿伽陀药。以是药力</a><a name="0429a04" id="0429a04">能除一切无量恶毒。又愿众生于阿耨多罗</a><a name="0429a05" id="0429a05">三藐三菩提无有退转。速得成就无上佛药。</a><a name="0429a06" id="0429a06">消除一切烦恼毒箭。又愿众生勤修精进成</a><a name="0429a07" id="0429a07">就如来金刚之心。作微妙药疗治众病。不</a><a name="0429a08" id="0429a08">令有人生诤讼想。亦愿众生作大药树疗治</a><a name="0429a09" id="0429a09">一切诸恶重病。又愿众生拔出毒箭得成如</a><a name="0429a10" id="0429a10">来无上光明。又愿众生得入如来智慧大药</a><a name="0429a11" id="0429a11">微密法藏。世尊。菩萨如是已于无量百千万</a><a name="0429a12" id="0429a12">亿那由他劫。发是誓愿令诸众生悉无复病。</a><a name="0429a13" id="0429a13">何缘如来乃于今日唱言有病。复次世尊。世</a><a name="0429a14" id="0429a14">有病人不能坐起俯仰进止。饮食不御浆水</a><a name="0429a15" id="0429a15">不下。亦复不能教戒诸子修治家业。尔时</a><a name="0429a16" id="0429a16">父母妻子兄弟亲属知识。各于是人生必死</a><a name="0429a17" id="0429a17">想。世尊。如来今日亦复如是。右胁而卧无所</a><a name="0429a18" id="0429a18">论说。此阎浮提有诸愚人当作是念。如来正</a><a name="0429a19" id="0429a19">觉必当涅槃生灭尽想。而如来性实不毕竟</a><a name="0429a20" id="0429a20">入于涅槃。何以故。如来常住无变易故。以</a><a name="0429a21" id="0429a21">是因缘不应说言我今背痛</a><a name="0429a22" id="0429a22"><p>复次世尊。世有病者身体羸损若偃若侧卧</a><a name="0429a23" id="0429a23">着床褥。尔时家室心生恶贱起必死想。如来</a><a name="0429a24" id="0429a24">今者亦复如是。当为外道九十五种之所轻</a><a name="0429a25" id="0429a25">慢生无常想。彼诸外道当作是言。不如我等</a><a name="0429a26" id="0429a26">以我性常自在时节微尘等法而为常住无有</a><a name="0429a27" id="0429a27">变易。沙门瞿昙无常所迁。是变易法。以是</a><a name="0429a28" id="0429a28">义故。世尊。今日不应默然右胁而卧。复次</a><a name="0429a29" id="0429a29">世尊。世有病者四大增损互不调适羸瘦乏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120428c.htm'><img src='up.gif' border=0></a>
<a href='T120429b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>