<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0800a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷30)</font> 师子吼菩萨品第二十三之一 <font face='Arial'>T12, p0800a</h2></font><hr>
<span class='old'>
</a><a name="0799c28" id="0799c28">尊。若一切众生有佛性者。即当定得阿耨</a><a name="0799c29" id="0799c29">多罗三藐三菩提。何须修习八圣道耶。世</span><a name="0800a01" id="0800a01">尊。如此经中说有病人。若得医药及瞻病</a><a name="0800a02" id="0800a02">人随病饮食。若使不得皆悉除差。一切众生</a><a name="0800a03" id="0800a03">亦复如是。若遇声闻及辟支佛诸佛菩萨诸</a><a name="0800a04" id="0800a04">善知识。若闻说法修习圣道。若不遇不闻</a><a name="0800a05" id="0800a05">不修习道。悉当得成阿耨多罗三藐三菩</a><a name="0800a06" id="0800a06">提。何以故。以佛性故。世尊。譬如日月无有</a><a name="0800a07" id="0800a07">能遮令不得至頞多山边。四大河水不至</a><a name="0800a08" id="0800a08">大海。一阐提等不至地狱。一切众生亦复如</a><a name="0800a09" id="0800a09">是。无有能遮令不得至阿耨多罗三藐三</a><a name="0800a10" id="0800a10">菩提。何以故以佛性故。世尊。以是义故。一</a><a name="0800a11" id="0800a11">切众生不须修道。以佛性力故应得阿耨</a><a name="0800a12" id="0800a12">多罗三藐三菩提。不以修习圣道力故。世</a><a name="0800a13" id="0800a13">尊。若一阐提犯四重禁五逆罪等。不得阿</a><a name="0800a14" id="0800a14">耨多罗三藐三菩提者。应须修习。以因佛</a><a name="0800a15" id="0800a15">性定当得故。非因修习然后得也。世尊。</a><a name="0800a16" id="0800a16">譬如磁石去铁虽远以其力故铁则随着。</a><a name="0800a17" id="0800a17">众生佛性亦复如是。是故不须勤修习道</a><a name="0800a18" id="0800a18">佛言。善哉善哉。善男子。如恒河边有七种</a><a name="0800a19" id="0800a19">人。若为洗浴恐畏寇贼。或为采花则入</a><a name="0800a20" id="0800a20">河中。第一人者入水则没。何以故。羸无势</a><a name="0800a21" id="0800a21">力不习浮故。第二人者虽没还出出已复</a><a name="0800a22" id="0800a22">没。何以故。身力大故。则能还出。不习浮故</a><a name="0800a23" id="0800a23">出已还没。第三人者没已即出。出更不没。何</a><a name="0800a24" id="0800a24">以故。身重故没。力大故出。先习浮故出已即</a><a name="0800a25" id="0800a25">住。第四人者入已便没没已还出。出已即住</a><a name="0800a26" id="0800a26">遍观四方。何以故。重故则没。力大故还出。习</a><a name="0800a27" id="0800a27">浮则住。不知出处故观四方。第五人者入</a><a name="0800a28" id="0800a28">已即没。没已还出。出已即住。住已观方。观</a><a name="0800a29" id="0800a29">已即去。何以故为怖畏故。第六人者入已即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120799c.htm'><img src='up.gif' border=0></a>
<a href='T120800b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>