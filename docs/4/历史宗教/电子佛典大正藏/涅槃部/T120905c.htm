<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0377 大般涅槃经后分 0905c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 377 大般涅槃经后分</font> <font face='Arial'>(卷1)</font> 应尽还源品第二 <font face='Arial'>T12, p0905c</h2></font><hr>
<span class='old'>
</a><a name="0905b28" id="0905b28">闷昏乱浊心。都不觉知如来涅槃及未涅槃。</a><a name="0905b29" id="0905b29">唯见非恒变动。一时同问楼逗。佛涅槃耶。尔</span><a name="0905c01" id="0905c01">时楼逗告诸大众一切天人。大觉世尊已入</a><a name="0905c02" id="0905c02">涅槃。尔时无数一切大众闻是语已。一时昏</a><a name="0905c03" id="0905c03">迷闷绝躄地。苦毒入心阨声不出。其中或</a><a name="0905c04" id="0905c04">有随佛灭者。或失心者。或身心战							掉																					者。或</a><a name="0905c05" id="0905c05">互相执手哽咽流泪者。或常捶胸大叫者。</a><a name="0905c06" id="0905c06">或举手拍头自拔发者。或有唱言痛哉痛哉</a><a name="0905c07" id="0905c07">荼毒苦				者				。或有唱言如来涅槃一何疾	哉		。</a><a name="0905c08" id="0905c08">或有唱言失我所敬天者。或有叹言世界空</a><a name="0905c09" id="0905c09">虚众生眼灭者。或有叹言烦恼大鬼已流行</a><a name="0905c10" id="0905c10">者。或有叹言众生善芽种子灭者。或有叹言</a><a name="0905c11" id="0905c11">魔王欣庆解甲胄者。或自呵责身心无常观</a><a name="0905c12" id="0905c12">者。或有正观得解脱者。或有伤叹无归依者。</a><a name="0905c13" id="0905c13">中有遍体血现流洒地者。如是异类殊音。一</a><a name="0905c14" id="0905c14">切大众哀声普震一切世界。尔时娑婆世界</a><a name="0905c15" id="0905c15">主尸弃大梵天王。知佛已入涅槃。与诸天</a><a name="0905c16" id="0905c16">众即从初禅飞空而下。举声大哭流泪悲咽。</a><a name="0905c17" id="0905c17">投如来前闷绝躄地。久乃稣醒哀不自胜。即</a><a name="0905c18" id="0905c18">于佛前以偈悲叹</a><a name="0905c19" id="0905c19"><p class='lg'>　　世尊往昔本誓愿　　　为我等故居忍土</a><br><a name="0905c20" id="0905c20">　　乃隐无量自在力　　　贫所乐法度众生</a><br><a name="0905c21" id="0905c21">　　方便逐宜随应说　　　众生无不受安乐</a><br><a name="0905c22" id="0905c22">　　诱进令出三有苦　　　究竟皆至涅槃道</a><br><a name="0905c23" id="0905c23">　　如来慈母育众生　　　普饮众生大悲乳</a><br><a name="0905c24" id="0905c24">　　何期一旦忽舍离　　　人天孤露无所依</a><br><a name="0905c25" id="0905c25">　　痛哉众生善种芽　　　无天甘露令增长</a><br><a name="0905c26" id="0905c26">　　善芽渐渐衰灭已　　　罪业相牵堕恶道</a><br><a name="0905c27" id="0905c27">　　奈何世界悉空虚　　　众生正慧眼已灭</a><br><a name="0905c28" id="0905c28">　　既行无明黑闇中　　　堕落三有沦溺苦</a><br><a name="0905c29" id="0905c29">　　奈何众生罪无救　　　愿依舍利得解脱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120905b.htm'><img src='up.gif' border=0></a>
<a href='T120906a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>