<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0663a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷9)</font> 菩萨品第十六 <font face='Arial'>T12, p0663a</h2></font><hr>
<span class='old'>
</a><a name="0662c28" id="0662c28">行恶比丘。不知如来微密之藏。懒隋懈怠</a><a name="0662c29" id="0662c29">不能读诵宣扬分别如来正法。譬如痴贼</span><a name="0663a01" id="0663a01">弃舍真宝担负草木。不解如来微密藏故。</a><a name="0663a02" id="0663a02">于是经中懈怠不勤。哀哉大险当来之世甚</a><a name="0663a03" id="0663a03">可怖畏苦哉众生不勤听受是大乘典大涅</a><a name="0663a04" id="0663a04">槃经。唯诸菩萨摩诃萨等。能于是经取真</a><a name="0663a05" id="0663a05">实义不著文字。随顺不逆为众生说。复次</a><a name="0663a06" id="0663a06">善男子。如牧牛女。为欲卖乳贪多利故。</a><a name="0663a07" id="0663a07">加二分水转卖与余牧牛女人。彼女得已。</a><a name="0663a08" id="0663a08">复加二分转复卖与近城女人。彼女得已。</a><a name="0663a09" id="0663a09">复加二分转复卖与城中女人。彼女得已。</a><a name="0663a10" id="0663a10">复加二分诣市卖之。时有一人为子纳</a><a name="0663a11" id="0663a11">妇。急须好乳以供宾客。至市欲买。是卖</a><a name="0663a12" id="0663a12">乳者多索价直。是人语言。此乳多水实不</a><a name="0663a13" id="0663a13">直是。值我今日瞻侍宾客。是故当取。取</a><a name="0663a14" id="0663a14">已还家煮用作糜无复乳味。虽无乳味</a><a name="0663a15" id="0663a15">于苦味中犹胜千倍。何以故。乳之为味诸</a><a name="0663a16" id="0663a16">味中最。善男子。我涅槃后正法未灭余八十</a><a name="0663a17" id="0663a17">年。尔时是经于阎浮提当广流布。是时当</a><a name="0663a18" id="0663a18">有诸恶比丘。钞略是经分作多分。能灭正</a><a name="0663a19" id="0663a19">法色香美味。是诸恶人虽复诵读如是经</a><a name="0663a20" id="0663a20">典。灭除如来深密要义。安置世间庄严文饰</a><a name="0663a21" id="0663a21">无义之语。钞前着后钞后着前。前后着中</a><a name="0663a22" id="0663a22">中着前后。当知如是诸恶比丘是魔伴侣。</a><a name="0663a23" id="0663a23">受畜一切不净之物。而言如来悉听我畜。</a><a name="0663a24" id="0663a24">如牧牛女多加水乳。诸恶比丘亦复如是。</a><a name="0663a25" id="0663a25">杂以世语错定是经。令多众生不得正说</a><a name="0663a26" id="0663a26">正写正取尊重赞叹供养恭敬。是恶比丘为</a><a name="0663a27" id="0663a27">利养故。不能广宣流布是经。所可分流</a><a name="0663a28" id="0663a28">少不足言。如彼牧牛贫穷女人展转卖乳乃</a><a name="0663a29" id="0663a29">至作糜而无乳味。是大乘典大涅槃经亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120662c.htm'><img src='up.gif' border=0></a>
<a href='T120663b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>