<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0893c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷6)</font> 问菩萨品第十七 <font face='Arial'>T12, p0893c</h2></font><hr>
<span class='old'>
</a><a name="0893b28" id="0893b28">不乐菩提未发意者。犯四堕法及无间罪一</a><a name="0893b29" id="0893b29">切除愈。唯除一阐提辈。复次善男子。譬如夜</span><a name="0893c01" id="0893c01">闇阎浮提人一切家业皆悉休废。日光出已</a><a name="0893c02" id="0893c02">其诸人民得修家事。如是众生闻诸契经及</a><a name="0893c03" id="0893c03">诸三昧。犹如夜闇闻此大乘般泥洹经微密</a><a name="0893c04" id="0893c04">之教。犹如日出见诸正法。如彼田夫遇夏时</a><a name="0893c05" id="0893c05">雨。摩诃衍经无量众生皆悉受决现如来性。</a><a name="0893c06" id="0893c06">八千声闻于法华经得受记别。唯除冬冰一</a><a name="0893c07" id="0893c07">阐提辈。复次善男子。犹如有人为非人所持。</a><a name="0893c08" id="0893c08">若被恶毒。而得良医。或遣咒术或遣咒药彼</a><a name="0893c09" id="0893c09">患即消。如是善男子。此摩诃衍般泥洹经。若</a><a name="0893c10" id="0893c10">比丘比丘尼乃至外道。在在处处若书经卷</a><a name="0893c11" id="0893c11">为人演说。其有众生若读若闻。斯等皆为</a><a name="0893c12" id="0893c12">菩提之因。不乐菩提未发道意。及四重禁五</a><a name="0893c13" id="0893c13">无间罪。诸邪恶毒皆悉消灭。唯除一阐提</a><a name="0893c14" id="0893c14">辈。复次善男子。犹如大王身中有虫密食</a><a name="0893c15" id="0893c15">其肉而王未觉。时有良医知其病相。语彼王</a><a name="0893c16" id="0893c16">言。身中有患应疾治之。时王不信不欲令治。</a><a name="0893c17" id="0893c17">其师畏怖不敢与药。密加咒术令虫自落。王</a><a name="0893c18" id="0893c18">见病已乃信师语厚相待遇。诸众生等亦复</a><a name="0893c19" id="0893c19">如是。闻摩诃衍般泥洹经。不乐菩提及未发</a><a name="0893c20" id="0893c20">意。诸佛菩萨方。便为说。虽不即受。而于梦</a><a name="0893c21" id="0893c21">中若命终时。便自觉悟发菩提因。除一阐提。</a><a name="0893c22" id="0893c22">复次善男子。譬如良医善教其子学八种术。</a><a name="0893c23" id="0893c23">上要秘方隐而未授。知八种术善通达已。然</a><a name="0893c24" id="0893c24">后悉教上要秘方。如来应供等正觉亦复如</a><a name="0893c25" id="0893c25">是。教法王子比丘比丘尼优婆塞优婆夷。先</a><a name="0893c26" id="0893c26">学灭除无量烦恼。于身修习不坚固想。众</a><a name="0893c27" id="0893c27">苦积聚无常变坏空无我所。又复教学九部</a><a name="0893c28" id="0893c28">契经令善通利。然后教学此摩诃衍般泥洹</a><a name="0893c29" id="0893c29">经。令知众生有如来性是常住法。悉发无上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120893b.htm'><img src='up.gif' border=0></a>
<a href='T120894a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>