<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0411a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷8)</font> <font face='Arial'>T12, p0411a</h2></font><hr>
<span class='old'>
</a><a name="0410c28" id="0410c28">达其性无二。无二之性即是实性。若言一切</a><a name="0410c29" id="0410c29">行无常者。如来秘藏亦是无常。凡夫谓二</span><a name="0411a01" id="0411a01">智者了达其性无二。无二之性即是实性。若</a><a name="0411a02" id="0411a02">言一切法无我。如来秘藏亦无有我。凡夫谓</a><a name="0411a03" id="0411a03">二。智者了达其性无二。无二之性即是实性。</a><a name="0411a04" id="0411a04">我与无我性无有二。如来秘藏其义如是。不</a><a name="0411a05" id="0411a05">可称计无量无边诸佛所赞。我今于是一切</a><a name="0411a06" id="0411a06">功德成就经中皆悉说已</a><a name="0411a07" id="0411a07"><p>善男子。我与无我性相无二。汝应如是受持</a><a name="0411a08" id="0411a08">顶戴。善男子。汝亦应当坚持忆念如是经典。</a><a name="0411a09" id="0411a09">如我先于摩诃般若波罗蜜经中说我无我无</a><a name="0411a10" id="0411a10">有二相。如因乳生酪。因酪得生酥。因生</a><a name="0411a11" id="0411a11">酥得熟酥。因熟酥得醍醐。如是酪性为从乳</a><a name="0411a12" id="0411a12">生为从自生从他生耶。乃至醍醐亦复如是。</a><a name="0411a13" id="0411a13">若从他生即是他作非是乳生。若非乳生乳</a><a name="0411a14" id="0411a14">无所为。若自生者不应相似相续而生。若相</a><a name="0411a15" id="0411a15">续生则不俱生。若不俱生五种之味则不一</a><a name="0411a16" id="0411a16">时。虽不一时定复不从余处来也。当知乳中</a><a name="0411a17" id="0411a17">先有酪相。甘味多故不能自变。乃至醍醐</a><a name="0411a18" id="0411a18">亦复如是。是牛食啖水草因缘。血脉转变而</a><a name="0411a19" id="0411a19">得成乳。若食甘草其乳则甜。若食苦草乳则</a><a name="0411a20" id="0411a20">苦味。雪山有草名曰肥腻。牛若食者纯得醍</a><a name="0411a21" id="0411a21">醐。无有青黄赤白黑色谷草因缘。其乳则有</a><a name="0411a22" id="0411a22">色味之异。是诸众生以明无明业因缘故生</a><a name="0411a23" id="0411a23">于二相。若无明转则变为明。一切诸法善不</a><a name="0411a24" id="0411a24">善等。亦复如是无有二相</a><a name="0411a25" id="0411a25"><p>迦叶菩萨白佛言。世尊。如佛所说乳中有酪</a><a name="0411a26" id="0411a26">是义云何。世尊。若言乳中定有酪相。以微</a><a name="0411a27" id="0411a27">细故不可见者。云何说言从乳因缘而生于</a><a name="0411a28" id="0411a28">酪。法若本无则名为生。如其已有云何言生。</a><a name="0411a29" id="0411a29">若言乳中定有酪相。百草之中亦应有乳。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120410c.htm'><img src='up.gif' border=0></a>
<a href='T120411b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>