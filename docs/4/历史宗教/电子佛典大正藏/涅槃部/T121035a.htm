<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0384 菩萨从兜术天降神母胎说广普经 1035a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 384 菩萨从兜术天降神母胎说广普经</font> <font face='Arial'>(卷4)</font> 诸佛行齐无差别品第十三 <font face='Arial'>T12, p1035a</h2></font><hr>
<span class='old'>
</a><a name="1034c28" id="1034c28">开演大义。即重白佛。舍身受身即身成佛耶。</a><a name="1034c29" id="1034c29">佛告无尽意。谛听善思念之。今当与汝一一</span><a name="1035a01" id="1035a01">分别过去九十一劫有梵天王。名大辩才。分</a><a name="1035a02" id="1035a02">别古今常乐闲居坐天宫内。今我宁可化此宫</a><a name="1035a03" id="1035a03">女及诸梵天。我得成佛诸天翼从。剃须发</a><a name="1035a04" id="1035a04">着法服。一时成道不亦快乎。作是念已。即于</a><a name="1035a05" id="1035a05">天宫诣昼度树。端坐思惟一意一心。系念在</a><a name="1035a06" id="1035a06">前无他异想。即得成佛三十二大人相八十种</a><a name="1035a07" id="1035a07">随形好。诸天眷属修行比丘正法。得阿罗汉</a><a name="1035a08" id="1035a08">皆是利根。彼天女众有得须陀洹斯陀含阿</a><a name="1035a09" id="1035a09">那含不往还此间。即于彼般涅槃。是谓梵天</a><a name="1035a10" id="1035a10">王不舍身受身现身得成佛道。佛告无尽意</a><a name="1035a11" id="1035a11">菩萨。过去七十六劫有第六天王。典领三千</a><a name="1035a12" id="1035a12">大千世界。名曰害恶。从六天以下自在无</a><a name="1035a13" id="1035a13">阂。在彼天宫经历无数久久思惟。悔本所作</a><a name="1035a14" id="1035a14">谤毁三尊遮截道果。设我受报坠堕三涂不</a><a name="1035a15" id="1035a15">离恶道。我今宁可改心恶行。并此天宫诸天</a><a name="1035a16" id="1035a16">眷属。共修梵行求无上道。进前成佛不亦乐</a><a name="1035a17" id="1035a17">乎。复自思惟。所典境界无量无限天女娱乐</a><a name="1035a18" id="1035a18">乐岂过是。设我成佛与此国界正等无异。渐</a><a name="1035a19" id="1035a19">渐懈慢。复更劫数魔有知识。行登十住说佛</a><a name="1035a20" id="1035a20">功德。出家修道众相具足。魔心开解改心入</a><a name="1035a21" id="1035a21">定。无若干想利根捷疾。即于天宫三明通</a><a name="1035a22" id="1035a22">达。庄严佛土不更受身。便成无上至真等正</a><a name="1035a23" id="1035a23">觉。放大光明普照魔界。莫不眼见见魔成佛。</a><a name="1035a24" id="1035a24">有三亿天子心自生念。谓魔幻化非真实佛。</a><a name="1035a25" id="1035a25">尽退还宫。十六亿天子皆来影附。承事供养</a><a name="1035a26" id="1035a26">如佛无异。寻于坐上皆成四果。是为害恶大</a><a name="1035a27" id="1035a27">天王。不舍身受身而成佛道。佛复告无尽意</a><a name="1035a28" id="1035a28">菩萨。过去六十一劫东方有释天子。修天眼</a><a name="1035a29" id="1035a29">净心乐禅定。常欲求出家进向佛道。彼诸天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121034c.htm'><img src='up.gif' border=0></a>
<a href='T121035b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>