<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0418a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷9)</font> <font face='Arial'>T12, p0418a</h2></font><hr>
<span class='old'>
</a><a name="0417c28" id="0417c28">非无因缘。以是义故。大乘妙典真佛所说。</a><a name="0417c29" id="0417c29">复次善男子。如虚空中兴大云雨注于大地。</span><a name="0418a01" id="0418a01">枯木石山高原堆阜水所不住。流注下田陂</a><a name="0418a02" id="0418a02">池悉满利益无量一切众生。是大涅槃微妙</a><a name="0418a03" id="0418a03">经典亦复如是。雨大法雨普润众生。唯一阐</a><a name="0418a04" id="0418a04">提发菩提心无有是处。复次善男子。譬如焦</a><a name="0418a05" id="0418a05">种虽遇甘雨百千万劫终不生芽。芽若生者</a><a name="0418a06" id="0418a06">亦无是处。一阐提辈亦复如是。虽闻如是大</a><a name="0418a07" id="0418a07">般涅槃微妙经典。终不能发菩提心牙。若能</a><a name="0418a08" id="0418a08">发者无有是处。何以故。是人断灭一切善根。</a><a name="0418a09" id="0418a09">如彼焦种不能复生菩提根牙。复次善男子。</a><a name="0418a10" id="0418a10">譬如明珠置浊水中以珠威德水即为清。投</a><a name="0418a11" id="0418a11">之淤泥不能令清。是大涅槃微妙经典亦复</a><a name="0418a12" id="0418a12">如是。置余众生五无间罪四重禁法浊水之</a><a name="0418a13" id="0418a13">中。犹可澄清发菩提心。投一阐提淤泥之中。</a><a name="0418a14" id="0418a14">百千万岁不能令清起菩提心。何以故。是一</a><a name="0418a15" id="0418a15">阐提灭诸善根非其器故。假使是人百千万</a><a name="0418a16" id="0418a16">岁听受如是大涅槃经。终不能发菩提之心。</a><a name="0418a17" id="0418a17">所以者何。无善心故</a><a name="0418a18" id="0418a18"><p>复次善男子。譬如药树名曰药王。于诸药中</a><a name="0418a19" id="0418a19">最为殊胜。若和酪浆若蜜若苏若水若乳若</a><a name="0418a20" id="0418a20">末若丸。若以涂疮薰身涂目若见若嗅。能</a><a name="0418a21" id="0418a21">灭众生一切诸病。如是药树不作是念。一切</a><a name="0418a22" id="0418a22">众生若取我根不应取叶。若取叶者不应取</a><a name="0418a23" id="0418a23">根。若取身者不应取皮。若取皮者不应取身。</a><a name="0418a24" id="0418a24">是树虽复不生是念而能除灭一切病苦。善</a><a name="0418a25" id="0418a25">男子。是大涅槃微妙经典亦复如是。能除一</a><a name="0418a26" id="0418a26">切众生恶业四波罗夷五无间罪。若内若外</a><a name="0418a27" id="0418a27">所有诸恶诸有未发菩提心者。因是则得发</a><a name="0418a28" id="0418a28">菩提心。何以故。是妙经典诸经中王。如彼药</a><a name="0418a29" id="0418a29">树诸药中王。若有修习是大涅槃及不修者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120417c.htm'><img src='up.gif' border=0></a>
<a href='T120418b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>