<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0390 佛临涅槃记法住经 1112c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 390 佛临涅槃记法住经</font> <font face='Arial'>(卷1)</font> <font face='Arial'>T12, p1112c</h2></font><hr>
<span class='old'>
</a><a name="1112b28" id="1112b28"><p><span class='byline'>　　　　大唐三藏法师玄奘奉　诏译</span><br></a><a name="1112b29" id="1112b29"><p>如是我闻。一时薄伽梵。在拘尸城力士生地</span><a name="1112c01" id="1112c01">娑罗双林。与无量无数声闻菩萨摩诃萨俱。</a><a name="1112c02" id="1112c02">并诸天人阿素洛等。一切大众前后围绕</a><a name="1112c03" id="1112c03">时薄伽梵临般涅槃。愍众生故。以慈软音告</a><a name="1112c04" id="1112c04">阿难曰。吾今不久当般涅槃。一切有为无不</a><a name="1112c05" id="1112c05">悉舍。一切佛事皆已究竟。我已宣说离窟宅</a><a name="1112c06" id="1112c06">法妙甘露法最自在法极安乐法。是法深妙</a><a name="1112c07" id="1112c07">难解难知。不可寻思超寻思境。诸大圣者自</a><a name="1112c08" id="1112c08">内所证。我又三转无上法轮。其轮威猛具十</a><a name="1112c09" id="1112c09">二相。诸余沙门或婆罗门天魔梵等。皆无有</a><a name="1112c10" id="1112c10">能如实转者。我已为诸天人吹大法蠡。击大</a><a name="1112c11" id="1112c11">法鼓。觉悟长夜无明睡眠。我已为诸天人建</a><a name="1112c12" id="1112c12">大法幢。然大法炬。普照一切除灭暗冥。我已</a><a name="1112c13" id="1112c13">为诸有情作大法桥。为大法船。济渡一切暴</a><a name="1112c14" id="1112c14">流所溺。我已为诸有情注大法流。降大法雨。</a><a name="1112c15" id="1112c15">一切枯槁皆令润洽。我已开显解脱正路。引</a><a name="1112c16" id="1112c16">诸世间迷失道者。若诸有情我应度者皆已</a><a name="1112c17" id="1112c17">度讫。诸未度者皆亦为作得度因缘。我已降</a><a name="1112c18" id="1112c18">伏一切外道。我已摧灭一切邪论。我已倾覆</a><a name="1112c19" id="1112c19">诸魔宫殿。我已破坏一切魔军。正师子吼作</a><a name="1112c20" id="1112c20">大佛事。圆满丈夫本所誓愿。护持法眼令无</a><a name="1112c21" id="1112c21">毁缺。化诸声闻。授菩萨记。为未来世无上佛</a><a name="1112c22" id="1112c22">眼。开照世间常无断绝。阿难。汝等当于如是</a><a name="1112c23" id="1112c23">无上正法勤加护持令不灭没。阿难。我今更</a><a name="1112c24" id="1112c24">无所作。唯大涅槃是所归趣</a><a name="1112c25" id="1112c25"><p>尔时阿难闻佛语已悲慕感绝。良久而言。未</a><a name="1112c26" id="1112c26">审如来为诸有情。三无数劫勤苦所得无上</a><a name="1112c27" id="1112c27">正法。于佛灭后住世几时。饶益天人阿素洛</a><a name="1112c28" id="1112c28">等。当渐隐没</a><a name="1112c29" id="1112c29"><p>尔时世尊重以慈音告阿难曰。诸佛化迹法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121112b.htm'><img src='up.gif' border=0></a>
<a href='T121113a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>