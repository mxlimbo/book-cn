<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0377 大般涅槃经后分 0908b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 377 大般涅槃经后分</font> <font face='Arial'>(卷2)</font> 机感茶毗品第三 <font face='Arial'>T12, p0908b</h2></font><hr>
<span class='old'>
</a><a name="0908a28" id="0908a28">妙宝香楼已。将欲举火茶毗如来。是时大众</a><a name="0908a29" id="0908a29">复大号哭惊震大千。复更深重悲哀供养大</span><a name="0908b01" id="0908b01">圣宝棺及妙香楼。尔时一切大众哀泣盈目。</a><a name="0908b02" id="0908b02">各持七宝香烛大如车轮。焰彩光明遍照</a><a name="0908b03" id="0908b03">世界。一时大哭茶毗香楼。哀震大千一切世</a><a name="0908b04" id="0908b04">界。复以香花遍满供养。是时宝烛至香楼所</a><a name="0908b05" id="0908b05">自然殄灭。是时一切诸天。复持无上七宝大</a><a name="0908b06" id="0908b06">烛焰光普照。悲哀流泪投香楼所皆悉殄灭。</a><a name="0908b07" id="0908b07">尔时一切海神。持海中火七宝大烛无数光</a><a name="0908b08" id="0908b08">焰。投香楼所亦皆殄灭。是时大众。长时号</a><a name="0908b09" id="0908b09">哭一切供养。不知如来何缘未毕。投火香楼</a><a name="0908b10" id="0908b10">茶毗不燃。尔时世尊大悲普润。待迦叶众来</a><a name="0908b11" id="0908b11">至乃燃。时大迦叶。与五百弟子在耆阇崛山。</a><a name="0908b12" id="0908b12">去拘尸城五十由旬。身心寂然入于三昧。于</a><a name="0908b13" id="0908b13">正受中倏尔心惊。举身战栗从定中出。见诸</a><a name="0908b14" id="0908b14">山地皆大震动。即知如来已入涅槃。告诸弟</a><a name="0908b15" id="0908b15">子。我佛大师入般涅槃。时经七日已入棺中。</a><a name="0908b16" id="0908b16">苦哉苦哉。应当疾往至如来所。恐已茶毗不</a><a name="0908b17" id="0908b17">得见佛三十二相八十种好真净色身。迦叶。</a><a name="0908b18" id="0908b18">以敬佛故不敢飞空往如来所。即将弟子寻</a><a name="0908b19" id="0908b19">路疾行。悲哀速往正满七日。至拘尸城城东</a><a name="0908b20" id="0908b20">路首。迦叶。遇见一婆罗门执一天花随路而</a><a name="0908b21" id="0908b21">来。迦叶问言。仁者何来。答曰。佛般涅槃我</a><a name="0908b22" id="0908b22">于茶毗所来。复问。此是何花。答言。于茶毗</a><a name="0908b23" id="0908b23">所得此天花。迦叶就乞。答言。不得。我期将归</a><a name="0908b24" id="0908b24">拟示六亲家中供养。迦叶。就借着其顶上便</a><a name="0908b25" id="0908b25">即闷绝。昏迷躄地喑咽悲哽。良久乃苏即自</a><a name="0908b26" id="0908b26">惟忖。于此号泣不见如来八十种好紫磨色</a><a name="0908b27" id="0908b27">身。何所追益。即与弟子疾共前进。至拘尸</a><a name="0908b28" id="0908b28">城北门而入。于其城中入一僧坊。见诸比丘</a><a name="0908b29" id="0908b29">丛聚一处。语迦叶言。汝等远来深劳苦耶。安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120908a.htm'><img src='up.gif' border=0></a>
<a href='T120908c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>