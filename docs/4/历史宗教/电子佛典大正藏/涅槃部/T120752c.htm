<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0752c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷22)</font> <font face='Arial'>T12, p0752c</h2></font><hr>
<span class='old'>
</a><a name="0752b28" id="0752b28">菩萨有八种魔名为怨家。远是八魔名离</a><a name="0752b29" id="0752b29">怨家。是名菩萨离诸怨敌</span><a name="0752c01" id="0752c01"><p>云何菩萨远离二边。言二边者。谓二十五</a><a name="0752c02" id="0752c02">有及爱烦恼。菩萨常离二十五有及爱烦恼。</a><a name="0752c03" id="0752c03">是名菩萨远离二边。是名菩萨摩诃萨修</a><a name="0752c04" id="0752c04">大涅槃具足成就第四功德</a><a name="0752c05" id="0752c05"><p>尔时光明遍照高贵德王菩萨摩诃萨言。如</a><a name="0752c06" id="0752c06">佛所说。若有菩萨修大涅槃。悉作如是十</a><a name="0752c07" id="0752c07">事功德。如来何故唯修九事不修净土</a><a name="0752c08" id="0752c08">佛言。善男子。我于往昔亦常具修如是十</a><a name="0752c09" id="0752c09">事。一切菩萨及诸如来。无有不修是十事</a><a name="0752c10" id="0752c10">者。若使世界不净充满诸佛世尊于中出者</a><a name="0752c11" id="0752c11">无有是处。善男子。汝今莫谓诸佛出兴不</a><a name="0752c12" id="0752c12">净世界。当知是心不善狭劣。汝今当知。我</a><a name="0752c13" id="0752c13">实不出阎浮提界。譬如有人说言此界独</a><a name="0752c14" id="0752c14">有日月他方世界无有日月。如是之言无</a><a name="0752c15" id="0752c15">有义理。若有菩萨发如是言。此佛世界秽</a><a name="0752c16" id="0752c16">恶不净。他方佛土清净庄严。亦复如是。善男</a><a name="0752c17" id="0752c17">子。西方去此娑婆世界。度三十二恒河沙等</a><a name="0752c18" id="0752c18">诸佛国土。彼有世界名曰无胜。彼土何故</a><a name="0752c19" id="0752c19">名曰无胜。其土所有庄严之事皆悉平等无</a><a name="0752c20" id="0752c20">有差别。犹如西方安乐世界。亦如东方满</a><a name="0752c21" id="0752c21">月世界。我于彼土出现于世。为化众生故</a><a name="0752c22" id="0752c22">于此界阎浮提中现转法轮。非但我身独</a><a name="0752c23" id="0752c23">于此中现转法轮。一切诸佛亦于此中而</a><a name="0752c24" id="0752c24">转法轮。以是义故。诸佛世尊非不修行如</a><a name="0752c25" id="0752c25">是十事。善男子。慈氏菩萨以誓愿故。当来</a><a name="0752c26" id="0752c26">之世令此世界清净庄严。以是义故。一切</a><a name="0752c27" id="0752c27">诸佛所有世界无不严净</a><a name="0752c28" id="0752c28"><p>复次善男子。云何菩萨摩诃萨修大涅槃微</a><a name="0752c29" id="0752c29">妙经典。具足成就第五功德。善男子。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120752b.htm'><img src='up.gif' border=0></a>
<a href='T120753a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>