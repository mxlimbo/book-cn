<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0822a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷32)</font> 迦叶菩萨品第二十四之一 <font face='Arial'>T12, p0822a</h2></font><hr>
<span class='old'>
</a><a name="0821c28" id="0821c28">众生。从初常没乃至第七或入或出。言常</a><a name="0821c29" id="0821c29">没者。有人闻是大涅槃经。如来常住无有</span><a name="0822a01" id="0822a01">变易常乐我净。终不毕竟入于涅槃。一切</a><a name="0822a02" id="0822a02">众生悉有佛性。一阐提人谤方等经作五</a><a name="0822a03" id="0822a03">逆罪犯四重禁。必当得成菩提之道。须陀</a><a name="0822a04" id="0822a04">洹斯陀含阿那含阿罗汉辟支佛等。必当得</a><a name="0822a05" id="0822a05">成阿耨多罗三藐三菩提。闻是语已生不</a><a name="0822a06" id="0822a06">信心。即作是念。作是念已便作是言。是涅</a><a name="0822a07" id="0822a07">槃典即外道书非是佛经。是人尔时远离善</a><a name="0822a08" id="0822a08">友不闻正法。虽时得闻不能思惟。虽复</a><a name="0822a09" id="0822a09">思惟不思惟善。不思善故如恶法住。恶</a><a name="0822a10" id="0822a10">法住者则有六种。一者恶。二者无善。三者污</a><a name="0822a11" id="0822a11">法。四者增有。五者恼热。六受恶果。是名为</a><a name="0822a12" id="0822a12">没。何故名没。无善心故。常行恶故。不修</a><a name="0822a13" id="0822a13">对治故。是名为没。所言恶者。圣人呵责</a><a name="0822a14" id="0822a14">故。心生怖畏故。善人远离故。不益众生</a><a name="0822a15" id="0822a15">故。是名为恶。言无善者。能生无量恶果报</a><a name="0822a16" id="0822a16">故。常为无明所缠绕故。乐与恶人为等</a><a name="0822a17" id="0822a17">侣故。无有修善诸方便故。其心颠倒常错</a><a name="0822a18" id="0822a18">谬故。是名无善言污法者。常污身口故。</a><a name="0822a19" id="0822a19">污净众生故。增不善业故。远离善法故。</a><a name="0822a20" id="0822a20">是名污法。言增有者。如上三人所行之</a><a name="0822a21" id="0822a21">法。能增地狱畜生饿鬼。不能修习解脱之</a><a name="0822a22" id="0822a22">法。身口意业不厌诸有。是名增有。言恼</a><a name="0822a23" id="0822a23">热者。是人具行如上四事。能令身心二事</a><a name="0822a24" id="0822a24">烦热远离寂静。则名为热。受地狱报故</a><a name="0822a25" id="0822a25">名为热。烧诸众生故名为热。烧诸善法故</a><a name="0822a26" id="0822a26">名为热。善男子。信心清凉是人不具。是故名</a><a name="0822a27" id="0822a27">热言受恶果者。是人具足行上五事。死</a><a name="0822a28" id="0822a28">堕地狱饿鬼畜生。善男子。有三恶事复名</a><a name="0822a29" id="0822a29">恶果。一者烦恼恶。二者业恶。三者报恶。是名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120821c.htm'><img src='up.gif' border=0></a>
<a href='T120822b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>