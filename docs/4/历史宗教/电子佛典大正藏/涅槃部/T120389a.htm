<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0389a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷4)</font> 如来性品第四之一 <font face='Arial'>T12, p0389a</h2></font><hr>
<span class='old'>
</a><a name="0388c28" id="0388c28">顺世间法故示入学堂故名如来应正遍知。</a><a name="0388c29" id="0388c29">习学乘象盘马捔力种种伎艺亦复如是。于</span><a name="0389a01" id="0389a01">阎浮提而复示现为王太子。众生皆见我为</a><a name="0389a02" id="0389a02">太子于五欲中欢娱受乐。然我已于无量劫</a><a name="0389a03" id="0389a03">中舍离如是五欲之乐。为欲随顺世间法故</a><a name="0389a04" id="0389a04">示如是相。相师占我若不出家当为转轮圣</a><a name="0389a05" id="0389a05">王王阎浮提。一切众生皆信是言。然我已于</a><a name="0389a06" id="0389a06">无量劫中舍转轮王位为法轮王。于阎浮提</a><a name="0389a07" id="0389a07">现离婇女五欲之乐。见老病死及沙门已出</a><a name="0389a08" id="0389a08">家修道。众生皆谓悉达太子初始出家。然我</a><a name="0389a09" id="0389a09">已于无量劫中出家学道。随顺世法故示如</a><a name="0389a10" id="0389a10">是。我于阎浮提示现出家受具足戒精勤修</a><a name="0389a11" id="0389a11">道。得须陀洹果斯陀含果阿那含果阿罗汉</a><a name="0389a12" id="0389a12">果。众人皆谓是阿罗汉果易得不难。然我</a><a name="0389a13" id="0389a13">已于无量劫中成阿罗汉果。为欲度脱诸众</a><a name="0389a14" id="0389a14">生故坐于道场菩提树下以草为座摧伏众</a><a name="0389a15" id="0389a15">魔。众皆谓我始于道场菩提树下降伏魔官。</a><a name="0389a16" id="0389a16">然我已于无量劫中久降伏已。为欲降伏刚</a><a name="0389a17" id="0389a17">强众生故现是化。我又示现大小便利出息</a><a name="0389a18" id="0389a18">入息。众皆谓我有大小便利出息入息。然</a><a name="0389a19" id="0389a19">我是身所得果报悉无如是大小便利出入息</a><a name="0389a20" id="0389a20">等。随顺世间故示如是。我又示现受人信施。</a><a name="0389a21" id="0389a21">然我是身都无饥渴。随顺世法故示如是。我</a><a name="0389a22" id="0389a22">又示同诸众生故现有睡眠。然我已于无量</a><a name="0389a23" id="0389a23">劫中。具足无上深妙智慧远离三有。进止威</a><a name="0389a24" id="0389a24">仪头痛腹痛背痛木枪洗足洗手洗面漱口</a><a name="0389a25" id="0389a25">嚼杨枝等。众皆谓我有如是事。然我此身都</a><a name="0389a26" id="0389a26">无此事。我足清净犹如莲花。口气净洁如</a><a name="0389a27" id="0389a27">优钵罗香。一切众生谓我是人我实非人。我</a><a name="0389a28" id="0389a28">又示现受粪扫衣浣濯缝打。然我久已不须</a><a name="0389a29" id="0389a29">是衣。众人皆谓罗[<a href='javascript:showpic("images/023523.gif")'>目*侯</a>]罗者是我之子。输头檀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120388c.htm'><img src='up.gif' border=0></a>
<a href='T120389b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>