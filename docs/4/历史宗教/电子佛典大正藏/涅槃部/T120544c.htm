<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0544c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷30)</font> 师子吼菩萨品第十一之一 <font face='Arial'>T12, p0544c</h2></font><hr>
<span class='old'>
</a><a name="0544b28" id="0544b28">遍。我若遍者则应悉到。如其到者修善之人</a><a name="0544b29" id="0544b29">亦应有恶。行恶之人亦应有善。若不尔者云</span><a name="0544c01" id="0544c01">何言遍。瞿昙。譬如一室然百千灯。各各自明</a><a name="0544c02" id="0544c02">不相妨碍。众生我者亦复如是。修善行恶不</a><a name="0544c03" id="0544c03">相杂合。善男子。汝等若言我如灯者。是义不</a><a name="0544c04" id="0544c04">然。何以故。彼灯之明从缘而有。灯增长故明</a><a name="0544c05" id="0544c05">亦增长。众生我者则不如是明从灯出住在</a><a name="0544c06" id="0544c06">异处。众生我者不得如是从身而出住在异</a><a name="0544c07" id="0544c07">处。彼灯光明与闇共住。何以故。如闇室中然</a><a name="0544c08" id="0544c08">一灯时照则不了。及至多灯乃得明了。若初</a><a name="0544c09" id="0544c09">灯破闇则不须后灯。若须后灯。当知。初明与</a><a name="0544c10" id="0544c10">闇共住。瞿昙。若无我者谁作善恶</a><a name="0544c11" id="0544c11"><p>佛言。若我作者云何名常。如其常者。云何而</a><a name="0544c12" id="0544c12">得有时作善有时作恶。若言有时作善恶者。</a><a name="0544c13" id="0544c13">云何复得言我无边。若我作者。何故而复习</a><a name="0544c14" id="0544c14">行恶法。如其我是作者。智者何故生疑。众生</a><a name="0544c15" id="0544c15">无我。以是义故外道法中定无有我。若言我</a><a name="0544c16" id="0544c16">者则是如来。何以故。身无边故无疑网故。不</a><a name="0544c17" id="0544c17">作不受故名为常。不生不灭故名为乐。无烦</a><a name="0544c18" id="0544c18">恼垢故名为净。无有十相故名为空。是故如</a><a name="0544c19" id="0544c19">来常乐我净空无诸相。诸外道言。若言如来</a><a name="0544c20" id="0544c20">常乐我净无相故空。当知瞿昙所说之法则</a><a name="0544c21" id="0544c21">非空也。是故我今当顶戴受持。尔时外道其</a><a name="0544c22" id="0544c22">数无量。于佛法中信心出家。善男子。以是因</a><a name="0544c23" id="0544c23">缘故我于此娑罗双树大师子吼。师子吼者</a><a name="0544c24" id="0544c24">名大涅槃。善男子。东方双者破于无常获得</a><a name="0544c25" id="0544c25">于常。乃至北方双者破于不净而得于净。善</a><a name="0544c26" id="0544c26">男子。此中众生为双树故护娑罗林。不令外</a><a name="0544c27" id="0544c27">人取其枝叶斫截破坏。我亦如是。为四法故</a><a name="0544c28" id="0544c28">令诸弟子护持佛法。何等名四。常乐我净。此</a><a name="0544c29" id="0544c29">四双树四王典掌。我为四王护持我法。是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120544b.htm'><img src='up.gif' border=0></a>
<a href='T120545a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>