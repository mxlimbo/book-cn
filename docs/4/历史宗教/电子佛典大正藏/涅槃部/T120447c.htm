<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0447c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷14)</font> <font face='Arial'>T12, p0447c</h2></font><hr>
<span class='old'>
</a><a name="0447b28" id="0447b28">作业而牙得生。善男子。子亦不言我能生</a><a name="0447b29" id="0447b29">牙乃至作业。亦不念言我能生牙。牙亦</span><a name="0447c01" id="0447c01">不言我能自生。如来亦尔。终不念言我转法</a><a name="0447c02" id="0447c02">轮。善男子。若不能者是则名为转正法轮。</a><a name="0447c03" id="0447c03">是转法轮即是如来。善男子。譬如因鼓因空</a><a name="0447c04" id="0447c04">因皮因人因桴和合出声。鼓不念言我能出</a><a name="0447c05" id="0447c05">声。乃至桴亦如是。声亦不言我能自生。善</a><a name="0447c06" id="0447c06">男子。如来亦尔。终不念言我转法轮。善男</a><a name="0447c07" id="0447c07">子。转法轮者名为不作。不作者即转法轮。</a><a name="0447c08" id="0447c08">转法轮者即是如来。善男子。转法轮者乃是</a><a name="0447c09" id="0447c09">诸佛世尊境界。非诸声闻缘觉所知。善男子。</a><a name="0447c10" id="0447c10">虚空非生非出非作非造非有为法。如来亦</a><a name="0447c11" id="0447c11">尔。非生非出非作非造非有为法。如如来性</a><a name="0447c12" id="0447c12">佛性亦尔。非生非出非作非造非有为法。善</a><a name="0447c13" id="0447c13">男子。诸佛世尊语有二种。一者世语。二者</a><a name="0447c14" id="0447c14">出世语。善男子。如来为诸声闻缘觉说于世</a><a name="0447c15" id="0447c15">语。为诸菩萨说出世语。善男子。是诸大众</a><a name="0447c16" id="0447c16">复有二种。一者求小乘。二者求大乘。我于</a><a name="0447c17" id="0447c17">昔日波罗奈城。为诸声闻转于法轮。今始</a><a name="0447c18" id="0447c18">于此拘尸那城为诸菩萨转大法轮。复次善</a><a name="0447c19" id="0447c19">男子。复有二人中根上根。为中根人于波罗</a><a name="0447c20" id="0447c20">奈转于法轮。为上根人人中象王迦叶菩萨</a><a name="0447c21" id="0447c21">等。今于此间拘尸那城转大法轮。善男子。</a><a name="0447c22" id="0447c22">极下根者如来终不为转法轮。极下根者即</a><a name="0447c23" id="0447c23">一阐提。复次善男子。求佛道者复有二种。</a><a name="0447c24" id="0447c24">一中精进。二上精进。于波罗奈。为中精进</a><a name="0447c25" id="0447c25">转于法轮。今于此间拘尸那城。为上精进转</a><a name="0447c26" id="0447c26">大法轮。复次善男子。我昔于彼波罗奈城初</a><a name="0447c27" id="0447c27">转法轮。八万天人得须陀洹果。今于此间拘</a><a name="0447c28" id="0447c28">尸那城。八十万亿人不退转于阿耨多罗三</a><a name="0447c29" id="0447c29">藐三菩提。复次善男子。波罗奈城大梵天王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120447b.htm'><img src='up.gif' border=0></a>
<a href='T120448a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>