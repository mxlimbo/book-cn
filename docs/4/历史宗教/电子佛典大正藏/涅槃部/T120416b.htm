<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0416b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷9)</font> <font face='Arial'>T12, p0416b</h2></font><hr>
<span class='old'>
</a><a name="0416a28" id="0416a28">此方半月余方见满。阎浮提人若见月初皆</a><a name="0416a29" id="0416a29">谓一日起初月想。见月盛满谓十五日生盛</span><a name="0416b01" id="0416b01">满想。而此月性实无亏盈。因须弥山而有增</a><a name="0416b02" id="0416b02">减。善男子。如来亦尔于阎浮提或现初生或</a><a name="0416b03" id="0416b03">现涅槃。现始生时犹如初月一切皆谓童子</a><a name="0416b04" id="0416b04">初生。行于七步如二日月。或复示现入于书</a><a name="0416b05" id="0416b05">堂如三日月。示现出家如八日月。放大智慧</a><a name="0416b06" id="0416b06">微妙光明。能破无量众生魔众。如十五日盛</a><a name="0416b07" id="0416b07">满之月。或复示现三十二相八十种好。以自</a><a name="0416b08" id="0416b08">庄严而现涅槃喻如月蚀。如是众生所见不</a><a name="0416b09" id="0416b09">同。或见半月或见满月或见月蚀。而此月性</a><a name="0416b10" id="0416b10">实无增减蚀啖之者常是满月。如来之身亦</a><a name="0416b11" id="0416b11">复如是。是故名为常住不变。复次善男子。</a><a name="0416b12" id="0416b12">喻如满月一切悉现。在在处处城邑聚落山</a><a name="0416b13" id="0416b13">泽水中若井若池若盆若鍑一切皆现。有诸</a><a name="0416b14" id="0416b14">众生行百由旬百千由旬见月常随。凡夫愚</a><a name="0416b15" id="0416b15">人妄生忆想言。我本于城邑屋宅见如是月</a><a name="0416b16" id="0416b16">今复于此空泽而见。为是本月为异于本。各</a><a name="0416b17" id="0416b17">作是念月形大小或如鍑口。或复有言大如</a><a name="0416b18" id="0416b18">车轮。或言犹如四十九由旬。一切皆见月之</a><a name="0416b19" id="0416b19">光明。或见团圆喻如金盘。是月性一种种</a><a name="0416b20" id="0416b20">众生各见异相。善男子。如来亦尔出现于世。</a><a name="0416b21" id="0416b21">或有人天而作是念。如来今者在我前住。复</a><a name="0416b22" id="0416b22">有众生亦生是念如来今者在我前住。或有</a><a name="0416b23" id="0416b23">聋哑亦见如来有聋哑相。众生杂类言音各</a><a name="0416b24" id="0416b24">异皆谓如来悉同己语。亦各生念在我舍宅</a><a name="0416b25" id="0416b25">受我供养。或有众生见如来身广大无量。有</a><a name="0416b26" id="0416b26">见微小或有见佛是声闻像。或复有见为缘</a><a name="0416b27" id="0416b27">觉像。有诸外道复各念言。如来今者在我法</a><a name="0416b28" id="0416b28">中出家学道。或有众生复作是念。如来今者</a><a name="0416b29" id="0416b29">独为我故出现于世。如来实性喻如彼月即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120416a.htm'><img src='up.gif' border=0></a>
<a href='T120416c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>