<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0894a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷6)</font> 问菩萨品第十七 <font face='Arial'>T12, p0894a</h2></font><hr>
<span class='old'>
</a><a name="0893c28" id="0893c28">契经令善通利。然后教学此摩诃衍般泥洹</a><a name="0893c29" id="0893c29">经。令知众生有如来性是常住法。悉发无上</span><a name="0894a01" id="0894a01">菩提之因。除一阐提。如是善男子。此摩诃衍</a><a name="0894a02" id="0894a02">般泥洹经。无量无数不可思议。当知此经无</a><a name="0894a03" id="0894a03">上之术良医秘要。复次善男子。譬如船师乘</a><a name="0894a04" id="0894a04">船度人。到彼岸已还度余人。诸佛如来亦复</a><a name="0894a05" id="0894a05">如是。乘摩诃衍般泥洹船。随彼众生应受化</a><a name="0894a06" id="0894a06">者而济度之。般泥洹已复于余处度诸众生。</a><a name="0894a07" id="0894a07">是故如来名大船师。是故如来为常住法。为</a><a name="0894a08" id="0894a08">度人故现有出没。复次善男子。如人乘船欲</a><a name="0894a09" id="0894a09">度大海。若得利风速到彼岸。若不得风。或经</a><a name="0894a10" id="0894a10">年岁。或能溺死。如是众生得摩诃衍般泥洹</a><a name="0894a11" id="0894a11">风。速度生死到菩提岸。若不得者永溺生死</a><a name="0894a12" id="0894a12">轮回苦海。复次善男子。如人入海遇值波</a><a name="0894a13" id="0894a13">浪。计无济理端坐待死。忽遇风王吹到一国</a><a name="0894a14" id="0894a14">不觉闇至。欣庆无量生奇特想。如是此摩诃</a><a name="0894a15" id="0894a15">衍般泥洹经为大风王。众生不知而不乐向</a><a name="0894a16" id="0894a16">发菩提心。般泥洹风密吹令至菩提境界。方</a><a name="0894a17" id="0894a17">知真实生奇特想。复次善男子。如蛇脱皮更</a><a name="0894a18" id="0894a18">游余处而实不死。如是善男子。如来泥洹舍</a><a name="0894a19" id="0894a19">彼故身如脱皮去。是故如来名为善逝。舍毒</a><a name="0894a20" id="0894a20">药树方便之身。或复于余阎浮提方便现化。</a><a name="0894a21" id="0894a21">是故善男子。当知如来是常住法。复次善男</a><a name="0894a22" id="0894a22">子。譬如金师得好真金。随意能造诸庄严具</a><a name="0894a23" id="0894a23">种种器服。诸佛如来亦复如是。随彼受化于</a><a name="0894a24" id="0894a24">二十五有。悉能现身而度脱之。是故如来名</a><a name="0894a25" id="0894a25">无量身。亦名常住。复次善男子。如庵罗树及</a><a name="0894a26" id="0894a26">阎浮树于三时变。有时茂叶有时华果有</a><a name="0894a27" id="0894a27">时衰落。非为彼树枯而更生。如是善男子。如</a><a name="0894a28" id="0894a28">来应供等正觉方便之身。为教化故亦三时</a><a name="0894a29" id="0894a29">现。示有出生成佛现般泥洹。其实常存而不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120893c.htm'><img src='up.gif' border=0></a>
<a href='T120894b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>