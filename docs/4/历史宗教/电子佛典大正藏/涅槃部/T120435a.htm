<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0435a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷12)</font> <font face='Arial'>T12, p0435a</h2></font><hr>
<span class='old'>
</a><a name="0434c28" id="0434c28">有。道者修戒定慧。复次善男子。有漏法者</a><a name="0434c29" id="0434c29">有二种。有因有果。无漏法者亦有二种。有</span><a name="0435a01" id="0435a01">因有果。有漏果者是则名苦。有漏因者则名</a><a name="0435a02" id="0435a02">为集。无漏果者则名为灭。无漏因者则名为</a><a name="0435a03" id="0435a03">道。复次善男子。八相名苦。所谓生苦老苦</a><a name="0435a04" id="0435a04">病苦死苦爱别离苦怨憎会苦求不得苦五盛</a><a name="0435a05" id="0435a05">阴苦。能生如是八苦法者。是名为因。无有</a><a name="0435a06" id="0435a06">如是八法之处。是名为灭。十力四无所畏三</a><a name="0435a07" id="0435a07">念处大悲。是名为道。善男子。生者出相。所</a><a name="0435a08" id="0435a08">谓五种。一者初出。二者至终。三者增长。四</a><a name="0435a09" id="0435a09">者出胎。五者种类生。何等为老。老有二种。</a><a name="0435a10" id="0435a10">一念念老。二终身老。复有二种。一增长老。</a><a name="0435a11" id="0435a11">二灭坏老。是名为老。云何为病。病谓四大</a><a name="0435a12" id="0435a12">毒蛇互不调适。亦有二种。一者身病。二者</a><a name="0435a13" id="0435a13">心病。身病有五。一者因水。二者因风。三者</a><a name="0435a14" id="0435a14">因热。四者杂病。五者客病。客病有四。一者</a><a name="0435a15" id="0435a15">非分强作。二者忘误堕落。三者刀杖瓦石。</a><a name="0435a16" id="0435a16">四者鬼魅所著。心病亦有四种。一者踊跃。</a><a name="0435a17" id="0435a17">二者恐怖。三者忧愁。四者愚痴。复次善男</a><a name="0435a18" id="0435a18">子。身心之病凡有三种。何等为三。一者业</a><a name="0435a19" id="0435a19">报。二者不得远离恶对。三者时节代谢。生</a><a name="0435a20" id="0435a20">如是等因缘名字受分别病。因缘者。风等诸</a><a name="0435a21" id="0435a21">病。名字者。心闷肺胀上气咳逆心惊下痢。</a><a name="0435a22" id="0435a22">受分别者。头痛目痛手足等痛。是名为病。</a><a name="0435a23" id="0435a23">何等为死。死者舍所受身。舍所受身亦有二</a><a name="0435a24" id="0435a24">种。一命尽死。二外缘死。命尽死者亦有三</a><a name="0435a25" id="0435a25">种。一者命尽非是福尽。二者福尽非是命尽。</a><a name="0435a26" id="0435a26">三者福命俱尽。外缘死者复有三种。一者</a><a name="0435a27" id="0435a27">非分自害死。二者横为他死。三者俱死。又</a><a name="0435a28" id="0435a28">有三种死。一放逸死。二破戒死。三坏命根</a><a name="0435a29" id="0435a29">死。何等名为放逸死。若有诽谤大乘方等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120434c.htm'><img src='up.gif' border=0></a>
<a href='T120435b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>