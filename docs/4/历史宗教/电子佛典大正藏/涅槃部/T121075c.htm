<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0386 莲华面经 1075c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 386 莲华面经</font> <font face='Arial'>(卷2)</font> <font face='Arial'>T12, p1075c</h2></font><hr>
<span class='old'>
</a><a name="1075b28" id="1075b28">因陀罗摩那阿罗汉白项阿罗汉等。复于如</a><a name="1075b29" id="1075b29">来所说法藏。有漏无漏之法。皆悉撰集广行</span><a name="1075c01" id="1075c01">流布。阿难。我涅槃已最后法身。彼等建立于</a><a name="1075c02" id="1075c02">未来。复有金毗罗等五诸天子生罽宾国。</a><a name="1075c03" id="1075c03">广令我法流布于世。大设供养。我诸弟子于</a><a name="1075c04" id="1075c04">阎浮提。初未曾有如是大会。佛告阿难。于未</a><a name="1075c05" id="1075c05">来世罽宾国土。当作如是大法之会。阿难。彼</a><a name="1075c06" id="1075c06">五天子灭度之后。有富兰那外道弟子。名莲</a><a name="1075c07" id="1075c07">花面。聪明智慧善解天文二十八宿五星诸</a><a name="1075c08" id="1075c08">度。身如金色。此大痴人。已曾供养四阿罗汉。</a><a name="1075c09" id="1075c09">当供养时作如是誓。愿我未来破坏佛法。以</a><a name="1075c10" id="1075c10">其供养阿罗汉故。世世受于端正之身。于最</a><a name="1075c11" id="1075c11">后身生国王家。身为国王名寐吱曷罗俱逻。</a><a name="1075c12" id="1075c12">而灭我法。此大痴人破碎我钵。既破钵已</a><a name="1075c13" id="1075c13">生于阿鼻大地狱中。此大痴人命终之后。有</a><a name="1075c14" id="1075c14">七天子次第舍身生罽宾国。复更建立如来</a><a name="1075c15" id="1075c15">正法大设供养。阿难。以破钵故。我诸弟子</a><a name="1075c16" id="1075c16">渐污净戒。钵初破时。诸比丘等虽污清净戒。</a><a name="1075c17" id="1075c17">智如牛王能破外道。经第二时此阎浮提诸</a><a name="1075c18" id="1075c18">比丘等。破清净戒乐作不善。身行偷盗耕田</a><a name="1075c19" id="1075c19">垦植。多贪贮畜好衣好钵。不乐读诵修多罗</a><a name="1075c20" id="1075c20">毗尼阿毗昙。如是阿难。乐读乐诵智慧之人</a><a name="1075c21" id="1075c21">悉皆灭度。是时多有诸比丘等。谄曲嫉妒多</a><a name="1075c22" id="1075c22">起非法。以诸比丘不如法故。诸国王等不依</a><a name="1075c23" id="1075c23">王法。以王不如王法治故。其国人民多行增</a><a name="1075c24" id="1075c24">上十不善业。以恶业故。此地多生荆棘毒草</a><a name="1075c25" id="1075c25">土沙砾石。阿难。当于尔时此阎浮提。五种精</a><a name="1075c26" id="1075c26">味失力失味。所谓酥油盐石蜜蜜。如是五种</a><a name="1075c27" id="1075c27">失力味故。尔时众生复更多行增上恶业。以</a><a name="1075c28" id="1075c28">其多行恶不善故。佛破碎钵当至北方。尔时</a><a name="1075c29" id="1075c29">北方诸众生等。见佛破钵大设供养。以种种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121075b.htm'><img src='up.gif' border=0></a>
<a href='T121076a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>