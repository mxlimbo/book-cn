<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0636c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷5)</font> 四相品第七之一 <font face='Arial'>T12, p0636c</h2></font><hr>
<span class='old'>
</a><a name="0636b28" id="0636b28">乌鹊之音。尔时佛赞迦叶菩萨。善哉善哉。</a><a name="0636b29" id="0636b29">善男子。汝今善解甚深难解。如来有时以</span><a name="0636c01" id="0636c01">因缘故。引彼虚空以喻解脱。如是解脱</a><a name="0636c02" id="0636c02">即是如来。真解脱者一切人天无能为譬。</a><a name="0636c03" id="0636c03">而此虚空实非其喻为化众生故以虚</a><a name="0636c04" id="0636c04">空非喻为喻。当知解脱即是如来。如来之</a><a name="0636c05" id="0636c05">性即是解脱。解脱如来无二无别。善男子。</a><a name="0636c06" id="0636c06">非喻者如无比之物不可引喻。有因缘故</a><a name="0636c07" id="0636c07">可得引喻。如经中说面貌端正如月盛满</a><a name="0636c08" id="0636c08">白象鲜洁犹如雪山。满月不得即同于面。</a><a name="0636c09" id="0636c09">雪山不得即是白象。善男子。不可以喻喻</a><a name="0636c10" id="0636c10">真解脱。为化众生故作喻耳。以诸譬喻</a><a name="0636c11" id="0636c11">知诸法性。皆亦如是</a><a name="0636c12" id="0636c12"><p>迦叶复言。云何如来作二种说。佛言。善男</a><a name="0636c13" id="0636c13">子。譬如有人执持刀剑以嗔恚心欲害</a><a name="0636c14" id="0636c14">如来。如来和悦无恚恨色。是人当得坏如</a><a name="0636c15" id="0636c15">来身成逆罪不。不也世尊。何以故。如来身</a><a name="0636c16" id="0636c16">界不可坏故。所以者何。以无身聚唯有法</a><a name="0636c17" id="0636c17">性。法性之性理不可坏。是人云何能坏佛</a><a name="0636c18" id="0636c18">身。直以恶心故成无间。以是因缘引诸譬</a><a name="0636c19" id="0636c19">喻得知实法。尔时佛赞迦叶菩萨。善哉</a><a name="0636c20" id="0636c20">善哉。善男子。我所欲说汝今已说。又善男</a><a name="0636c21" id="0636c21">子。譬如恶人欲害其母。住于野田在谷[<a href='javascript:showpic("images/032436.gif")'>廿/积</a>]</a><a name="0636c22" id="0636c22">下。母为送食。其人见已。寻生害心便前磨</a><a name="0636c23" id="0636c23">刀。母时知已逃入[<a href='javascript:showpic("images/032436.gif")'>廿/积</a>]中。其人持刀绕[<a href='javascript:showpic("images/032436.gif")'>廿/积</a>]边</a><a name="0636c24" id="0636c24">斫。斫已欢喜生已害想。其母寻出还至家</a><a name="0636c25" id="0636c25">中。于意云何。是人成就无间罪不。世尊不</a><a name="0636c26" id="0636c26">可定说。何以故。若说有罪母身应坏身。若</a><a name="0636c27" id="0636c27">不坏云何言有。若说无罪。生已杀想心</a><a name="0636c28" id="0636c28">怀欢喜。云何言无。是人虽不具足逆罪而</a><a name="0636c29" id="0636c29">亦是逆以是因缘引诸譬喻得知实法。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120636b.htm'><img src='up.gif' border=0></a>
<a href='T120637a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>