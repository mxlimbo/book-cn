<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0786a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷27)</font> 师子吼菩萨品第二十三之一 <font face='Arial'>T12, p0786a</h2></font><hr>
<span class='old'>
</a><a name="0785c28" id="0785c28">居士。我明请佛无上法王。须达长者初闻佛</a><a name="0785c29" id="0785c29">名身毛皆竖。寻复问言。何等名佛。长者答</span><a name="0786a01" id="0786a01">言。汝不闻耶。迦毗罗城有释种子。字悉达</a><a name="0786a02" id="0786a02">多。姓瞿昙氏。父名白净。其生未久相师占</a><a name="0786a03" id="0786a03">之。定当得作转轮圣王。如庵罗果已在手</a><a name="0786a04" id="0786a04">中。心不愿乐舍之出家。无师自觉得阿耨</a><a name="0786a05" id="0786a05">多罗三藐三菩提。贪恚痴尽常住无变。不生</a><a name="0786a06" id="0786a06">不灭无有忧畏。于诸众生其心平等。犹如</a><a name="0786a07" id="0786a07">父母等视一子。所有身心众中最胜。虽胜</a><a name="0786a08" id="0786a08">一切而无憍慢。涂割二事其心无二。智慧</a><a name="0786a09" id="0786a09">通达于法无碍。具足十力四无所畏五智</a><a name="0786a10" id="0786a10">三昧大慈大悲及三念处。故号为佛明受我</a><a name="0786a11" id="0786a11">请。是故匆匆未暇相瞻</a><a name="0786a12" id="0786a12"><p>须达多言。善哉大士。所言佛者功德无上。</a><a name="0786a13" id="0786a13">今在何处。长者答言。今在此间王舍大城。</a><a name="0786a14" id="0786a14">住迦兰陀竹林精舍。时须达多一心念佛所</a><a name="0786a15" id="0786a15">有功德十力无畏五智三昧大慈大悲及三念</a><a name="0786a16" id="0786a16">处。作是念时忽然大明。其明猛盛犹如白</a><a name="0786a17" id="0786a17">日。即寻光出至城门下。佛神力故门自然</a><a name="0786a18" id="0786a18">开。既出门已路有天祠。须达经过礼拜致</a><a name="0786a19" id="0786a19">敬。寻还黑闇。心生惶怖。复欲还返所止</a><a name="0786a20" id="0786a20">之处。时彼城门有一天神。告须达言。仁者</a><a name="0786a21" id="0786a21">若往如来所者多获善利。须达多言。云何</a><a name="0786a22" id="0786a22">善利。天言。长者。假使有人真宝交结。骏马</a><a name="0786a23" id="0786a23">百匹香象百头宝车百乘。铸金为人其数复</a><a name="0786a24" id="0786a24">百。端正女人身佩璎珞众宝厕填。上妙宫</a><a name="0786a25" id="0786a25">宅殿堂屋字雕文刻镂。金盘银粟银盘金</a><a name="0786a26" id="0786a26">粟。数各一百以施一人。如是展转尽阎浮</a><a name="0786a27" id="0786a27">提所得功德。不如有人发意一步诣如来</a><a name="0786a28" id="0786a28">所。须达多言。善男子。汝是谁耶。天言。长</a><a name="0786a29" id="0786a29">者。我是胜相婆罗门子。是汝往昔善知识也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120785c.htm'><img src='up.gif' border=0></a>
<a href='T120786b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>