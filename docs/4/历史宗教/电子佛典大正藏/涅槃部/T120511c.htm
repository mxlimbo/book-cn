<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅经 0511c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅经</font> <font face='Arial'>(卷25)</font> 光明遍照高贵德王菩萨品第十之一 <font face='Arial'>T12, p0511c</h2></font><hr>
<span class='old'>
</a><a name="0511b28" id="0511b28">如雪山乃是种种微妙上药根本之处。佛及</a><a name="0511b29" id="0511b29">菩萨亦复如是。悉是一切善根本处。以是义</span><a name="0511c01" id="0511c01">故名善知识。善男子。雪山之中有上香药名</a><a name="0511c02" id="0511c02">曰娑呵。有人见之得寿无量无有病苦。虽有</a><a name="0511c03" id="0511c03">四毒不能中伤。若有触者增长寿命满百二</a><a name="0511c04" id="0511c04">十。若有念者得宿命智。何以故。药势力故。诸</a><a name="0511c05" id="0511c05">佛菩萨亦复如是。若有见者即得断除一切</a><a name="0511c06" id="0511c06">烦恼。虽有四魔不能干乱。若有触者命不可</a><a name="0511c07" id="0511c07">夭不生不死不退不没。所谓触者若在佛边</a><a name="0511c08" id="0511c08">听受妙法。若有念者得阿耨多罗三藐三菩</a><a name="0511c09" id="0511c09">提。以是义故诸佛菩萨名善知识。善男子。如</a><a name="0511c10" id="0511c10">香山中有阿那婆踏多池水。由是池故有四</a><a name="0511c11" id="0511c11">大河。所谓恒河辛头私陀博叉。世间众生常</a><a name="0511c12" id="0511c12">作是言。若有罪者浴此四河众罪得灭。当知</a><a name="0511c13" id="0511c13">此言虚妄不实。除此已往何等为实。诸佛菩</a><a name="0511c14" id="0511c14">萨是乃为实。所以者何。若人亲近则得灭除</a><a name="0511c15" id="0511c15">一切众罪。以是义故名善知识。复次善男子。</a><a name="0511c16" id="0511c16">譬如大地所有药木一切丛林百谷甘蔗花果</a><a name="0511c17" id="0511c17">之属。值天炎旱将欲枯死。难陀龙王及婆</a><a name="0511c18" id="0511c18">难陀怜愍众生。从大海出降澍甘雨。一切丛</a><a name="0511c19" id="0511c19">林百谷草木滋润还生。一切众生亦复如是。</a><a name="0511c20" id="0511c20">所有善根将欲消灭。诸佛菩萨生大慈悲。从</a><a name="0511c21" id="0511c21">智慧海降甘露雨。令诸众生具足还得十善</a><a name="0511c22" id="0511c22">之法。以是义故诸佛菩萨名善知识。善男子。</a><a name="0511c23" id="0511c23">譬如良医善八种术。见诸病人不观种姓端</a><a name="0511c24" id="0511c24">正好丑钱财宝货悉为治之。是故世称为大</a><a name="0511c25" id="0511c25">良医。诸佛菩萨亦复如是。见诸众生有烦恼</a><a name="0511c26" id="0511c26">病不观种姓端正好丑钱财宝货。生慈愍心</a><a name="0511c27" id="0511c27">悉为说法。众生闻已烦恼病除。以是义故诸</a><a name="0511c28" id="0511c28">佛菩萨名善知识。以是亲近善友因缘。则得</a><a name="0511c29" id="0511c29">近于大般涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120511b.htm'><img src='up.gif' border=0></a>
<a href='T120512a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>