<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0858c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷1)</font> 长者纯陀品第三 <font face='Arial'>T12, p0858c</h2></font><hr>
<span class='old'>
</a><br><a name="0858b28" id="0858b28">　　快哉我今永得离　　　弥沦涛波生死海</a><br><a name="0858b29" id="0858b29">　　快哉生世值如来　　　如海盲龟遇浮木</span><br><a name="0858c01" id="0858c01">　　快哉我今永得离　　　生死大海盲龟惑</a><br><a name="0858c02" id="0858c02">　　快哉我今得大利　　　世未曾有无伦匹</a><br><a name="0858c03" id="0858c03">　　天人哀请悉不受　　　难请之宝我今得</a><br><a name="0858c04" id="0858c04">　　快哉我今得大利　　　天人修罗所尊奉</a><br><a name="0858c05" id="0858c05">　　快哉今得现法果　　　大仙受我最后请</a><br><a name="0858c06" id="0858c06">　　快哉我今得大利　　　与诸天人俱劝请</a><br><a name="0858c07" id="0858c07">　　舍彼天人上妙馔　　　哀愍受我粗涩供</a><br><a name="0858c08" id="0858c08">　　快哉我今得大利　　　天人献供愿不果</a><br><a name="0858c09" id="0858c09">　　我供粗涩如伊兰　　　如来大慈哀愍受</a><br><a name="0858c10" id="0858c10">　　诸天人民阿修罗　　　愁忧号泣稽首请</a><br><a name="0858c11" id="0858c11">　　如来大悲普慈愍　　　等视众生如一子</a><br><a name="0858c12" id="0858c12">　　假令不受众饭供　　　愿哀天人不灭度</a><br><a name="0858c13" id="0858c13">　　彼诸天人无余求　　　唯愿如来永住世</a><br><a name="0858c14" id="0858c14">　　犹如须弥处大海　　　时金刚轮安不动</a><br><a name="0858c15" id="0858c15">　　山水映发端严好　　　如来如是处大会</a><br><a name="0858c16" id="0858c16">　　法王威光曜四众　　　犹如重云举世闇</a><br><a name="0858c17" id="0858c17">　　日光显出除众冥　　　今诸天人亦如是</a><br><a name="0858c18" id="0858c18">　　久远忧悲痴冥闇　　　唯愿如来久住世</a><br><a name="0858c19" id="0858c19">　　圣慧日光悉除灭　　　愿长住世大智尊</a><br><a name="0858c20" id="0858c20">　　愿长住世大雄士　　　令我等心离忧怖</a><br><a name="0858c21" id="0858c21">　　犹若须弥安不动　</p></a><a name="0858c22" id="0858c22"><p>尔时世尊告纯陀曰。如是纯陀。佛兴于世甚</a><a name="0858c23" id="0858c23">难得值。犹如海沙一金刚粟。人身难得又复</a><a name="0858c24" id="0858c24">过是。具足信心心亦复甚难。犹如盲龟值浮木</a><a name="0858c25" id="0858c25">孔。得遇如来临般泥洹。最后所供檀波罗蜜</a><a name="0858c26" id="0858c26">复难于彼。如优昙钵华时一现耳。汝今纯陀。</a><a name="0858c27" id="0858c27">莫生忧恼应大欢喜。所以者何。当作是念。</a><a name="0858c28" id="0858c28">今日如来与诸大众受我最后大施供养。以</a><a name="0858c29" id="0858c29">是善利故应欢喜。汝今纯陀。勿请如来长住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120858b.htm'><img src='up.gif' border=0></a>
<a href='T120859a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>