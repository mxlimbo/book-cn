<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0677a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷11)</font> 圣行品第十九之一 <font face='Arial'>T12, p0677a</h2></font><hr>
<span class='old'>
</a><a name="0676c28" id="0676c28">用功力不得果报。如是则名求不得苦。何</a><a name="0676c29" id="0676c29">等名为五盛阴苦。五盛阴苦者。生苦老苦病</span><a name="0677a01" id="0677a01">苦死苦。爱别离苦怨憎会苦求不得苦。是故</a><a name="0677a02" id="0677a02">名为五盛阴苦。迦叶。生之根本凡有如是</a><a name="0677a03" id="0677a03">七种之苦。老苦乃至五盛阴苦。迦叶。夫衰老</a><a name="0677a04" id="0677a04">者非一切有。佛及诸天一向定无。人中不定</a><a name="0677a05" id="0677a05">或有或无。迦叶。三界受身无不有生。老不</a><a name="0677a06" id="0677a06">必定。是故一切生为根本。迦叶。世间众生颠</a><a name="0677a07" id="0677a07">倒覆心。贪着生相厌患老死。菩萨不尔观</a><a name="0677a08" id="0677a08">于初生已见过患。迦叶。如有女人入于他</a><a name="0677a09" id="0677a09">舍。是女端正颜貌美丽。以好璎珞庄严其</a><a name="0677a10" id="0677a10">身。主人见已即便问言。汝字何等系属于谁。</a><a name="0677a11" id="0677a11">女人答言。我身即是功德大天。主人问言。汝</a><a name="0677a12" id="0677a12">所至处为何所作。女天答言。我所至处。能</a><a name="0677a13" id="0677a13">与种种金银琉璃颇梨真珠珊瑚虎珀车磲</a><a name="0677a14" id="0677a14">马瑙象马车乘奴婢仆使。主人闻已心生欢</a><a name="0677a15" id="0677a15">喜踊跃无量。我今福德故令汝来至我舍宅。</a><a name="0677a16" id="0677a16">即便烧香散花供养恭敬礼拜。复于门外更</a><a name="0677a17" id="0677a17">见一女。其形丑陋衣裳弊坏多诸垢腻。皮肤</a><a name="0677a18" id="0677a18">皴裂其色艾白。见已问言。汝字何等系属于</a><a name="0677a19" id="0677a19">谁。女人答言。我字黑闇。复问何故名为黑</a><a name="0677a20" id="0677a20">闇。女人答言。我所行处。能令其家所有财宝</a><a name="0677a21" id="0677a21">一切衰耗。主人闻已即持利刀。作如是言。</a><a name="0677a22" id="0677a22">汝若不去当断汝命。女人答言。汝甚愚痴</a><a name="0677a23" id="0677a23">无有智慧。主人问言。何故名我痴无智慧。</a><a name="0677a24" id="0677a24">女人答言。汝家中者即是我姊。我常与姊进</a><a name="0677a25" id="0677a25">止共俱。汝若驱我亦当驱姊。主人还入问</a><a name="0677a26" id="0677a26">功德天。外有一女云是汝妹。实为是不。功</a><a name="0677a27" id="0677a27">德天言。实是我妹。我与此妹行住共俱。未</a><a name="0677a28" id="0677a28">曾相离随所住处。我常作好彼常作恶</a><a name="0677a29" id="0677a29">我作利益彼作衰损。若爱我者亦应爱彼。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120676c.htm'><img src='up.gif' border=0></a>
<a href='T120677b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>