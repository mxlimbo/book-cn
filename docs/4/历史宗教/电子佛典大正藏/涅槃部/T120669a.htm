<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0669a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷10)</font> 一切大众所问品第十七 <font face='Arial'>T12, p0669a</h2></font><hr>
<span class='old'>
</a><a name="0668c28" id="0668c28">王舍城有一女人名曰善贤。还父母家因</a><a name="0668c29" id="0668c29">至我所。归依于我及法众僧。而作是言。一</span><a name="0669a01" id="0669a01">切女人势不自由。一切男子自在无碍。我</a><a name="0669a02" id="0669a02">于尔时知是女心。即为宣说如是偈颂。</a><a name="0669a03" id="0669a03">文殊师利。善哉善哉。汝今能为一切众生。</a><a name="0669a04" id="0669a04">问于如来如是密语。文殊师利复说偈言</a><a name="0669a05" id="0669a05"><p class='lg'>　　一切诸众生　　　皆依饮食存</a><br><a name="0669a06" id="0669a06">　　一切有大力　　　其心无嫉妒</a><br><a name="0669a07" id="0669a07">　　一切因饮食　　　而得诸病苦</a><br><a name="0669a08" id="0669a08">　　一切修净行　　　而得受安乐　</p></a><a name="0669a09" id="0669a09"><p>如是世尊。今受纯陀饮食供养。将无如来</a><a name="0669a10" id="0669a10">有恐怖耶。尔时世尊复为文殊。而说偈</a><a name="0669a11" id="0669a11">言</a><a name="0669a12" id="0669a12"><p class='lg'>　　非一切众生　　　尽依饮食存</a><br><a name="0669a13" id="0669a13">　　非一切大力　　　心皆无嫉妒</a><br><a name="0669a14" id="0669a14">　　非一切因食　　　而致诸病苦</a><br><a name="0669a15" id="0669a15">　　非一切净行　　　悉得受安乐　</p></a><a name="0669a16" id="0669a16"><p>文殊师利。汝若得病我亦如是应得病苦。</a><a name="0669a17" id="0669a17">何以故。诸阿罗汉及辟支佛菩萨如来实无</a><a name="0669a18" id="0669a18">所食。为欲化彼示现受用无量众生所施</a><a name="0669a19" id="0669a19">之物。令其具足檀波罗蜜。拔济地狱畜生</a><a name="0669a20" id="0669a20">饿鬼。若言如来六年苦行身羸瘦者。无有</a><a name="0669a21" id="0669a21">是处。诸佛世尊独拔诸有不同凡夫。云何</a><a name="0669a22" id="0669a22">而得身羸劣耶。诸佛世尊精勤修习获金刚</a><a name="0669a23" id="0669a23">身。不同世人危脆之身。我诸弟子亦复如</a><a name="0669a24" id="0669a24">是。不可思议不依于食。一切大力无嫉妒</a><a name="0669a25" id="0669a25">者。亦有余义。如世间人终身永无嫉妒之</a><a name="0669a26" id="0669a26">心而无大力。一切病苦因食得者。亦有余</a><a name="0669a27" id="0669a27">义。亦见有人得客病者。所谓刺刺刀剑</a><a name="0669a28" id="0669a28">鉾槊。一切净行受安乐者。是亦有余。世间</a><a name="0669a29" id="0669a29">亦有外道之人。修于梵行多受苦恼。以是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120668c.htm'><img src='up.gif' border=0></a>
<a href='T120669b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>