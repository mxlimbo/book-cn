<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0572b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷35)</font> 迦叶菩萨品第十二之一 <font face='Arial'>T12, p0572b</h2></font><hr>
<span class='old'>
</a><a name="0572a28" id="0572a28">非内非外亦名内外。是名中道。复次善男子。</a><a name="0572a29" id="0572a29">复有说言佛性是外。谓檀波罗蜜从檀波罗</span><a name="0572b01" id="0572b01">蜜得阿耨多罗三藐三菩提。是以说言檀波</a><a name="0572b02" id="0572b02">罗蜜即是佛性。或有说言佛性是内谓五波</a><a name="0572b03" id="0572b03">罗蜜。何以故。离是五事当知则无佛性因果。</a><a name="0572b04" id="0572b04">是以说言五波罗蜜即是佛性。是故如来遮</a><a name="0572b05" id="0572b05">此二边。说言佛性非内非外亦内亦外。是名</a><a name="0572b06" id="0572b06">中道。复次善男子。或有说言佛性在内。譬如</a><a name="0572b07" id="0572b07">力士额上宝珠。何以故。常乐我净如宝珠故。</a><a name="0572b08" id="0572b08">是以说言佛性在内。或有说言佛性在外如</a><a name="0572b09" id="0572b09">贫宝藏。何以故。方便见故。佛性亦尔在众</a><a name="0572b10" id="0572b10">生外。以方便故而得见之。是故如来遮此</a><a name="0572b11" id="0572b11">二边。说言佛性非内非外亦内亦外。是名中</a><a name="0572b12" id="0572b12">道</a><a name="0572b13" id="0572b13"><p>善男子。众生佛性非有非无。所以者何。佛性</a><a name="0572b14" id="0572b14">虽有非如虚空。何以故。世间虚空虽以无量</a><a name="0572b15" id="0572b15">善巧方便不可得见。佛性可见是故虽有非</a><a name="0572b16" id="0572b16">如虚空。佛性虽无不同兔角。何以故。龟毛兔</a><a name="0572b17" id="0572b17">角虽以无量善巧方便不可得生。佛性可生</a><a name="0572b18" id="0572b18">是故虽无不同兔角。是故佛性非有非无亦</a><a name="0572b19" id="0572b19">有亦无。云何名有。一切悉有是诸众生不断</a><a name="0572b20" id="0572b20">不灭犹如灯焰。乃至得阿耨多罗三藐三菩</a><a name="0572b21" id="0572b21">提。是故名有。云何名无。一切众生现在未有</a><a name="0572b22" id="0572b22">一切佛法常乐我净。是故名无。有无合故即</a><a name="0572b23" id="0572b23">是中道。是故佛说众生佛性非有非无。善男</a><a name="0572b24" id="0572b24">子。如有人问是种子中有果无耶。应定答言</a><a name="0572b25" id="0572b25">亦有亦无。何以故。离子之外不能生果是故</a><a name="0572b26" id="0572b26">名有。子未出芽是故名无。以是义故。亦有</a><a name="0572b27" id="0572b27">亦无。所以者何。时节有异其体是一。众生佛</a><a name="0572b28" id="0572b28">性亦复如是。若言众生中别有佛性者。是义</a><a name="0572b29" id="0572b29">不然。何以故。众生即佛性。佛性即众生。直以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120572a.htm'><img src='up.gif' border=0></a>
<a href='T120572c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>