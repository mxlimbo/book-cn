<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0790c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷28)</font> 师子吼菩萨品第二十三之一 <font face='Arial'>T12, p0790c</h2></font><hr>
<span class='old'>
</a><a name="0790b28" id="0790b28">净。言二月者喻于如来二种法身。冬不乐</a><a name="0790b29" id="0790b29">者智者不乐如来无常入于涅槃。二月乐</span><a name="0790c01" id="0790c01">者喻于智者爱乐如来常乐我净。种植者喻</a><a name="0790c02" id="0790c02">诸众生闻法欢喜发阿耨多罗三藐三菩提</a><a name="0790c03" id="0790c03">心种诸善根。河者喻于十方诸大菩萨来</a><a name="0790c04" id="0790c04">诣我所咨受如是大涅槃典。百兽孚乳者</a><a name="0790c05" id="0790c05">喻我弟子生诸善根。花喻七觉。果喻四果。</a><a name="0790c06" id="0790c06">以是义故。我于二月入大涅槃</a><a name="0790c07" id="0790c07"><p>师子吼言。如来初生出家成道转妙法轮皆</a><a name="0790c08" id="0790c08">以八日。何故涅槃独十五日。佛言。善哉善</a><a name="0790c09" id="0790c09">哉。善男子。如十五日月无亏盈。诸佛如来</a><a name="0790c10" id="0790c10">亦复如是。入大涅槃无有亏盈。以是义</a><a name="0790c11" id="0790c11">故。于十五日入般涅槃。善男子。如十五日</a><a name="0790c12" id="0790c12">月盛满时有十一事。何等十一。一能破闇</a><a name="0790c13" id="0790c13">二令众生见道非道。三令众生见道邪正。</a><a name="0790c14" id="0790c14">四除郁蒸得清凉乐。五能破坏萤火高心。</a><a name="0790c15" id="0790c15">六息一切贼盗之想。七除众生畏恶兽心。</a><a name="0790c16" id="0790c16">八能开敷优钵罗花。九合莲花。十发行人</a><a name="0790c17" id="0790c17">进路之心。十一令诸众生乐受五欲多获</a><a name="0790c18" id="0790c18">快乐。善男子。如来满月亦复如是。一者破</a><a name="0790c19" id="0790c19">坏无明大闇。二者演说正道邪道。三者开</a><a name="0790c20" id="0790c20">示生死邪崄涅槃平正。四者令人远离贪</a><a name="0790c21" id="0790c21">欲嗔恚痴热。五者破坏外道光明。六者</a><a name="0790c22" id="0790c22">破坏烦恼结贼。七者除灭畏五盖心。八</a><a name="0790c23" id="0790c23">者开敷众生种善根心。九者覆盖众生</a><a name="0790c24" id="0790c24">五欲之心。十者发起众生进修趣向大涅</a><a name="0790c25" id="0790c25">槃行。十一者令诸众生乐修解脱。以是</a><a name="0790c26" id="0790c26">义故。于十五日入大涅槃。而我真实不入</a><a name="0790c27" id="0790c27">涅槃。我弟子中愚痴恶人。定谓如来入于涅</a><a name="0790c28" id="0790c28">槃。譬如母人多有诸子其母舍行至他国</a><a name="0790c29" id="0790c29">土。未还之顷诸子各言我母已死。而是母人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120790b.htm'><img src='up.gif' border=0></a>
<a href='T120791a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>