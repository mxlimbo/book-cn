<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0538b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷29)</font> 师子吼菩萨品第十一之一 <font face='Arial'>T12, p0538b</h2></font><hr>
<span class='old'>
</a><a name="0538a28" id="0538a28">我此身悉代众生受大苦恼。众生所有贫穷</a><a name="0538a29" id="0538a29">下贱破戒之心贪嗔痴业。愿皆悉来集于</span><a name="0538b01" id="0538b01">我身。愿诸众生不生贪取。不为名色之所系</a><a name="0538b02" id="0538b02">缚。愿诸众生早度生死。令我一身处之不厌。</a><a name="0538b03" id="0538b03">愿令一切皆得阿耨多罗三藐三菩提。如是</a><a name="0538b04" id="0538b04">修时。不见智慧不见智慧相。不见修者不见</a><a name="0538b05" id="0538b05">果报。是则名为修习智慧。善男子。修习如是</a><a name="0538b06" id="0538b06">戒定智慧是名菩萨。不能如是修戒定慧是</a><a name="0538b07" id="0538b07">名声闻</a><a name="0538b08" id="0538b08"><p>复次善男子。云何复名修集于戒。若能破坏</a><a name="0538b09" id="0538b09">一切众生十六恶律仪。何等十六。一者为利</a><a name="0538b10" id="0538b10">餧养羔羊肥已转卖。二者为利买已屠杀。三</a><a name="0538b11" id="0538b11">者为利餧养猪豚肥已转卖。四者为利买已</a><a name="0538b12" id="0538b12">屠杀。五者为利餧养牛犊肥已转卖。六者为</a><a name="0538b13" id="0538b13">利买已屠杀。七者为利养鸡令肥肥已转卖。</a><a name="0538b14" id="0538b14">八者为利买已屠杀。九者钓鱼。十者猎师。十</a><a name="0538b15" id="0538b15">一者劫夺。十二者魁脍。十三者网捕飞鸟。十</a><a name="0538b16" id="0538b16">四者两舌。十五者狱卒。十六者咒龙。能为众</a><a name="0538b17" id="0538b17">生永断如是十六恶业。是名修戒。云何修定。</a><a name="0538b18" id="0538b18">能断一切世间三昧。所谓无身三昧。能令众</a><a name="0538b19" id="0538b19">生生颠倒心谓是涅槃。有无边心三昧净聚</a><a name="0538b20" id="0538b20">三昧世边三昧世断三昧世性三昧世丈夫三</a><a name="0538b21" id="0538b21">昧非想非非想三昧。如是等定能令众生生</a><a name="0538b22" id="0538b22">颠倒心谓是涅槃。若能永断如是三昧。是则</a><a name="0538b23" id="0538b23">名为修习三昧。云何复名修习智慧。能破世</a><a name="0538b24" id="0538b24">间所有恶见。一切众生悉有恶见。所谓色即</a><a name="0538b25" id="0538b25">是我亦是我所。色中有我我中有色。乃至识</a><a name="0538b26" id="0538b26">亦如是。常即是我色灭我存。色即是我色灭</a><a name="0538b27" id="0538b27">我灭。复有人言。作者名我受者名色。复有人</a><a name="0538b28" id="0538b28">言。作者名色受者名我。复有人言。无作无受</a><a name="0538b29" id="0538b29">自生自灭悉非因缘。复有人言。无作无受悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120538a.htm'><img src='up.gif' border=0></a>
<a href='T120538c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>