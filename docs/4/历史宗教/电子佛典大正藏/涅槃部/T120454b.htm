<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0454b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷15)</font> 梵行品第八之一 <font face='Arial'>T12, p0454b</h2></font><hr>
<span class='old'>
</a><a name="0454a27" id="0454a27">妄实与乐者。而诸众生何故不以诸佛菩萨</a><a name="0454a28" id="0454a28">威德力故一切受乐。若当真实不得乐者。如</span><a name="0454b01" id="0454b01">佛所说我念往昔独修慈心。经此劫世七返</a><a name="0454b02" id="0454b02">成坏不来此生。世界成时生梵天中。世界坏</a><a name="0454b03" id="0454b03">时生光音天。若生梵天力势自在无能摧伏。</a><a name="0454b04" id="0454b04">于千梵中最胜最上名大梵王。有诸众生皆</a><a name="0454b05" id="0454b05">于我所生最上想。三十六返作忉利天王释</a><a name="0454b06" id="0454b06">提桓因。无量百千作转轮王独修慈心乃得</a><a name="0454b07" id="0454b07">如是人天果报。若不实者云何得与此义相</a><a name="0454b08" id="0454b08">应。佛言。善哉善哉。善男子。汝真勇猛无所畏</a><a name="0454b09" id="0454b09">惧。即为迦叶。而说偈言</a><a name="0454b10" id="0454b10"><p class='lg'>　　若于一众生　　　不生嗔恚心</a><br><a name="0454b11" id="0454b11">　　而愿与彼乐　　　是名为慈善</a><br><a name="0454b12" id="0454b12">　　一切众生中　　　若起于悲心</a><br><a name="0454b13" id="0454b13">　　是名圣种性　　　得福报无量</a><br><a name="0454b14" id="0454b14">　　设使五通仙　　　悉满此大地</a><br><a name="0454b15" id="0454b15">　　有大自在天　　　奉施其所安</a><br><a name="0454b16" id="0454b16">　　象马种种物　　　所得福报果</a><br><a name="0454b17" id="0454b17">　　不及修一慈　　　十六分中一　</p></a><a name="0454b18" id="0454b18"><p>善男子。夫修慈者实非妄想谛是真实。若是</a><a name="0454b19" id="0454b19">声闻缘觉之慈是名虚妄。诸佛菩萨真实不</a><a name="0454b20" id="0454b20">虚云何知耶。善男子。菩萨摩诃萨修行如</a><a name="0454b21" id="0454b21">是大涅槃者。观土为金观金为土。地作水相</a><a name="0454b22" id="0454b22">水作地相。水作火相火作水相。地作风相风</a><a name="0454b23" id="0454b23">作地相。随意成就无有虚妄。观实众生为非</a><a name="0454b24" id="0454b24">众生。观非众生为实众生。悉随意成无有虚</a><a name="0454b25" id="0454b25">妄。善男子。当知菩萨四无量心。是实思惟</a><a name="0454b26" id="0454b26">非不真实。复次善男子。云何名为真实思惟。</a><a name="0454b27" id="0454b27">谓能断除诸烦恼故。善男子。夫修慈者能断</a><a name="0454b28" id="0454b28">贪欲。修悲心者能断嗔恚。修喜心者能断不</a><a name="0454b29" id="0454b29">乐。修舍心者能断贪恚及众生相。以是故名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120454a.htm'><img src='up.gif' border=0></a>
<a href='T120454c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>