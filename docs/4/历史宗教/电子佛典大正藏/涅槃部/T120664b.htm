<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0664b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷9)</font> 菩萨品第十六 <font face='Arial'>T12, p0664b</h2></font><hr>
<span class='old'>
</a><a name="0664a28" id="0664a28">生有佛性者。佛与众生有何差别。如是说</a><a name="0664a29" id="0664a29">者多有过咎。若诸众生皆有佛性。何因缘</span><a name="0664b01" id="0664b01">故。舍利弗等以小涅槃而般涅槃。缘觉之人</a><a name="0664b02" id="0664b02">于中涅槃而般涅槃。菩萨之人于大涅槃</a><a name="0664b03" id="0664b03">而般涅槃。如是等人若同佛性。何故不同</a><a name="0664b04" id="0664b04">如来涅槃而般涅槃。善男子。诸佛世尊所得</a><a name="0664b05" id="0664b05">涅槃。非诸声闻缘觉所得。以是义故。大般</a><a name="0664b06" id="0664b06">涅槃名为善有。世若无佛非无二乘得二</a><a name="0664b07" id="0664b07">涅槃。迦叶复言。是义云何。佛言。无量无边阿</a><a name="0664b08" id="0664b08">僧祇劫乃有一佛。出现于世开示三乘。善</a><a name="0664b09" id="0664b09">男子。如汝所言。菩萨二乘无差别者。我先</a><a name="0664b10" id="0664b10">于此如来密藏大涅槃中已说其义。诸阿</a><a name="0664b11" id="0664b11">罗汉无有善有。何以故。诸阿罗汉悉当得</a><a name="0664b12" id="0664b12">是大涅槃故。以是义故。大般涅槃有毕竟</a><a name="0664b13" id="0664b13">乐。是故名为大般涅槃。迦叶言。如佛说者。</a><a name="0664b14" id="0664b14">我今始知差别之义无差别义。何以故。一切</a><a name="0664b15" id="0664b15">菩萨声闻缘觉未来之世皆当归于大般涅</a><a name="0664b16" id="0664b16">槃。譬如众流归于大海。是故声闻缘觉之</a><a name="0664b17" id="0664b17">人。悉名为常非是无常。以是义故。亦有差</a><a name="0664b18" id="0664b18">别亦无差别。迦叶言。云何性差别。佛言。善</a><a name="0664b19" id="0664b19">男子。声闻如乳缘觉如酪。菩萨之人如生熟</a><a name="0664b20" id="0664b20">酥。诸佛世尊犹如醍醐。以是义故。大涅槃</a><a name="0664b21" id="0664b21">中说四种性而有差别。迦叶复言。一切众生</a><a name="0664b22" id="0664b22">性相云何。佛言。善男子。如牛新生乳血未</a><a name="0664b23" id="0664b23">别。凡夫之性杂诸烦恼亦复如是。迦叶复</a><a name="0664b24" id="0664b24">言。拘尸那城有旃陀罗名曰欢喜。佛记是</a><a name="0664b25" id="0664b25">人。由一发心。当于此界千佛数中速成无</a><a name="0664b26" id="0664b26">上正真之道。以何等故。如来不记尊者舍</a><a name="0664b27" id="0664b27">利弗目犍连等速成佛道。佛言。善男子。或</a><a name="0664b28" id="0664b28">有声闻缘觉菩萨作誓愿言。我当久久护</a><a name="0664b29" id="0664b29">持正法然后乃成无上佛道。以发速愿故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120664a.htm'><img src='up.gif' border=0></a>
<a href='T120664c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>