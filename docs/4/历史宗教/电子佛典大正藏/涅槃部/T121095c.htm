<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0387 大方等无想经 1095c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 387 大方等无想经</font> <font face='Arial'>(卷4)</font> 大云初分如来涅槃健度第三十六 <font face='Arial'>T12, p1095c</h2></font><hr>
<span class='old'>
</a><a name="1095b28" id="1095b28">听剃发受具戒者。终无毁禁一切众生。皆入</a><a name="1095b29" id="1095b29">如来所知境界。是故如来名一切智。提婆达</span><a name="1095c01" id="1095c01">多。具足如是不名坏僧。大婆罗门。假使千万</a><a name="1095c02" id="1095c02">无量诸魔亦不能坏。若言弊恶提婆达多坏</a><a name="1095c03" id="1095c03">众僧者。当知即是善方便也。云何而言行同</a><a name="1095c04" id="1095c04">畜生。提婆达多。真实生于释迦如来净种姓</a><a name="1095c05" id="1095c05">中。不生畜生。若言释种作诸恶者。无有是处。</a><a name="1095c06" id="1095c06">提婆达多所行恶行。为欲显示释迦如来功</a><a name="1095c07" id="1095c07">德力故。释种中生名秃人者亦无是处。提婆</a><a name="1095c08" id="1095c08">达多。善能护持解脱净戒。云何而言尼干子</a><a name="1095c09" id="1095c09">耶。有恶欲者乃名恶人提婆达多心无恶欲。</a><a name="1095c10" id="1095c10">云何而言恶比丘耶。修行如来善方便者。提</a><a name="1095c11" id="1095c11">婆达多即其人也。大婆罗门。若有人言提婆</a><a name="1095c12" id="1095c12">达多集地狱业。当知即是菩萨业也。菩萨业</a><a name="1095c13" id="1095c13">者即是神通。为化众生故在地狱。当知实亦</a><a name="1095c14" id="1095c14">不处地狱。譬如二人道路共行。后各别去一</a><a name="1095c15" id="1095c15">东一西。若言是人故和合者。亦无是处。若言</a><a name="1095c16" id="1095c16">如来提婆达多相远离者。亦无是处。大婆罗</a><a name="1095c17" id="1095c17">门。有人杀生造作恶业。法应无量百千世中</a><a name="1095c18" id="1095c18">地狱受果。有人修善法。应无量百千世中天</a><a name="1095c19" id="1095c19">上受报。有修善者地狱受果。行恶之人天上</a><a name="1095c20" id="1095c20">受报。此乃诸佛如来境界。非诸声闻缘觉所</a><a name="1095c21" id="1095c21">知。如来成就无量微妙真实功德。云何而言</a><a name="1095c22" id="1095c22">提婆达多能坏佛身。实无量世中于如来所</a><a name="1095c23" id="1095c23">生恶逆心。提婆达多实无害心。何以故。是人</a><a name="1095c24" id="1095c24">真实决定了知善恶报故。知一念恶无量世</a><a name="1095c25" id="1095c25">中地狱受报。以是义故。提婆达多终不造</a><a name="1095c26" id="1095c26">恶。如来已于无量世中永断诸恶。云何众生</a><a name="1095c27" id="1095c27">能于如来起恶心耶。若言提婆达多是地狱</a><a name="1095c28" id="1095c28">人。云何得与如来法王同一种姓。地狱众生</a><a name="1095c29" id="1095c29">得与如来同眷属者。亦无是处。若言提婆达<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121095b.htm'><img src='up.gif' border=0></a>
<a href='T121096a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>