<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0379 四童子三昧经 0944b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 379 四童子三昧经</font> <font face='Arial'>(卷3)</font> <font face='Arial'>T12, p0944b</h2></font><hr>
<span class='old'>
</a><a name="0944a28" id="0944a28">号者。我在于此皆悉现见。彼诸佛等各各名</a><a name="0944a29" id="0944a29">号。我于世间得最胜法微妙法无极之法。但</span><a name="0944b01" id="0944b01">有能称名者皆得善根。彼等诸佛各各名号</a><a name="0944b02" id="0944b02">如是无边。如是等诸佛世尊。我住于此皆悉</a><a name="0944b03" id="0944b03">现见。如是等现在世间种种名字。或入无余</a><a name="0944b04" id="0944b04">涅槃。或现住世转于法轮。我住于此悉皆现</a><a name="0944b05" id="0944b05">见彼佛世尊。于我肉眼无碍无妨皆现在前。</a><a name="0944b06" id="0944b06">诸比丘。如来如是复胜此知。更复胜知不可</a><a name="0944b07" id="0944b07">思议。更复不可思议无量无边。复有无量无</a><a name="0944b08" id="0944b08">边如是等无量知见。诸比丘。以是义故。如来</a><a name="0944b09" id="0944b09">智见无边。如是无边不可称量。如是不可称</a><a name="0944b10" id="0944b10">如是不可思议。但以肉眼。况复尽于诸佛智</a><a name="0944b11" id="0944b11">法。诸比丘。譬如此刹所有一切众生若在家</a><a name="0944b12" id="0944b12">若出家。彼诸众生假使悉成阿耨多罗三藐</a><a name="0944b13" id="0944b13">三菩提。具足十力四无所畏。彼诸世尊有一</a><a name="0944b14" id="0944b14">善男子。能以四事供养承事。足满一劫尊重</a><a name="0944b15" id="0944b15">恭敬。种种乐具诸庄严事。无量无边不可思</a><a name="0944b16" id="0944b16">议。复有善男子善女人等。能信我此显示一</a><a name="0944b17" id="0944b17">切诸佛所说法门。乃至一念顷能生实想不</a><a name="0944b18" id="0944b18">起疑心。彼人即于发心之时所得功德。近诸</a><a name="0944b19" id="0944b19">如来所有功德。复胜三千大千世界所有众</a><a name="0944b20" id="0944b20">生。证得诸佛一切智已。经劫供养得福虽多。</a><a name="0944b21" id="0944b21">不如于此法门生一念信福多于彼。若有菩</a><a name="0944b22" id="0944b22">萨信此智者。彼之菩萨即得近诸世尊阿耨</a><a name="0944b23" id="0944b23">多罗三藐三菩提。尔时世尊说此肉眼功德</a><a name="0944b24" id="0944b24">之时。有六十二亿诸众生。回向阿耨多罗三</a><a name="0944b25" id="0944b25">藐三菩提者还生退心。所以者何。佛阿耨多</a><a name="0944b26" id="0944b26">罗三藐三菩提难可证故。我等但于此处。灭</a><a name="0944b27" id="0944b27">尽诸苦取漏尽果。复有无量无边众生住于</a><a name="0944b28" id="0944b28">学地。复有十那由他菩萨成就最初发菩提</a><a name="0944b29" id="0944b29">心。复有三十二亿诸菩萨等得无生忍法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120944a.htm'><img src='up.gif' border=0></a>
<a href='T120944c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>