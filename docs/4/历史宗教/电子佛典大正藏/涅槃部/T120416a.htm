<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0416a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷8)</font> <font face='Arial'>T12, p0416a</h2></font><hr>
<span class='old'>
</a><a name="0415c28" id="0415c28">顶而见众生。佛言。善男子。智慧殿者即名</a><a name="0415c29" id="0415c29">涅槃。无忧愁者谓如来也。有忧愁者名凡夫</span><a name="0416a01" id="0416a01">人。以凡夫忧故如来无忧。须弥山顶者谓正</a><a name="0416a02" id="0416a02">解脱。勤精进者喻须弥山无有动转。地谓有</a><a name="0416a03" id="0416a03">为行也。是诸凡夫安住是地造作诸行。其智</a><a name="0416a04" id="0416a04">慧者则名正觉。离有常住故名如来。如来愍</a><a name="0416a05" id="0416a05">念无量众生。常为诸有毒箭所中。是故名为</a><a name="0416a06" id="0416a06">如来有忧。迦叶菩萨复白佛言。世尊。若使</a><a name="0416a07" id="0416a07">如来有忧戚者。则不得称为等正觉。佛言迦</a><a name="0416a08" id="0416a08">叶。皆有因缘随有众生应受化处。如来于中</a><a name="0416a09" id="0416a09">示现受生虽现受生而实无生。是故如来名</a><a name="0416a10" id="0416a10">常住法。如迦邻提鸳鸯等鸟</a><a name="0416a11" id="0416a11"><p class='juan'>
大般涅槃经卷第八</p>
</a><a name="0416a12" id="0416a12"></a><a name="0416a13" id="0416a13"></a><a name="0416a14" id="0416a14"><p class='juan'>
大般涅槃经卷第九</a><a name="0416a15" id="0416a15"></a><a name="0416a16" id="0416a16"><p><span class='byline'>　　　　北凉天竺三藏昙无谶译</span><br></a><a name="0416a17" id="0416a17"><p><b>　　<A NAME="n247"></A>如来性品第四之六</b></p>
</a><a name="0416a18" id="0416a18"><p>复次善男子。譬如有人见月不现。皆言月</a><a name="0416a19" id="0416a19">没而作没想。而此月性实无没也。转现他</a><a name="0416a20" id="0416a20">方彼处众生复谓月出。而此月性实无出也。</a><a name="0416a21" id="0416a21">何以故。以须弥山障故不现。其月常生性无</a><a name="0416a22" id="0416a22">出没。如来应正遍知亦复如是。出于三千大</a><a name="0416a23" id="0416a23">千世界。或阎浮提示有父母。众生皆谓如来</a><a name="0416a24" id="0416a24">生于阎浮提内。或阎浮提示现涅槃。而如来</a><a name="0416a25" id="0416a25">性实无涅槃。而诸众生皆谓如来实般涅槃</a><a name="0416a26" id="0416a26">喻如月没。善男子。如来之性实无生灭。为化</a><a name="0416a27" id="0416a27">众生故示生灭。善男子。如此满月余方见半。</a><a name="0416a28" id="0416a28">此方半月余方见满。阎浮提人若见月初皆</a><a name="0416a29" id="0416a29">谓一日起初月想。见月盛满谓十五日生盛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120415c.htm'><img src='up.gif' border=0></a>
<a href='T120416b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>