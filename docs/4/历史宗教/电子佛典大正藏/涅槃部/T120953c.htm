<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0953c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷2)</font> 迦叶品第五 <font face='Arial'>T12, p0953c</h2></font><hr>
<span class='old'>
</a><a name="0953b28" id="0953b28">迦叶比丘。般涅槃已有四石山当来到迦叶</a><a name="0953b29" id="0953b29">所。覆障其身合成为一。阿难。是迦叶身在彼</span><a name="0953c01" id="0953c01">四石山中身不变坏。至弥勒佛出兴于世随</a><a name="0953c02" id="0953c02">尔许时。迦叶比丘身住不坏。及袈裟衣亦住</a><a name="0953c03" id="0953c03">不坏。何以故。阿难。持净戒者。修梵行者。有</a><a name="0953c04" id="0953c04">智慧者。所愿能成。非戒不净不修梵行无智</a><a name="0953c05" id="0953c05">有欲所能成也。阿难。迦叶比丘。先以愿力所</a><a name="0953c06" id="0953c06">加持故入般涅槃。入涅槃已。彼迦叶身常不</a><a name="0953c07" id="0953c07">变坏。发毛血肉诸根支节。及以衣服亦不变</a><a name="0953c08" id="0953c08">坏。身亦不臭。乃至弥勒。阿难。彼弥勒佛出</a><a name="0953c09" id="0953c09">兴世时。共彼初会九十六亿诸比丘众到迦</a><a name="0953c10" id="0953c10">叶所。阿难。是弥勒佛。以迦叶身示彼九十六</a><a name="0953c11" id="0953c11">亿诸比丘众。作如是言。诸比丘。此迦叶比</a><a name="0953c12" id="0953c12">丘。于释迦牟尼如来法中。作大声闻住胜头</a><a name="0953c13" id="0953c13">陀。少欲知足远离精进。乐不妄念乐不戏论</a><a name="0953c14" id="0953c14">定慧现前。能于多众示教利喜。于诸梵行说</a><a name="0953c15" id="0953c15">法不倦犹如父母。诸比丘。是迦叶比丘。于诸</a><a name="0953c16" id="0953c16">四众所见悬远。毕竟无疑随顺多众。诸比丘。</a><a name="0953c17" id="0953c17">汝观迦叶怜愍世间。为欲利益安乐一切诸</a><a name="0953c18" id="0953c18">人天故发如是心。阿难。弥勒如来应正遍</a><a name="0953c19" id="0953c19">知。第二会时共九十四亿诸声闻众来到其</a><a name="0953c20" id="0953c20">所。第三会时共九十二亿诸声闻众亦来到</a><a name="0953c21" id="0953c21">迦叶所。阿难。彼弥勒佛。示彼九十二亿比</a><a name="0953c22" id="0953c22">丘众言。此迦叶比丘。于释迦牟尼如来法</a><a name="0953c23" id="0953c23">中。最大声闻住胜头陀。少欲知足乃至发</a><a name="0953c24" id="0953c24">心。为欲利益安乐一切诸天人故。阿难。弥</a><a name="0953c25" id="0953c25">勒如来当于彼时。舒金色右手摩迦叶顶。观</a><a name="0953c26" id="0953c26">察诸比丘言。诸比丘。是迦叶比丘。于释迦</a><a name="0953c27" id="0953c27">牟尼佛灭度之后广持正法。而此众中无有</a><a name="0953c28" id="0953c28">一人于我灭后广能如是持我正法如迦叶</a><a name="0953c29" id="0953c29">者。阿难。是迦叶比丘。于彼第三大会。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120953b.htm'><img src='up.gif' border=0></a>
<a href='T120954a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>