<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0591b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷39)</font> 憍陈如品第十三之一 <font face='Arial'>T12, p0591b</h2></font><hr>
<span class='old'>
</a><a name="0591a28" id="0591a28">至树无所克获。或时说言我今此身即是涅</a><a name="0591a29" id="0591a29">槃。或言身灭乃是涅槃。瞿昙所说如狂无异。</span><a name="0591b01" id="0591b01">何故以此而愁忧耶。诸婆罗门即便答言。大</a><a name="0591b02" id="0591b02">士。我等今者何得不愁。沙门瞿昙先出家</a><a name="0591b03" id="0591b03">已。说无常苦空无我等法。我诸弟子闻生恐</a><a name="0591b04" id="0591b04">怖。云何众生无常苦空无我不净不受其语。</a><a name="0591b05" id="0591b05">今者瞿昙复来至此娑罗林中。为诸大众说</a><a name="0591b06" id="0591b06">有常乐我净之法。我诸弟子闻是语已悉舍</a><a name="0591b07" id="0591b07">我去受瞿昙语。以是因缘生大愁苦。尔时复</a><a name="0591b08" id="0591b08">有一婆罗门作如是言。诸仁者。谛听谛听。瞿</a><a name="0591b09" id="0591b09">昙沙门名修慈悲。是名虚妄非真实也。若有</a><a name="0591b10" id="0591b10">慈悲云何教我诸弟子等自受其法。慈悲果</a><a name="0591b11" id="0591b11">有随顺他意。今违我愿云何言有。若有说言</a><a name="0591b12" id="0591b12">沙门瞿昙不为世间八法所染是亦虚妄。若</a><a name="0591b13" id="0591b13">言瞿昙少欲知足。今者云何夺我等利。若言</a><a name="0591b14" id="0591b14">种姓是上族者是亦虚妄。何以故。从昔已</a><a name="0591b15" id="0591b15">来不见不闻大师子王残害小鼠。若使瞿昙</a><a name="0591b16" id="0591b16">是上种姓。如何今者恼乱我等。若言瞿昙具</a><a name="0591b17" id="0591b17">大势力是亦虚妄。何以故。从昔已来亦不见</a><a name="0591b18" id="0591b18">闻金翅鸟王与鸟共诤。若言力大复以何事</a><a name="0591b19" id="0591b19">与我共斗。若言瞿昙具他心智是亦虚妄。何</a><a name="0591b20" id="0591b20">以故。若具此智以何因缘不知我心。诸仁者。</a><a name="0591b21" id="0591b21">我昔曾从先旧智人闻说是事。过百年已世</a><a name="0591b22" id="0591b22">间当有一妖幻出。即是瞿昙如是妖惑。今于</a><a name="0591b23" id="0591b23">此处娑罗林中将灭不久。汝等今者不应愁</a><a name="0591b24" id="0591b24">恼。尔时复有一尼犍子答言。仁者。我今愁</a><a name="0591b25" id="0591b25">苦不为自身弟子供养。但为世间痴闇无眼</a><a name="0591b26" id="0591b26">不识福田及非福田。弃舍先旧智婆罗门。供</a><a name="0591b27" id="0591b27">养年少以为愁耳。瞿昙沙门大知咒术。因咒</a><a name="0591b28" id="0591b28">术力能令一身作无量身。令无量身还作一</a><a name="0591b29" id="0591b29">身。或以自身作男女像牛羊象马。我力能灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120591a.htm'><img src='up.gif' border=0></a>
<a href='T120591c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>