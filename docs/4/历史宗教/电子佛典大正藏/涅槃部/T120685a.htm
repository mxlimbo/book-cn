<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0685a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷12)</font> <font face='Arial'>T12, p0685a</h2></font><hr>
<span class='old'>
</a><a name="0684c28" id="0684c28">一义谛。善男子。世法有五种。一者名世。二</a><a name="0684c29" id="0684c29">者句世。三者缚世。四者法世。五者执着世。善</span><a name="0685a01" id="0685a01">男子。云何名世。男女瓶衣车乘屋舍。如是等</a><a name="0685a02" id="0685a02">物是名名世。云何句世。四句一偈。如是等</a><a name="0685a03" id="0685a03">偈是名句世。云何缚世。卷合系结束缚合掌。</a><a name="0685a04" id="0685a04">是名缚世。云何法世。如鸣椎集僧严鼓</a><a name="0685a05" id="0685a05">诫兵吹贝知时。是名法世。云何执着</a><a name="0685a06" id="0685a06">世。如望远人有染衣者。生想执着言是沙</a><a name="0685a07" id="0685a07">门非婆罗门。见有结绳横佩身上便生念</a><a name="0685a08" id="0685a08">言是婆罗门非沙门也。是名执着世。善男</a><a name="0685a09" id="0685a09">子。如是名为五种世法。善男子。若有众生</a><a name="0685a10" id="0685a10">于如是等五种世法。心无颠倒如实而知。</a><a name="0685a11" id="0685a11">是名第一义谛。复次善男子。若烧若割若死</a><a name="0685a12" id="0685a12">若坏。是名世谛。无烧无割无死无坏。是</a><a name="0685a13" id="0685a13">名第一义谛。复次善男子。有八苦相名为</a><a name="0685a14" id="0685a14">世谛。无生无老无病无死。无爱别离无</a><a name="0685a15" id="0685a15">怨憎会无求不得无五盛阴。是名第一义</a><a name="0685a16" id="0685a16">谛。复次善男子。譬如一人多有所能。若其</a><a name="0685a17" id="0685a17">走时则名走者。若收刈时复名刈者。或作</a><a name="0685a18" id="0685a18">饮食名作食者。若治材木则名工匠锻金</a><a name="0685a19" id="0685a19">银时言金银师。如是一人有多名字。法亦</a><a name="0685a20" id="0685a20">如是其实是一而有多名。依因父母和合</a><a name="0685a21" id="0685a21">而生。名为世谛。十二因缘和合生者。名第</a><a name="0685a22" id="0685a22">一义谛</a><a name="0685a23" id="0685a23"><p>文殊师利菩萨白佛言。世尊。所言实谛其义</a><a name="0685a24" id="0685a24">云何。佛言。善男子。言实谛者名曰真法。善</a><a name="0685a25" id="0685a25">男子。若法非真不名实谛。善男子。实谛者</a><a name="0685a26" id="0685a26">无颠倒。无颠倒者乃名实谛。善男子。实谛</a><a name="0685a27" id="0685a27">者无有虚妄。若有虚妄不名实谛。善男</a><a name="0685a28" id="0685a28">子。实谛者名曰大乘。非大乘者不名实谛。</a><a name="0685a29" id="0685a29">善男子。实谛者是佛所说非魔所说。若是魔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120684c.htm'><img src='up.gif' border=0></a>
<a href='T120685b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>