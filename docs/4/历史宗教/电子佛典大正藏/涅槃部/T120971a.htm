<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0971a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷5)</font> 殖善根品第十三 <font face='Arial'>T12, p0971a</h2></font><hr>
<span class='old'>
</a><a name="0970c28" id="0970c28">故。阿难。汝观如来于过去世诸佛菩萨善知</a><a name="0970c29" id="0970c29">识所。声闻缘觉师僧父母。耆年长宿沙门婆</span><a name="0971a01" id="0971a01">罗门。倾侧稽首获得如是最胜果报。一切外</a><a name="0971a02" id="0971a02">物见诸佛已应低首者即便低首。高者令下</a><a name="0971a03" id="0971a03">下者令高。高下诸处皆悉平正。阿难。汝观</a><a name="0971a04" id="0971a04">一切愚痴凡夫。于诸尊长不修恭敬。亦不礼</a><a name="0971a05" id="0971a05">拜憍慢自恃。为慢所害为慢所缠。阿难。汝</a><a name="0971a06" id="0971a06">观如来网缦手足。一切皆以善行所得。阿难。</a><a name="0971a07" id="0971a07">汝观如来本修善行。布施爱语利行同事。以</a><a name="0971a08" id="0971a08">此善行摄护众生。不作分别此是我父此是</a><a name="0971a09" id="0971a09">我母。兄弟姊妹亲戚善友。阿难。我于众生一</a><a name="0971a10" id="0971a10">味平等心无差别。阿难。我于久远无有众生。</a><a name="0971a11" id="0971a11">而不摄受布施爱语利行同事。如是摄护愚</a><a name="0971a12" id="0971a12">痴凡夫。然彼不知以已善根福德因缘。生死</a><a name="0971a13" id="0971a13">本际受诸果报。阿难。我于众生与其善根所</a><a name="0971a14" id="0971a14">得福乐。多于自身修诸善业所得果报。阿难。</a><a name="0971a15" id="0971a15">一切世间所有乐具。皆悉无常是变易法。如</a><a name="0971a16" id="0971a16">此乐具是无常故。我本修行菩萨行时。为诸</a><a name="0971a17" id="0971a17">凡愚成熟佛道。令得无为圣无漏乐。是无</a><a name="0971a18" id="0971a18">漏乐。常不变易更不败坏。是故阿难。如是圣</a><a name="0971a19" id="0971a19">智当修诸业。如是圣智修诸业者。是名正业。</a><a name="0971a20" id="0971a20">如是阿难。我本亦曾以此圣智修诸善业。阿</a><a name="0971a21" id="0971a21">难我亦更说诸余善行。若有众生为涅槃故。</a><a name="0971a22" id="0971a22">乃至发心作少善根种诸种子。闻佛如来说</a><a name="0971a23" id="0971a23">诸妙法。深解义趣忆念如来。心生爱敬有抆</a><a name="0971a24" id="0971a24">泪者。长叹者毛竖者。若堕地狱畜生饿鬼。无</a><a name="0971a25" id="0971a25">有是处。若于菩提不得究竟。亦无是处。阿</a><a name="0971a26" id="0971a26">难。复有众生忆念如来。于法觉悟有流泪者。</a><a name="0971a27" id="0971a27">毛竖者叹息者。阿难。莫作异观。彼诸众生堕</a><a name="0971a28" id="0971a28">于恶道地狱畜生饿鬼中者。无有是处。是故</a><a name="0971a29" id="0971a29">阿难。汝莫放逸。应勤方便修诸善业。阿难。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120970c.htm'><img src='up.gif' border=0></a>
<a href='T120971b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>