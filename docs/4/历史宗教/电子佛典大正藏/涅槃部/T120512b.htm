<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0512b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷25)</font> 光明遍照高贵德王菩萨品第十之一 <font face='Arial'>T12, p0512b</h2></font><hr>
<span class='old'>
</a><a name="0512a28" id="0512a28">子专心听受十二部经。则离五盖修七觉分。</a><a name="0512a29" id="0512a29">以是修习七觉分故。则得近于大般涅槃。以</span><a name="0512b01" id="0512b01">听法故须陀洹人离诸恐怖。所以者何。须达</a><a name="0512b02" id="0512b02">长者身遇重病心大愁怖。闻舍利弗说须陀</a><a name="0512b03" id="0512b03">洹有四功德十种慰喻。闻是事已恐怖即除。</a><a name="0512b04" id="0512b04">以是义故。听法因缘则得近于大般涅槃。何</a><a name="0512b05" id="0512b05">以故。开法眼故。世有三人。一者无目。二者一</a><a name="0512b06" id="0512b06">目。三者二目。言无目者常不闻法。一目之人</a><a name="0512b07" id="0512b07">虽暂闻法其心不住。二目之人专心听受如</a><a name="0512b08" id="0512b08">闻而行。以听法故得知世间。如是三人以是</a><a name="0512b09" id="0512b09">义故。听法因缘则得近于大般涅槃。善男子。</a><a name="0512b10" id="0512b10">如我昔于拘尸那城。时舍利弗身遇病苦。我</a><a name="0512b11" id="0512b11">时顾命阿难比丘广为说法。时舍利弗闻是</a><a name="0512b12" id="0512b12">事已告四弟子。汝舁我床往至佛所。我欲听</a><a name="0512b13" id="0512b13">法。时四弟子即共舁往既得闻法。闻法</a><a name="0512b14" id="0512b14">力故所苦除差身得安隐。以是义故。听法因</a><a name="0512b15" id="0512b15">缘则得近于大般涅槃</a><a name="0512b16" id="0512b16"><p>云何菩萨思惟因缘而得近于大般涅槃。因</a><a name="0512b17" id="0512b17">是思惟心得解脱。何以故。一切众生常为五</a><a name="0512b18" id="0512b18">欲之所系缚。以思惟故悉得解脱。以是义故。</a><a name="0512b19" id="0512b19">思惟因缘则得近于大般涅槃。复次善男子。</a><a name="0512b20" id="0512b20">一切众生常为常乐我净四法之所颠倒。以</a><a name="0512b21" id="0512b21">思惟故得见诸法无常无乐无我无净。如是</a><a name="0512b22" id="0512b22">见已四倒即断。以是义故。思惟因缘则得近</a><a name="0512b23" id="0512b23">于大般涅槃。复次善男子。一切诸法有四种</a><a name="0512b24" id="0512b24">相。何等为四。一者生相。二者老相。三者病</a><a name="0512b25" id="0512b25">相。四者灭相。以是四相能令一切凡夫众生</a><a name="0512b26" id="0512b26">至须陀洹生大苦恼。若能系念善思惟者。虽</a><a name="0512b27" id="0512b27">遇此四不生于苦。以是义故。思惟因缘则得</a><a name="0512b28" id="0512b28">近于大般涅槃。复次善男子。一切善法无不</a><a name="0512b29" id="0512b29">因于思惟而得。何以故。有人虽于无量无边<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120512a.htm'><img src='up.gif' border=0></a>
<a href='T120512c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>