<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0396 佛说法灭尽经 1119a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 396 佛说法灭尽经</font> <font face='Arial'>(卷1)</font> <font face='Arial'>T12, p1119a</h2></font><hr>
<span class='old'>
</a><a name="1118c19" id="1118c19">袈裟五色之服。饮酒啖肉杀生贪味。无有</a><a name="1118c20" id="1118c20">慈心更相憎嫉。时有菩萨辟支罗汉。精进修</span><a name="1119a01" id="1119a01">德一切敬待。人所宗向教化平等。怜贫念老</a><a name="1119a02" id="1119a02">鞠育穷厄。恒以经像令人奉事。作诸功德志</a><a name="1119a03" id="1119a03">性恩善。不侵害人捐身济物。不自惜己忍</a><a name="1119a04" id="1119a04">辱仁和。设有是人。众魔比丘咸共嫉之诽谤</a><a name="1119a05" id="1119a05">扬恶。摈黜驱遣不令得住。自共于后不修道</a><a name="1119a06" id="1119a06">德。寺庙空荒无复修理转就毁坏。但贪财物</a><a name="1119a07" id="1119a07">积聚不散不作福德。贩卖奴婢耕田种植。焚</a><a name="1119a08" id="1119a08">烧山林伤害众生无有慈心。奴为比丘。婢为</a><a name="1119a09" id="1119a09">比丘尼。无有道德淫劮浊乱男女不别。令道</a><a name="1119a10" id="1119a10">薄淡皆由斯辈。或避县官依倚吾道。求作沙</a><a name="1119a11" id="1119a11">门不修戒律。月半月尽虽名诵戒。厌倦懈</a><a name="1119a12" id="1119a12">怠不欲听闻。抄略前后不肯尽说。经不诵习。</a><a name="1119a13" id="1119a13">设有读者不识字句。为强言是。不咨明者贡</a><a name="1119a14" id="1119a14">高求名。虚显雅步以为荣冀望人供养。众魔</a><a name="1119a15" id="1119a15">比丘命终之后。精神当堕无择地狱。五逆</a><a name="1119a16" id="1119a16">罪中。饿鬼畜生靡不经历恒河沙劫。罪竟乃</a><a name="1119a17" id="1119a17">出生在边国无三宝处。法欲灭时女人精进</a><a name="1119a18" id="1119a18">恒作功德。男子懈慢不用法语。眼见沙门如</a><a name="1119a19" id="1119a19">视粪土无有信心。法将殄没。登尔之时诸天</a><a name="1119a20" id="1119a20">泣泪。水旱不调五谷不熟。疫气流行死亡者</a><a name="1119a21" id="1119a21">众。人民勤苦县官计克。不顺道理皆思乐</a><a name="1119a22" id="1119a22">乱。恶人转多如海中沙。善者甚少若一若二。</a><a name="1119a23" id="1119a23">劫欲尽故日月转短人命转促。四十头白。</a><a name="1119a24" id="1119a24">男子淫劮精尽夭命。或寿六十。男子寿短女</a><a name="1119a25" id="1119a25">人寿长。七八九十或至百岁。大水忽起卒至</a><a name="1119a26" id="1119a26">无期。世人不信故为有常。众生杂类不问</a><a name="1119a27" id="1119a27">豪贱。没溺浮漂鱼鳖食啖。时有菩萨辟支</a><a name="1119a28" id="1119a28">罗汉。众魔驱逐不预众会。三乘入山福德之</a><a name="1119a29" id="1119a29">地。恬怕自守以为欣快寿命延长。诸天卫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121118c.htm'><img src='up.gif' border=0></a>
<a href='T121119b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>