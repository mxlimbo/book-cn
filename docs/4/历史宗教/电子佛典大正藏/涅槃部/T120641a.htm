<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0641a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷6)</font> 四依品第八 <font face='Arial'>T12, p0641a</h2></font><hr>
<span class='old'>
</a><a name="0640c28" id="0640c28">躄地。无所觉知犹如死人。尔时童子立本</a><a name="0640c29" id="0640c29">储君还以为王。作如是言。师子御座法不</span><a name="0641a01" id="0641a01">应令旃陀罗升。我从昔来未曾闻见旃陀</a><a name="0641a02" id="0641a02">罗种而为王者。若旃陀罗治国理民无有</a><a name="0641a03" id="0641a03">是处。大王今应还绍先王正法治国。尔时</a><a name="0641a04" id="0641a04">童子经理是已。复以解药与旃陀罗令其</a><a name="0641a05" id="0641a05">醒寤。既醒寤已驱令出国。是时童子虽</a><a name="0641a06" id="0641a06">为是事。犹故不失婆罗门法。其余居士婆</a><a name="0641a07" id="0641a07">罗门等。闻其所作叹未曾有。赞言。善哉善</a><a name="0641a08" id="0641a08">哉。仁者。善能驱遣旃陀罗王。善男子。我涅</a><a name="0641a09" id="0641a09">槃后护持正法诸菩萨等亦复如是。以方</a><a name="0641a10" id="0641a10">便力与彼破戒假名受畜一切不净物僧。</a><a name="0641a11" id="0641a11">同其事业。尔时菩萨若见有人虽多犯戒</a><a name="0641a12" id="0641a12">能治毁禁诸恶比丘。即往其所恭敬礼拜四</a><a name="0641a13" id="0641a13">事供养。经书什物悉以奉上。如其自无要当</a><a name="0641a14" id="0641a14">方便从诸檀越求乞与之。为是事故应畜</a><a name="0641a15" id="0641a15">八种不净之物。何以故。是人为治诸恶比</a><a name="0641a16" id="0641a16">丘。如彼童子驱旃陀罗故。尔时菩萨虽复</a><a name="0641a17" id="0641a17">恭敬礼拜是人受畜八种不净之物。悉无有</a><a name="0641a18" id="0641a18">罪。何以故。以是菩萨为欲摈治诸恶比丘。</a><a name="0641a19" id="0641a19">令清净僧得安隐住。流布方等大乘经典。</a><a name="0641a20" id="0641a20">利益一切诸天人故。善男子。以是因缘我</a><a name="0641a21" id="0641a21">于经中说是二偈。令诸菩萨皆共赞叹护</a><a name="0641a22" id="0641a22">法之人。如彼居士婆罗门等称赞童子善</a><a name="0641a23" id="0641a23">哉善哉。护法菩萨正应如是。若有人见护</a><a name="0641a24" id="0641a24">法之人与破戒者同其事业。说有罪者。当</a><a name="0641a25" id="0641a25">知是人自受其殃。是护法者实无有罪。善</a><a name="0641a26" id="0641a26">男子。若有比丘犯禁戒已。憍慢心故覆藏</a><a name="0641a27" id="0641a27">不悔。当知是人名真破戒。菩萨摩诃萨。</a><a name="0641a28" id="0641a28">为护法故虽有所犯不名破戒。何以故。</a><a name="0641a29" id="0641a29">以无憍慢发露悔故。善男子。是故我于经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120640c.htm'><img src='up.gif' border=0></a>
<a href='T120641b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>