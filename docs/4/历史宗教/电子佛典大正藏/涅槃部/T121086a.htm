<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0387 大方等无想经 1086a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 387 大方等无想经</font> <font face='Arial'>(卷2)</font> 大云初分三昧健度第二 <font face='Arial'>T12, p1086a</h2></font><hr>
<span class='old'>
</a><a name="1085c28" id="1085c28">善男子。若诸菩萨欲雨法雨润益一切。当受</a><a name="1085c29" id="1085c29">是经修行读诵书写供养解说其义。善男子。</span><a name="1086a01" id="1086a01">谛听谛听。如是经典不可思议中有解脱住入</a><a name="1086a02" id="1086a02">宝藏。神足法王四百三昧。我今当说。善男子。</a><a name="1086a03" id="1086a03">此经复有诸佛菩萨深猛大海眼目三昧。若</a><a name="1086a04" id="1086a04">有菩萨成就具足是三昧者。得具菩萨多闻</a><a name="1086a05" id="1086a05">大海多闻宝藏。于阿耨多罗三藐三菩提心</a><a name="1086a06" id="1086a06">无疑碍。言无碍者。所谓身得无碍遍生诸佛</a><a name="1086a07" id="1086a07">净妙世界。又无碍者。得宿命智。为诸众生转</a><a name="1086a08" id="1086a08">于五有。又无碍者。不贪着业而得果报。又无</a><a name="1086a09" id="1086a09">碍者。若一见佛心生欢喜。则于后世得端严</a><a name="1086a10" id="1086a10">身众所爱身。无贪身无恶身。大身上族身大</a><a name="1086a11" id="1086a11">富身。眷属不坏身不破坏身。不退身不灭身。</a><a name="1086a12" id="1086a12">所修行愿念喜作业。悉向阿耨多罗三藐三</a><a name="1086a13" id="1086a13">菩提。成就惭愧破诸憍慢。勤修精进慈悲喜</a><a name="1086a14" id="1086a14">舍。空无相愿以熏其心。又无碍者。愿生他土</a><a name="1086a15" id="1086a15">即得往生。诸邪异见所不能坏。其所乐说句</a><a name="1086a16" id="1086a16">义无尽。若天若魔梵沙门婆罗门。不能惑乱</a><a name="1086a17" id="1086a17">令其心动。虽读外典心无贪着。不贪天龙夜</a><a name="1086a18" id="1086a18">叉等身。乾闼婆阿修罗迦楼罗紧那罗摩[<a href='javascript:showpic("images/023523.gif")'>目*侯</a>]</a><a name="1086a19" id="1086a19">罗伽身。又不贪着房舍卧具衣服饮食。天魔</a><a name="1086a20" id="1086a20">波旬不得其便。所行善法终不中忘。凡所言</a><a name="1086a21" id="1086a21">说人所敬受。其心弘旷犹如大海。所有智慧</a><a name="1086a22" id="1086a22">亦复如是。具足圆满犹如盛月。能坏黑闇</a><a name="1086a23" id="1086a23">如日如灯。不可捉持如虚空性。不着世间如</a><a name="1086a24" id="1086a24">华处水。于一切有心无贪着。能坏法界犹如</a><a name="1086a25" id="1086a25">金刚。持诸法界如须弥山。其性清净如琉璃</a><a name="1086a26" id="1086a26">宝。得如来戒慧心念明。性力幻化不动不</a><a name="1086a27" id="1086a27">住。善男子。是经复有第一甚深解脱宝幢三</a><a name="1086a28" id="1086a28">昧。若有菩萨具是三昧。则得名为多闻大海</a><a name="1086a29" id="1086a29">多闻宝藏心无疑碍。乃至幻化不动不住。善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121085c.htm'><img src='up.gif' border=0></a>
<a href='T121086b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>