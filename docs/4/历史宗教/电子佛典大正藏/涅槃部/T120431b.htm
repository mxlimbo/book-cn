<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0431b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷11)</font> 现病品第六 <font face='Arial'>T12, p0431b</h2></font><hr>
<span class='old'>
</a><a name="0431a28" id="0431a28">言如来是大船师。而如来者实非船师。如是</a><a name="0431a29" id="0431a29">之言亦是如来秘密之教。迦叶。如言如来犹</span><a name="0431b01" id="0431b01">如商主。而如来者实非商主。如是之言亦是</a><a name="0431b02" id="0431b02">如来秘密之教。迦叶。如言如来能摧伏魔。</a><a name="0431b03" id="0431b03">而如来者实无恶心欲令他伏。如是之言皆</a><a name="0431b04" id="0431b04">是如来秘密之教。迦叶。如言如来能治痈疮。</a><a name="0431b05" id="0431b05">而我实非治痈师也。如是之言亦是如来秘</a><a name="0431b06" id="0431b06">密之教。迦叶。如我先说。若有善男子善女</a><a name="0431b07" id="0431b07">人。善能修治身口意业。舍命之时虽有亲族</a><a name="0431b08" id="0431b08">取其尸骸。或以火烧。或投大水。或弃冢间。</a><a name="0431b09" id="0431b09">狐狼禽兽竞共食啖。然心意识即生善道。而</a><a name="0431b10" id="0431b10">是心法实无去来亦无所至。真是前后相</a><a name="0431b11" id="0431b11">似相续相貌不异。如是之言即是如来秘密</a><a name="0431b12" id="0431b12">之教。迦叶。我今言病亦复如是。亦是如来</a><a name="0431b13" id="0431b13">秘密之教。是故顾命文殊师利。吾今背痛。</a><a name="0431b14" id="0431b14">汝等当为四众说法。迦叶。如来正觉实无有</a><a name="0431b15" id="0431b15">病右胁而卧。亦不毕竟入于涅槃。迦叶。是大</a><a name="0431b16" id="0431b16">涅槃即是诸佛甚深禅定。如是禅定非是声</a><a name="0431b17" id="0431b17">闻缘觉行处。迦叶。汝先所问如来何故倚卧</a><a name="0431b18" id="0431b18">不起不索饮食。戒敕家属修治产业。迦叶。</a><a name="0431b19" id="0431b19">虚空之性亦无坐起求索饮食。敕戒家属修</a><a name="0431b20" id="0431b20">治产业。亦无去来生灭老壮出没伤破解脱</a><a name="0431b21" id="0431b21">系缚。亦不自说亦不说他。亦不自解亦不解</a><a name="0431b22" id="0431b22">他。非安非病。善男子。诸佛世尊亦复如是。</a><a name="0431b23" id="0431b23">犹如虚空。云何当有诸病苦耶</a><a name="0431b24" id="0431b24"><p>迦叶。世有三人其病难治。一谤大乘。二五</a><a name="0431b25" id="0431b25">逆罪。三一阐提。如是三病世中极重。悉非</a><a name="0431b26" id="0431b26">声闻缘觉菩萨之所能治。善男子。譬如有病</a><a name="0431b27" id="0431b27">必死难治。若有瞻病随意医药。若无瞻病随</a><a name="0431b28" id="0431b28">意医药。如是之病定不可治。当知是人必死</a><a name="0431b29" id="0431b29">不疑。善男子。是三种人亦复如是。若有声<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120431a.htm'><img src='up.gif' border=0></a>
<a href='T120431c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>