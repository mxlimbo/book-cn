<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0398b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷6)</font> <font face='Arial'>T12, p0398b</h2></font><hr>
<span class='old'>
</a><a name="0398a28" id="0398a28">有众生其心甘乐听受是经闻已欢喜不生诽</a><a name="0398a29" id="0398a29">谤。如彼福人食于稻粮</span><a name="0398b01" id="0398b01"><p>善男子。譬如有王居在山中险难恶处。虽</a><a name="0398b02" id="0398b02">有甘蔗稻粮石蜜以其难得贪惜积聚。不</a><a name="0398b03" id="0398b03">敢啖食惧其有尽唯食粟稗。有异国王闻之</a><a name="0398b04" id="0398b04">怜笑。即以车载稻粮甘蔗而送与之。其王</a><a name="0398b05" id="0398b05">得已即便分张举国共食。民既食已皆生欢</a><a name="0398b06" id="0398b06">喜。咸作是言因彼王故令我得是希有之食。</a><a name="0398b07" id="0398b07">善男子。是四种人亦复如是。为此无上大法</a><a name="0398b08" id="0398b08">之将。是四种中或有一人见于他方无量菩</a><a name="0398b09" id="0398b09">萨虽学如是大乘经典若自书写若令他书。</a><a name="0398b10" id="0398b10">为利养故为称誉故为了法故为依止故。为</a><a name="0398b11" id="0398b11">用博易其余经故。不能广为他人宣说。是故</a><a name="0398b12" id="0398b12">持是微妙经典送至彼方与彼菩萨。令发无</a><a name="0398b13" id="0398b13">上菩提之心安住菩提。而是菩萨得是经已</a><a name="0398b14" id="0398b14">即便广为他人演说令无量众得受如是大</a><a name="0398b15" id="0398b15">乘法味。皆悉是此一菩萨力所未闻经悉令得</a><a name="0398b16" id="0398b16">闻。如彼人民因王力故得希有食。又善男子。</a><a name="0398b17" id="0398b17">是大涅槃微妙经典所流布处。当知其地即</a><a name="0398b18" id="0398b18">是金刚。是中诸人亦如金刚。若有能听如是</a><a name="0398b19" id="0398b19">经者。即不退转于阿耨多罗三藐三菩提。随</a><a name="0398b20" id="0398b20">其所愿悉得成就如我今日所可宣说。汝等</a><a name="0398b21" id="0398b21">比丘应善受持。若有众生不能听闻如是经</a><a name="0398b22" id="0398b22">典。当知是人甚可怜愍。何以故。是人不能</a><a name="0398b23" id="0398b23">受持如是大乘经典甚深义故</a><a name="0398b24" id="0398b24"><p>迦叶菩萨白佛言。世尊。如来灭后四十年中</a><a name="0398b25" id="0398b25">是大乘典大涅槃经于阎浮提广行流布。过</a><a name="0398b26" id="0398b26">是已后没于地者。却后久近复当还出</a><a name="0398b27" id="0398b27">佛言。善男子。若我正法余八十年前四十年。</a><a name="0398b28" id="0398b28">是经复当于阎浮提雨大法雨</a><a name="0398b29" id="0398b29"><p>迦叶菩萨复白佛言。世尊。如是经典正法灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120398a.htm'><img src='up.gif' border=0></a>
<a href='T120398c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>