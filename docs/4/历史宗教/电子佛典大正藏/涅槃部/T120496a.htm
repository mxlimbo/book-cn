<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0496a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷22)</font> 光明遍照高贵德王菩萨品第十之一 <font face='Arial'>T12, p0496a</h2></font><hr>
<span class='old'>
</a><a name="0495c28" id="0495c28">能令乘者至崄恶处。不能善摄此五根者。亦</a><a name="0495c29" id="0495c29">复如是。令人远离涅槃善道至诸恶处。譬如</span><a name="0496a01" id="0496a01">恶象心未调顺有人乘之不随意去远离城邑</a><a name="0496a02" id="0496a02">至空旷处。不能善摄此五根者。亦复如是。将</a><a name="0496a03" id="0496a03">人远离涅槃城邑至于生死旷野之处。善男</a><a name="0496a04" id="0496a04">子。譬如佞臣教王作恶。五根佞臣。亦复如是。</a><a name="0496a05" id="0496a05">常教众生造无量恶。善男子。譬如恶子不受</a><a name="0496a06" id="0496a06">师长父母教敕则无恶不造。不调五根。亦复</a><a name="0496a07" id="0496a07">如是。不受师长善言教敕无恶不造。善男子。</a><a name="0496a08" id="0496a08">凡夫之人不摄五根。常为地狱畜生饿鬼之</a><a name="0496a09" id="0496a09">所贼害。亦如怨盗害及善人。善男子。凡夫</a><a name="0496a10" id="0496a10">之人不摄五根驰骋五尘。譬如牧牛不善守</a><a name="0496a11" id="0496a11">护犯人苗稼。凡夫之人不摄五根常在诸有</a><a name="0496a12" id="0496a12">多受苦恼。善男子。菩萨摩诃萨修大涅槃行</a><a name="0496a13" id="0496a13">圣行时。常能善调守摄五根。怖畏贪欲嗔恚</a><a name="0496a14" id="0496a14">愚痴憍慢嫉妒。为得一切诸善法故。善男子。</a><a name="0496a15" id="0496a15">若能善守此五根者则能摄心。若能摄心则</a><a name="0496a16" id="0496a16">摄五根。譬如有人拥护于王则护国土。护国</a><a name="0496a17" id="0496a17">土者则护于王。菩萨摩诃萨。亦复如是。若得</a><a name="0496a18" id="0496a18">闻是大涅槃经则得智慧。得智慧故则得专</a><a name="0496a19" id="0496a19">念。五根若散念则能止。何以故。是念慧故。善</a><a name="0496a20" id="0496a20">男子。如善牧者设牛东西啖他苗稼则便遮</a><a name="0496a21" id="0496a21">止不令犯暴。菩萨摩诃萨。亦复如是。念慧因</a><a name="0496a22" id="0496a22">缘故守摄五根不令驰散。菩萨摩诃萨有念</a><a name="0496a23" id="0496a23">慧者。不见我相不见我所相不见众生及所</a><a name="0496a24" id="0496a24">受用。见一切法同法性相。生于土石瓦砾之</a><a name="0496a25" id="0496a25">相。譬如屋舍从众缘生无有定性。见诸众生</a><a name="0496a26" id="0496a26">四大五阴之所成立推无定性。无定性故菩</a><a name="0496a27" id="0496a27">萨于中不生贪着。一切凡夫见有众生故起</a><a name="0496a28" id="0496a28">烦恼。菩萨摩诃萨修大涅槃。有念慧故于诸</a><a name="0496a29" id="0496a29">众生不生贪着。复次菩萨摩诃萨修大涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120495c.htm'><img src='up.gif' border=0></a>
<a href='T120496b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>