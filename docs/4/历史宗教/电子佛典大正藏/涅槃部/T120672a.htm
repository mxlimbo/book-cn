<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0672a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷10)</font> 现病品第十八 <font face='Arial'>T12, p0672a</h2></font><hr>
<span class='old'>
</a><a name="0671c28" id="0671c28">及僧。所谓天优钵罗花拘物头花波头摩花</a><a name="0671c29" id="0671c29">分陀利花。曼陀罗花摩诃曼陀罗花。曼殊沙</span><a name="0672a01" id="0672a01">花摩诃曼殊沙花散陀那华摩诃散陀那花。</a><a name="0672a02" id="0672a02">卢脂那花摩诃卢脂那花。香花大香花。适意</a><a name="0672a03" id="0672a03">花大适意花。爱见花大爱见花。端严花第一</a><a name="0672a04" id="0672a04">端严花。复散诸香。所谓沉水多伽楼香。栴檀</a><a name="0672a05" id="0672a05">郁金和合杂香海岸聚香。复以天上宝幢幡</a><a name="0672a06" id="0672a06">盖诸天伎乐筝笛笙瑟箜篌鼓吹。供养于佛</a><a name="0672a07" id="0672a07">而说偈言</a><a name="0672a08" id="0672a08"><p class='lg'>　　我今稽首大精进　　　无上正觉两足尊</a><br><a name="0672a09" id="0672a09">　　天人大众所不知　　　唯有瞿昙乃能了</a><br><a name="0672a10" id="0672a10">　　世尊往昔为我故　　　于无量劫修苦行</a><br><a name="0672a11" id="0672a11">　　如何一旦弃本誓　　　而便舍命欲涅槃</a><br><a name="0672a12" id="0672a12">　　一切众生不能见　　　诸佛世尊秘密藏</a><br><a name="0672a13" id="0672a13">　　以是因缘难得出　　　轮转生死坠恶道</a><br><a name="0672a14" id="0672a14">　　如佛所说阿罗汉　　　一切皆当至涅槃</a><br><a name="0672a15" id="0672a15">　　如是甚深佛行处　　　凡夫下愚谁能知</a><br><a name="0672a16" id="0672a16">　　施诸众生甘露法　　　为断除彼诸烦恼</a><br><a name="0672a17" id="0672a17">　　若有服此甘露已　　　不复受生老病死</a><br><a name="0672a18" id="0672a18">　　如来世尊已疗治　　　百千无量诸众生</a><br><a name="0672a19" id="0672a19">　　令其所有诸重病　　　一切消灭无遗余</a><br><a name="0672a20" id="0672a20">　　世尊久已舍病苦　　　故得名为第七佛</a><br><a name="0672a21" id="0672a21">　　唯愿今日雨法雨　　　润渍我等功德种</a><br><a name="0672a22" id="0672a22">　　是诸大众及人天　　　如是请已默然住　</p></a><a name="0672a23" id="0672a23"><p>说是偈时。莲花台中一切诸佛。从阎浮提</a><a name="0672a24" id="0672a24">遍至净居悉皆闻之。尔时佛告迦叶菩萨。</a><a name="0672a25" id="0672a25">善哉善哉。善男子。汝已具足如是甚深微妙</a><a name="0672a26" id="0672a26">智慧。不为一切诸魔外道之所破坏。善男</a><a name="0672a27" id="0672a27">子。汝已安住不为一切诸恶邪风之所倾</a><a name="0672a28" id="0672a28">动。善男子。汝已成就乐说辩才。已曾供养</a><a name="0672a29" id="0672a29">过去无量恒河沙等诸佛世尊。是故能问如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120671c.htm'><img src='up.gif' border=0></a>
<a href='T120672b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>