<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0469b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷18)</font> 梵行品第八之一 <font face='Arial'>T12, p0469b</h2></font><hr>
<span class='old'>
</a><a name="0469a28" id="0469a28">此四法则不得名为丈夫也。何以故。身虽丈</a><a name="0469a29" id="0469a29">夫行同畜生。如来调伏若男若女。是故号佛</span><a name="0469b01" id="0469b01">调御丈夫。复次善男子。如御马者凡有四</a><a name="0469b02" id="0469b02">种。一者触毛。二者触皮。三者触肉。四者触</a><a name="0469b03" id="0469b03">骨。随其所触称御者意。如来亦尔。以四种</a><a name="0469b04" id="0469b04">法调伏众生。一为说生令受佛语。如触其毛</a><a name="0469b05" id="0469b05">随御者意。二说生老便受佛语。如触毛皮</a><a name="0469b06" id="0469b06">随御者意。三者说生及以老病便受佛语。如</a><a name="0469b07" id="0469b07">触毛皮肉随御者意。四者说生及老病死便</a><a name="0469b08" id="0469b08">受佛语。如触毛皮肉骨随御者意。善男子。</a><a name="0469b09" id="0469b09">御者调马无有决定。如来世尊调伏众生必</a><a name="0469b10" id="0469b10">定不虚。是故号佛为调御丈夫。云何天人</a><a name="0469b11" id="0469b11">师。师有二种。一者善教。二者恶教。诸佛菩</a><a name="0469b12" id="0469b12">萨常以善法教诸众生。何等善法。谓身口</a><a name="0469b13" id="0469b13">意善。诸佛菩萨教诸众生作如是言。善男子。</a><a name="0469b14" id="0469b14">汝当远离身不善业。何以故。以身恶业是可</a><a name="0469b15" id="0469b15">远离得解脱故。是故我以此法教汝。若是恶</a><a name="0469b16" id="0469b16">业不可远离得解脱者。终不教汝令远离也。</a><a name="0469b17" id="0469b17">若诸众生离恶业已堕三恶者无有是处。以</a><a name="0469b18" id="0469b18">远离故成阿耨多罗三藐三菩提得大涅槃。</a><a name="0469b19" id="0469b19">是故诸佛菩萨常以此法教化众生。口意亦</a><a name="0469b20" id="0469b20">尔。是故号佛为无上师。复次昔未得道今已</a><a name="0469b21" id="0469b21">得之。以所得道为众生说。从本已来未修</a><a name="0469b22" id="0469b22">梵行今已修竟。以己所修为众生说。自破无</a><a name="0469b23" id="0469b23">明复为众生破坏无明。自得净目复为众生</a><a name="0469b24" id="0469b24">破除盲冥令得净眼。自知二谛复为众生演</a><a name="0469b25" id="0469b25">说二谛。既自解脱复为众生说解脱法。自度</a><a name="0469b26" id="0469b26">无边生死大河复令众生皆悉得度。自得无</a><a name="0469b27" id="0469b27">畏复教众生令无怖畏。自既涅槃复为众生</a><a name="0469b28" id="0469b28">演大涅槃。是故号佛为无上师。天者名昼。天</a><a name="0469b29" id="0469b29">上昼长夜短是故名天。又复天者名无愁恼。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120469a.htm'><img src='up.gif' border=0></a>
<a href='T120469c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>