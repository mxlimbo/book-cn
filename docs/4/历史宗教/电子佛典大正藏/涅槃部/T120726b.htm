<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0726b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷18)</font> <font face='Arial'>T12, p0726b</h2></font><hr>
<span class='old'>
</a><a name="0726a28" id="0726a28">正法要。汝当一心谛听谛听。凡夫常当系</a><a name="0726a29" id="0726a29">心观身有二十事。一谓我此身中空无无</span><a name="0726b01" id="0726b01">漏。二无诸善根本。三我此生死未得调</a><a name="0726b02" id="0726b02">顺。四堕坠深坑无处不畏。五以何方便得</a><a name="0726b03" id="0726b03">见佛性。六云何修定得见佛性。七生死常</a><a name="0726b04" id="0726b04">苦无常我净。八八难之难难得远离。九恒</a><a name="0726b05" id="0726b05">为怨家之所追逐。十无有一法能遮诸有。</a><a name="0726b06" id="0726b06">十一于三恶趣未得解脱。十二具足种种</a><a name="0726b07" id="0726b07">诸恶邪见。十三亦未造立渡五逆津。十四</a><a name="0726b08" id="0726b08">生死无际未得其边。十五不作诸业不得</a><a name="0726b09" id="0726b09">果报。十六无有我作他人受果。十七不作</a><a name="0726b10" id="0726b10">乐因终无乐果。十八若有造业果终不失。</a><a name="0726b11" id="0726b11">十九因无明生亦因而死。二十去来现在常</a><a name="0726b12" id="0726b12">行放逸。大王。凡夫之人常于此身当作</a><a name="0726b13" id="0726b13">如是二十种观。作是观已不乐生死。不乐</a><a name="0726b14" id="0726b14">生死则得止观。尔时次第观心生相。住相</a><a name="0726b15" id="0726b15">灭相次第观心生住灭相。定慧进戒亦复如</a><a name="0726b16" id="0726b16">是。观生住灭已。知心相乃至戒相终不</a><a name="0726b17" id="0726b17">作恶。无有死畏三恶道畏。若不系心观</a><a name="0726b18" id="0726b18">察如是二十事者。心则放逸无恶不造。阿</a><a name="0726b19" id="0726b19">阇世言。如我解佛所说义者。我从昔来初</a><a name="0726b20" id="0726b20">未曾观是二十事。故造众恶。造众恶故</a><a name="0726b21" id="0726b21">则有死畏三恶道畏。世尊。自我招殃造兹</a><a name="0726b22" id="0726b22">重恶。父王无辜横加逆害。是二十事设观</a><a name="0726b23" id="0726b23">不观。必定当堕阿鼻地狱。佛告大王。一切</a><a name="0726b24" id="0726b24">诸法性相无常无有决定。王云何言必定</a><a name="0726b25" id="0726b25">当堕阿鼻地狱。阿阇世王白佛言。世尊。若</a><a name="0726b26" id="0726b26">一切法无定相者。我之杀罪亦应不定。若</a><a name="0726b27" id="0726b27">杀定者一切诸法则非不定。佛言。大王。善哉</a><a name="0726b28" id="0726b28">善哉。诸佛世尊说一切法悉无定相。王复能</a><a name="0726b29" id="0726b29">知杀亦不定。是故当知杀无定相。大王。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120726a.htm'><img src='up.gif' border=0></a>
<a href='T120726c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>