<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0532b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷28)</font> 师子吼菩萨品第十一之一 <font face='Arial'>T12, p0532b</h2></font><hr>
<span class='old'>
</a><a name="0532a28" id="0532a28">子。犹如世尊不得舍离瞿昙种姓。众生佛性</a><a name="0532a29" id="0532a29">亦复如是。以是义故。当知众生悉有佛性</span><a name="0532b01" id="0532b01">佛言。善男子。若言之中有尼拘陀者。是义</a><a name="0532b02" id="0532b02">不然。如其有者。何故不见。善男子。如世间物</a><a name="0532b03" id="0532b03">有因缘故不可得见。云何因缘。谓远不可见。</a><a name="0532b04" id="0532b04">如空中鸟迹。近不可见。如人眼睫。坏故不</a><a name="0532b05" id="0532b05">见。如根败者。乱想故不见。如心不专一。细故</a><a name="0532b06" id="0532b06">不见。如小微尘。障故不见。如云表星。多故不</a><a name="0532b07" id="0532b07">见。如稻聚中麻。相似故不见。如豆在豆聚。尼</a><a name="0532b08" id="0532b08">拘陀树不同如是八种因缘。如其有者何故</a><a name="0532b09" id="0532b09">不见。若言细障故不见者。是义不然。何以故。</a><a name="0532b10" id="0532b10">树相粗故。若言性细。云何增长。若言障故不</a><a name="0532b11" id="0532b11">可见者常应不见。本无粗相今则见粗。当知</a><a name="0532b12" id="0532b12">是粗本无其性。本无见性今则可见。当知是</a><a name="0532b13" id="0532b13">见亦本无性。子亦如是。本无有树今则有之</a><a name="0532b14" id="0532b14">当有何咎。师子吼言。如佛所说有二种因。一</a><a name="0532b15" id="0532b15">者正因。二者了因。尼拘陀子以地水粪作了</a><a name="0532b16" id="0532b16">因故令细得粗</a><a name="0532b17" id="0532b17"><p>佛言。善男子。若本有者何须了因。若本无性</a><a name="0532b18" id="0532b18">了何所了。若尼拘陀中本无粗相。以了因故</a><a name="0532b19" id="0532b19">乃生粗者。何故不生佉陀罗树。二俱无故。善</a><a name="0532b20" id="0532b20">男子。若细不见者粗应可见。譬如一尘则不</a><a name="0532b21" id="0532b21">可见。多尘和合则应可见。如是子中粗应可</a><a name="0532b22" id="0532b22">见。何以故。见中已有芽茎花果。一一果中有</a><a name="0532b23" id="0532b23">无量子。一一子中有无量树。是故名粗。有是</a><a name="0532b24" id="0532b24">粗故故应可见。善男子。若尼拘陀子。有尼拘</a><a name="0532b25" id="0532b25">陀性而生树者。眼见是子为火所烧。如是烧</a><a name="0532b26" id="0532b26">性亦应本有。若本有者树不应生。若一切法</a><a name="0532b27" id="0532b27">本有生灭。何故先生后灭不一时耶。以是义</a><a name="0532b28" id="0532b28">故。当知无性</a><a name="0532b29" id="0532b29"><p>师子吼菩萨言。世尊。若尼拘陀子本无树性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120532a.htm'><img src='up.gif' border=0></a>
<a href='T120532c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>