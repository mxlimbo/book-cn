<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0496b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷22)</font> 光明遍照高贵德王菩萨品第十之一 <font face='Arial'>T12, p0496b</h2></font><hr>
<span class='old'>
</a><a name="0496a28" id="0496a28">烦恼。菩萨摩诃萨修大涅槃。有念慧故于诸</a><a name="0496a29" id="0496a29">众生不生贪着。复次菩萨摩诃萨修大涅槃</span><a name="0496b01" id="0496b01">经者。不着众生相作种种法相。善男子。譬如</a><a name="0496b02" id="0496b02">画师以众杂彩画作众像若男若女若牛若</a><a name="0496b03" id="0496b03">马。凡夫无智见之则生男女等相。画师了知</a><a name="0496b04" id="0496b04">无有男女。菩萨摩诃萨。亦复如是。于法异相</a><a name="0496b05" id="0496b05">观于一相。终不生于众生之相。何以故。有念</a><a name="0496b06" id="0496b06">慧故。菩萨摩诃萨修大涅槃。或时睹见端正</a><a name="0496b07" id="0496b07">女人终不生于贪着之相。何以故。善观相</a><a name="0496b08" id="0496b08">故。善男子。菩萨摩诃萨知五欲法无有欢乐</a><a name="0496b09" id="0496b09">不得暂停。如犬啮枯骨。如人持火逆风而行。</a><a name="0496b10" id="0496b10">如箧毒蛇梦中所得路首有果树多人所</a><a name="0496b11" id="0496b11">掷。亦如段肉众鸟竞逐。如水上泡画水之迹。</a><a name="0496b12" id="0496b12">如织经尽。如囚趣市。犹如假借势不得久观。</a><a name="0496b13" id="0496b13">欲如是多诸过恶。复次善男子。菩萨摩诃萨</a><a name="0496b14" id="0496b14">观诸众生。为色香味触因缘故。从昔无数无</a><a name="0496b15" id="0496b15">量劫来常受苦恼。一一众生一劫之中所积</a><a name="0496b16" id="0496b16">身骨。如王舍城毗富罗山。所饮乳汁如四海</a><a name="0496b17" id="0496b17">水。身所出血多四海水。父母兄弟妻子眷属</a><a name="0496b18" id="0496b18">命终哭泣所出目泪多四大海。尽地草木为</a><a name="0496b19" id="0496b19">四寸筹以数父母亦不能尽。无量劫来或在</a><a name="0496b20" id="0496b20">地狱畜生饿鬼所受行苦不可称计。揣此大</a><a name="0496b21" id="0496b21">地犹如枣等易可穷极生死难尽。菩萨摩诃</a><a name="0496b22" id="0496b22">萨如是深观一切众生以是欲因缘故受苦</a><a name="0496b23" id="0496b23">无量。菩萨以是生死行苦故不失念慧。善男</a><a name="0496b24" id="0496b24">子。譬如世间有诸大众满二十五里。王敕一</a><a name="0496b25" id="0496b25">臣持一油钵经由中过莫令倾覆。若叶一渧</a><a name="0496b26" id="0496b26">当断汝命。复遣一人拔刀在后随而怖之。臣</a><a name="0496b27" id="0496b27">受王教尽心坚持经历尔所大众之中。虽见</a><a name="0496b28" id="0496b28">可意五邪欲等心常念言。我若放逸着彼邪</a><a name="0496b29" id="0496b29">欲当弃所持命不全济。是人以是怖因缘故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120496a.htm'><img src='up.gif' border=0></a>
<a href='T120496c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>