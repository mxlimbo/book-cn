<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0467a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷17)</font> 梵行品第八之一 <font face='Arial'>T12, p0467a</h2></font><hr>
<span class='old'>
</a><a name="0466c28" id="0466c28">动定故得实知见。实知见故厌离生死。厌</a><a name="0466c29" id="0466c29">离生死故便得解脱。得解脱故明见佛性。是</span><a name="0467a01" id="0467a01">名菩萨所知见觉非世间也。善男子。是名世</a><a name="0467a02" id="0467a02">间不知见觉。而是菩萨所知见觉</a><a name="0467a03" id="0467a03">迦叶复言。云何菩萨修持净戒心无悔恨。乃</a><a name="0467a04" id="0467a04">至明了见于佛性。佛言。善男子。世间戒者</a><a name="0467a05" id="0467a05">不名清净。何以故。世间戒者为于有故性不</a><a name="0467a06" id="0467a06">定故非毕竟故。不能广为一切众生。以是义</a><a name="0467a07" id="0467a07">故名为不净。以不净故有悔恨心。以悔恨故</a><a name="0467a08" id="0467a08">心无欢喜。无欢喜故则无悦乐。无悦乐故</a><a name="0467a09" id="0467a09">则无安隐。无安隐故无不动定。无不动定</a><a name="0467a10" id="0467a10">故无实知见。无实知见故则无厌离。无厌离</a><a name="0467a11" id="0467a11">故则无解脱。无解脱故不见佛性。不见佛性</a><a name="0467a12" id="0467a12">故终不能得大般涅槃。是名世间戒不清净。</a><a name="0467a13" id="0467a13">善男子。菩萨摩诃萨清净戒者。戒非戒故非</a><a name="0467a14" id="0467a14">为有故定毕竟故为众生故。是名菩萨戒清</a><a name="0467a15" id="0467a15">净也。善男子。菩萨摩诃萨于净戒中虽不欲</a><a name="0467a16" id="0467a16">生无悔恨心。无悔恨心自然而生。善男子。</a><a name="0467a17" id="0467a17">譬如有人执持明镜。不期见面面像自现。亦</a><a name="0467a18" id="0467a18">如农夫种之良田不期生牙而牙自生。亦</a><a name="0467a19" id="0467a19">如然灯不期灭闇而闇自灭。善男子。菩萨摩</a><a name="0467a20" id="0467a20">诃萨坚持净戒无悔恨心自然而生亦复如</a><a name="0467a21" id="0467a21">是。以净戒故心得欢喜。善男子。如端正人</a><a name="0467a22" id="0467a22">自见面貌心生欢喜。持净戒者亦复如是。善</a><a name="0467a23" id="0467a23">男子。破戒之人见戒不净心不欢喜。如形残</a><a name="0467a24" id="0467a24">者自见面貌不生喜悦。破戒之人亦复如是。</a><a name="0467a25" id="0467a25">善男子。譬如牧牛有二女人。一持酪瓶一持</a><a name="0467a26" id="0467a26">浆瓶。俱共至城而欲卖之。于路脚跌二瓶俱</a><a name="0467a27" id="0467a27">破。一则欢喜一则愁恼。持戒破戒亦复如是。</a><a name="0467a28" id="0467a28">持净戒者心则欢喜。心欢喜故则便思惟。诸</a><a name="0467a29" id="0467a29">佛如来于涅槃中说有能持清净戒者则得涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120466c.htm'><img src='up.gif' border=0></a>
<a href='T120467b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>