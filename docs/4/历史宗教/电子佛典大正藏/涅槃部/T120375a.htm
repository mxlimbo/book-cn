<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0375a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷2)</font> 寿命品第一 <font face='Arial'>T12, p0375a</h2></font><hr>
<span class='old'>
</a><a name="0374c28" id="0374c28">水性鱼鳖鼋鼍龟龙之属。及见己影如于明</a><a name="0374c29" id="0374c29">镜见诸色像。凡夫少智不能筹量如是所见。</span><a name="0375a01" id="0375a01">我与仁者亦复如是。不能筹量如来智慧。文</a><a name="0375a02" id="0375a02">殊师利语纯陀言。如是如是。如汝所说。我</a><a name="0375a03" id="0375a03">于此事非为不达。直欲试汝诸菩萨事</a><a name="0375a04" id="0375a04"><p>尔时世尊。从其面门出种种光。其光明曜照</a><a name="0375a05" id="0375a05">文殊身。文殊师利。遇斯光已即知是事。寻告</a><a name="0375a06" id="0375a06">纯陀。如来今者现是瑞相。不久必当入于涅</a><a name="0375a07" id="0375a07">槃。汝先所设最后供养。宜时奉献佛及大众。</a><a name="0375a08" id="0375a08">纯陀当知。如来放是种种光明非无因缘。纯</a><a name="0375a09" id="0375a09">陀闻已情塞默然。佛告纯陀。汝所奉施佛及</a><a name="0375a10" id="0375a10">大众今正是时。如来正尔当般涅槃。第二第</a><a name="0375a11" id="0375a11">三亦复如是。尔时纯陀闻佛语已。举声啼哭</a><a name="0375a12" id="0375a12">悲咽而言。苦哉苦哉。世间空虚。复白大众。</a><a name="0375a13" id="0375a13">我等今者一切当共五体投地。同声劝佛莫</a><a name="0375a14" id="0375a14">般涅槃。尔时世尊复告纯陀。莫大啼哭令心</a><a name="0375a15" id="0375a15">憔悴。当观是身。犹如芭蕉热时之炎。水泡</a><a name="0375a16" id="0375a16">幻化乾闼婆城坏器电光。亦如画水临死之</a><a name="0375a17" id="0375a17">囚熟果段肉。如织经尽如碓上下。当观诸行</a><a name="0375a18" id="0375a18">犹杂毒食。有为之法多诸过患。于是纯陀复</a><a name="0375a19" id="0375a19">白佛言。如来不欲久住于世。我当云何而不</a><a name="0375a20" id="0375a20">啼泣。苦哉苦哉。世间空虚。唯愿世尊。怜愍</a><a name="0375a21" id="0375a21">我等及诸众生。久住于世勿般涅槃。佛告纯</a><a name="0375a22" id="0375a22">陀。汝今不应发如是言。怜愍我故久住于世。</a><a name="0375a23" id="0375a23">我以怜愍汝及一切。是故今欲入于涅槃。何</a><a name="0375a24" id="0375a24">以故。诸佛法尔。有为亦然。是故诸佛。而说</a><a name="0375a25" id="0375a25">偈言</a><a name="0375a26" id="0375a26"><p class='lg'>　　有为之法　　　其性无常　　　生已不住</a><br><a name="0375a27" id="0375a27">　　寂灭为乐　</p></a><a name="0375a28" id="0375a28"><p>纯陀。汝今当观一切行杂诸法。无我无常不</a><a name="0375a29" id="0375a29">住。此身多有无量过患犹如水泡。是故汝今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120374c.htm'><img src='up.gif' border=0></a>
<a href='T120375b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>