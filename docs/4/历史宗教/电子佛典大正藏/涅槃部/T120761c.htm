<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0761c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷23)</font> <font face='Arial'>T12, p0761c</h2></font><hr>
<span class='old'>
</a><a name="0761b28" id="0761b28">离师僧亲附白衣违反圣教。向诸白衣作</a><a name="0761b29" id="0761b29">如是言。佛听比丘受畜种种不净之物。是</span><a name="0761c01" id="0761c01">名修习在家之事。有诸弟子。不为涅槃</a><a name="0761c02" id="0761c02">但为利养亲近听受十二部经。招提僧物</a><a name="0761c03" id="0761c03">及僧鬘物。衣着贪啖如自己有。悭惜他家。</a><a name="0761c04" id="0761c04">及以称誉亲近国王及诸王子。卜筮吉凶</a><a name="0761c05" id="0761c05">推步盈虚。围棋六博摴蒱投壶。亲比丘尼及</a><a name="0761c06" id="0761c06">诸处女。畜二沙弥。常游屠猎酤酒之家及</a><a name="0761c07" id="0761c07">旃陀罗所住之处。种种贩卖手自作食。受</a><a name="0761c08" id="0761c08">使邻国通致信命。如是之人当知即是魔</a><a name="0761c09" id="0761c09">之眷属非我弟子。以是因缘心共贪生心</a><a name="0761c10" id="0761c10">共贪灭。乃至痴心共生共灭亦复如是善男</a><a name="0761c11" id="0761c11">子。以是因缘心性不净亦非不净。是故我</a><a name="0761c12" id="0761c12">说心得解脱。若有不受不畜一切不净之</a><a name="0761c13" id="0761c13">物。为大涅槃受持读诵十二部经书写解</a><a name="0761c14" id="0761c14">说。当知是等真我弟子。不行恶魔波旬境</a><a name="0761c15" id="0761c15">界。即是修习三十七品以修习故不共</a><a name="0761c16" id="0761c16">贪生。不共贪灭。是名菩萨修大涅槃微妙</a><a name="0761c17" id="0761c17">经典具足成就第八功德</a><a name="0761c18" id="0761c18"><p class='juan'>
大般涅槃经卷第二十三</p>
</a><a name="0761c19" id="0761c19"></a><a name="0761c20" id="0761c20"></a><a name="0761c21" id="0761c21"><p class='juan'>
大般涅槃经卷第二十四</a><a name="0761c22" id="0761c22"></a><a name="0761c23" id="0761c23"><p><span class='byline'>　　　　宋代沙门慧严等依泥洹经加之</span><br></a><a name="0761c24" id="0761c24"><p><b>　　<A NAME="n371"></A>光明遍照高贵德王菩萨品之六</b></p>
</a><a name="0761c25" id="0761c25"><p>复次善男子。云何菩萨摩诃萨修大涅槃微</a><a name="0761c26" id="0761c26">妙经典。具足成就第九功德。善男子。菩萨</a><a name="0761c27" id="0761c27">摩诃萨修大涅槃微妙经典。初发五事悉</a><a name="0761c28" id="0761c28">得成就。何等为五。一者信。二者直心。三者</a><a name="0761c29" id="0761c29">戒。四者亲近善友。五者多闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120761b.htm'><img src='up.gif' border=0></a>
<a href='T120762a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>