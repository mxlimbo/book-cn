<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0878c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷4)</font> 四依品第九 <font face='Arial'>T12, p0878c</h2></font><hr>
<span class='old'>
</a><a name="0878b28" id="0878b28">与我官爵奉禄。我能唱令。王即听许。时彼</a><a name="0878b29" id="0878b29">梵志。即受王命唱令国内。是时国中诸婆罗</span><a name="0878c01" id="0878c01">门。皆悉嗔恚呵责骂之。然其梵志犹与彼王</a><a name="0878c02" id="0878c02">共知国事。至于后时。大臣梵志便白王言。我</a><a name="0878c03" id="0878c03">与大王共同国事至于今日。犹未体信而不</a><a name="0878c04" id="0878c04">见教学一术法。王告梵志。我当徐徐教汝</a><a name="0878c05" id="0878c05">术法。今我家有先王之余甘露味药。当共汝</a><a name="0878c06" id="0878c06">食。即便以此甘露味药。并其方术与彼梵志。</a><a name="0878c07" id="0878c07">梵志大臣得此甘露及方术已。为彼王合随食</a><a name="0878c08" id="0878c08">之药。王服彼药即便命终。时梵志大臣即立</a><a name="0878c09" id="0878c09">先王太子。还绍王位护持先王正法治化。如</a><a name="0878c10" id="0878c10">是梵志大臣。非舍婆罗门法习旃陀罗法。故</a><a name="0878c11" id="0878c11">是梵志修行菩萨拯济之业。国土人民叹言。</a><a name="0878c12" id="0878c12">善哉。此婆罗门护持王法。是时菩萨持正</a><a name="0878c13" id="0878c13">法故。为婆罗门作诸方便。立彼王子以为国</a><a name="0878c14" id="0878c14">王。宫中内外及诸大臣皆受正法。旃陀罗王</a><a name="0878c15" id="0878c15">妻子眷属。皆与毒药令其迷闷。然后驱出。</a><a name="0878c16" id="0878c16">菩萨摩诃萨亦复如是。现犯戒相畜养奴婢</a><a name="0878c17" id="0878c17">受非法财。诣彼犯戒恶比丘所。承事受学书</a><a name="0878c18" id="0878c18">其经卷。书经卷已转来教授持戒者故。与彼</a><a name="0878c19" id="0878c19">恶人同其止宿。周旋饮食自手作食人不授</a><a name="0878c20" id="0878c20">食。护正法故便作方便。以诸八种非法之事</a><a name="0878c21" id="0878c21">而降伏之令其迷闷。不复与彼同其自恣布</a><a name="0878c22" id="0878c22">萨和合。降伏一切诸犯戒者。与诸清净和合</a><a name="0878c23" id="0878c23">之众布萨自恣。以摩诃衍方等术法。广为人</a><a name="0878c24" id="0878c24">说安隐济度无量众生。是为菩萨护持正法。</a><a name="0878c25" id="0878c25">我为是等而说斯偈。若有比丘闻我所说无</a><a name="0878c26" id="0878c26">护法心。而欲方便效彼菩萨。起诸过者佛所</a><a name="0878c27" id="0878c27">不听。自言菩萨而实宽纵作过恶者。我说是</a><a name="0878c28" id="0878c28">等为懈怠辈。我此方便微密之教。为护法菩</a><a name="0878c29" id="0878c29">萨故说此偈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120878b.htm'><img src='up.gif' border=0></a>
<a href='T120879a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>