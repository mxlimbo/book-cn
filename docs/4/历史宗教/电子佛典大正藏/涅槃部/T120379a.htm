<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0379a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷2)</font> 寿命品第一 <font face='Arial'>T12, p0379a</h2></font><hr>
<span class='old'>
</a><a name="0378c28" id="0378c28">夫愚人所计我者。或言大如拇指。或如芥</a><a name="0378c29" id="0378c29">子。或如微尘。如来说我悉不如是。是故说</span><a name="0379a01" id="0379a01">言。诸法无我实非无我。何者是我。若法是</a><a name="0379a02" id="0379a02">实是真是常是主是依性不变易者。是名</a><a name="0379a03" id="0379a03">为我。如彼大医善解乳药。如来亦尔。为众</a><a name="0379a04" id="0379a04">生故说诸法中真实有我。汝等四众应当如</a><a name="0379a05" id="0379a05">是修习是法</a><a name="0379a06" id="0379a06"><p class='juan'>
大般涅槃经卷第二</p>
</a><a name="0379a07" id="0379a07"></a><a name="0379a08" id="0379a08"></a><a name="0379a09" id="0379a09"><p class='juan'>
大般涅槃经卷第三</a><a name="0379a10" id="0379a10"></a><a name="0379a11" id="0379a11"><p><span class='byline'>　　　　北凉天竺三藏昙无谶译</span><br></a><a name="0379a12" id="0379a12"><p><b>　　<A NAME="n233"></A>寿命品第一之三</b></p>
</a><a name="0379a13" id="0379a13"><p>佛复告诸比丘。汝于戒律有所疑者今恣汝</a><a name="0379a14" id="0379a14">问。我当解说令汝心喜。我已修学一切诸</a><a name="0379a15" id="0379a15">法本性空寂了了通达。汝等比丘。莫谓如</a><a name="0379a16" id="0379a16">来唯修诸法本性空寂。复告诸比丘。若于</a><a name="0379a17" id="0379a17">戒律有所疑者今可致问。时诸比丘即白佛</a><a name="0379a18" id="0379a18">言。世尊。我等无有智慧能问如来应正遍知。</a><a name="0379a19" id="0379a19">所以者何。如来境界不可思议。所有诸定不</a><a name="0379a20" id="0379a20">可思议。所演教诲不可思议。是故我等无有</a><a name="0379a21" id="0379a21">智慧能问如来。世尊。譬如老人年百二十身</a><a name="0379a22" id="0379a22">婴长病寝卧床席不能起居气力虚劣余命无</a><a name="0379a23" id="0379a23">几。有一富人缘事欲行当至他方。以百斤金</a><a name="0379a24" id="0379a24">寄是老人而作是言。我今他行。以是宝物持</a><a name="0379a25" id="0379a25">用相寄。或十年还。二十年还。汝当还我。是</a><a name="0379a26" id="0379a26">时老人即便受之。而此老人复无继嗣。其后</a><a name="0379a27" id="0379a27">不久病笃命终。所寄之物悉皆散失。财主行</a><a name="0379a28" id="0379a28">还偿索无所。如是痴人不知筹量可寄不可</a><a name="0379a29" id="0379a29">寄。是故行还债索无所。以是因缘丧失财宝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120378c.htm'><img src='up.gif' border=0></a>
<a href='T120379b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>