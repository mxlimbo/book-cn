<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0692c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷13)</font> <font face='Arial'>T12, p0692c</h2></font><hr>
<span class='old'>
</a><a name="0692b28" id="0692b28">也。法施无尽多所利益。我今闻此半偈法</a><a name="0692b29" id="0692b29">已。心生惊疑。汝今幸可为我除断。说此偈</span><a name="0692c01" id="0692c01">竟我当终身为汝弟子。罗刹答言。汝智太</a><a name="0692c02" id="0692c02">过但自忧身。都不见念今我定为饥苦所</a><a name="0692c03" id="0692c03">逼实不能说。我即问言。汝所食者为是何</a><a name="0692c04" id="0692c04">物。罗刹答言。汝不足问。我若说者令多人</a><a name="0692c05" id="0692c05">怖。我复问言。此中独处更无有人。我不畏</a><a name="0692c06" id="0692c06">汝何故不说。罗刹答言。我所食者唯人暖</a><a name="0692c07" id="0692c07">肉。其所饮者唯人热血。自我薄福唯食此</a><a name="0692c08" id="0692c08">食。周遍求索困不能得。世虽多人皆有福</a><a name="0692c09" id="0692c09">德。兼为诸天之所守护。而我无力不能得</a><a name="0692c10" id="0692c10">杀。善男子。我复语言。汝但具足说是半偈。</a><a name="0692c11" id="0692c11">我闻偈已当以此身奉施供养。大士。我设</a><a name="0692c12" id="0692c12">命终如此之身无所复用。当为虎狼鸱枭</a><a name="0692c13" id="0692c13">雕鹫之所啖食。然复不得一毫之福。我今</a><a name="0692c14" id="0692c14">为求阿耨多罗三藐三菩提。舍不坚身以</a><a name="0692c15" id="0692c15">易坚身。罗刹答言。谁当信汝如是之言。为</a><a name="0692c16" id="0692c16">八字故弃所爱身。善男子。我即答言。汝真</a><a name="0692c17" id="0692c17">无智。譬如有人施他瓦器得七宝器。我亦</a><a name="0692c18" id="0692c18">如是舍不坚身得金刚身。汝言谁当信者。</a><a name="0692c19" id="0692c19">我今有证。大梵天王释提桓因及四天王能</a><a name="0692c20" id="0692c20">证是事。复有天眼诸菩萨等为欲利益无</a><a name="0692c21" id="0692c21">量众生修行大乘具六度者。亦能证知。</a><a name="0692c22" id="0692c22">复有十方诸佛世尊利众生者。亦能证我</a><a name="0692c23" id="0692c23">为八字故舍于身命。罗刹复言。汝若如是</a><a name="0692c24" id="0692c24">能舍身者。谛听谛听。当为汝说其余半偈。</a><a name="0692c25" id="0692c25">善男子。我于尔时闻是事已心中欢喜。即</a><a name="0692c26" id="0692c26">解己身所著鹿皮。为此罗刹敷置法座。白</a><a name="0692c27" id="0692c27">言。和上。愿坐此座。我即于前叉手长跪而</a><a name="0692c28" id="0692c28">作是言。唯愿和上。善为我说其余半偈令</a><a name="0692c29" id="0692c29">得具足。罗刹即说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120692b.htm'><img src='up.gif' border=0></a>
<a href='T120693a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>