<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0734a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷19)</font> 光明遍照高贵德王菩萨品第二十二之一 <font face='Arial'>T12, p0734a</h2></font><hr>
<span class='old'>
</a><a name="0733c28" id="0733c28">常。善男子。有漏之法未生之时。已有生性</a><a name="0733c29" id="0733c29">故生能生。无漏之法本无生性。是故生不能</span><a name="0734a01" id="0734a01">生。如火有本性遇缘则发。眼有见性因</a><a name="0734a02" id="0734a02">色因明因心故见。众生生法亦复如是。由</a><a name="0734a03" id="0734a03">本有性遇业因缘父母和合则便有生</a><a name="0734a04" id="0734a04"><p>尔时琉璃光菩萨摩诃萨及八万四千菩萨</a><a name="0734a05" id="0734a05">摩诃萨闻是法已。踊在虚空高七多罗树。</a><a name="0734a06" id="0734a06">恭敬合掌而白佛言。世尊。我蒙如来殷勤教</a><a name="0734a07" id="0734a07">诲。因大涅槃始得悟解闻所不闻。亦令</a><a name="0734a08" id="0734a08">八万四千菩萨深解诸法不生生等。世尊。我</a><a name="0734a09" id="0734a09">今已解断诸疑网。然此会中有一菩萨名</a><a name="0734a10" id="0734a10">曰无畏。复欲咨禀唯垂听许。尔时世尊告</a><a name="0734a11" id="0734a11">无畏菩萨。善男子。随意问难。吾当为汝分</a><a name="0734a12" id="0734a12">别解说。尔时无畏菩萨与六万(一本云与八万)四千</a><a name="0734a13" id="0734a13">诸菩萨等。俱从座起更整衣服。长跪合掌而</a><a name="0734a14" id="0734a14">白佛言。世尊此土众生当造何业而得生</a><a name="0734a15" id="0734a15">彼不动世界。其土菩萨云何而得智慧成就。</a><a name="0734a16" id="0734a16">人中象王有大威德。具修诸行利智捷疾闻</a><a name="0734a17" id="0734a17">则能解。尔时世尊即说偈言</a><a name="0734a18" id="0734a18"><p class='lg'>　　不害众生命　　　坚持诸禁戒</a><br><a name="0734a19" id="0734a19">　　受佛微妙教　　　则生不动国</a><br><a name="0734a20" id="0734a20">　　不夺他人财　　　常施惠一切</a><br><a name="0734a21" id="0734a21">　　造招提僧坊　　　则生不动国</a><br><a name="0734a22" id="0734a22">　　不犯他妇女　　　自妻不非时</a><br><a name="0734a23" id="0734a23">　　施持戒卧具　　　则生不动国</a><br><a name="0734a24" id="0734a24">　　不为自他故　　　求利及恐怖</a><br><a name="0734a25" id="0734a25">　　慎口不妄语　　　则生不动国</a><br><a name="0734a26" id="0734a26">　　莫坏善知识　　　远离恶眷属</a><br><a name="0734a27" id="0734a27">　　口常和合语　　　则生不动国</a><br><a name="0734a28" id="0734a28">　　如诸菩萨等　　　常离于恶口</a><br><a name="0734a29" id="0734a29">　　所说人乐闻　　　则生不动国<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120733c.htm'><img src='up.gif' border=0></a>
<a href='T120734b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>