<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅槃经 0683b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅槃经</font> <font face='Arial'>(卷12)</font> <font face='Arial'>T12, p0683b</h2></font><hr>
<span class='old'>
</a><a name="0683a28" id="0683a28">菩提心。或时说言修慈是道。修学慈者断</a><a name="0683a29" id="0683a29">诸烦恼得不动处。或时说言智慧是道。如</span><a name="0683b01" id="0683b01">佛昔为波阇波提比丘尼说。姊妹。如诸声</a><a name="0683b02" id="0683b02">闻以智慧刀能断诸流诸漏烦恼。或时如</a><a name="0683b03" id="0683b03">来说施是道。如佛往昔告波斯匿王。大王</a><a name="0683b04" id="0683b04">当知。我于往昔多行惠施。以是因缘今日</a><a name="0683b05" id="0683b05">得成阿耨多罗三藐三菩提。世尊。若八圣道</a><a name="0683b06" id="0683b06">是道谛者。如是等经岂非虚妄。若彼诸经</a><a name="0683b07" id="0683b07">非虚妄者。彼中何缘不说八道为道圣谛。</a><a name="0683b08" id="0683b08">若彼不说如来往昔何故错谬。然我定知诸</a><a name="0683b09" id="0683b09">佛如来久离错谬</a><a name="0683b10" id="0683b10"><p>尔时世尊赞迦叶菩萨。善哉善哉。善男子。汝</a><a name="0683b11" id="0683b11">今欲知菩萨大乘微妙经典所有秘密故作</a><a name="0683b12" id="0683b12">是问。善男子。如是诸经悉入道谛。善男子。</a><a name="0683b13" id="0683b13">如我先说。若有信道如是信道。是信根本。</a><a name="0683b14" id="0683b14">是能佐助菩提之道。是故我说无有错谬。</a><a name="0683b15" id="0683b15">善男子。如来善知无量方便。欲化众生故</a><a name="0683b16" id="0683b16">作如是种种说法。善男子。譬如良医识诸</a><a name="0683b17" id="0683b17">众生种种病源。随其所患而为合药。并药所</a><a name="0683b18" id="0683b18">禁唯水一种不在禁例。或服姜水或甘草</a><a name="0683b19" id="0683b19">水或细辛水或黑石蜜水或阿摩勒水或尼婆</a><a name="0683b20" id="0683b20">罗水或钵昼罗水或服冷水或服热水或蒲</a><a name="0683b21" id="0683b21">萄水或安石榴水。善男子。如是良医善知众</a><a name="0683b22" id="0683b22">生所患种种药。虽多禁水不在例。如来亦</a><a name="0683b23" id="0683b23">尔。善知方便于一法相。随诸众生分别广</a><a name="0683b24" id="0683b24">说种种名相。彼诸众生随所说受。受已修</a><a name="0683b25" id="0683b25">习除断烦恼。如彼病人随良医教所患得</a><a name="0683b26" id="0683b26">除。复次善男子。如有一人善解众语在大</a><a name="0683b27" id="0683b27">众中。是诸大众热渴所逼。咸发声言。我欲</a><a name="0683b28" id="0683b28">饮水我欲饮水。是人即时以清冷水随其</a><a name="0683b29" id="0683b29">种类说言是水。或言波尼。或言郁特。或<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120683a.htm'><img src='up.gif' border=0></a>
<a href='T120683c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>