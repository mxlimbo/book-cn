<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅槃经 0550a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅槃经</font> <font face='Arial'>(卷31)</font> 师子吼菩萨品第十一之一 <font face='Arial'>T12, p0550a</h2></font><hr>
<span class='old'>
</a><a name="0549c28" id="0549c28">能转如来无上法轮。一者善问。二者善答。善</a><a name="0549c29" id="0549c29">男子。佛十力中业力最深。善男子。有诸众生</span><a name="0550a01" id="0550a01">于业缘中心轻不信。为度彼故作如是说。善</a><a name="0550a02" id="0550a02">男子。一切作业有轻有重。轻重二业复各有</a><a name="0550a03" id="0550a03">二。一者决定。二者不决定。善男子。或有</a><a name="0550a04" id="0550a04">人言恶业无果。若言恶业定有果者。云何气</a><a name="0550a05" id="0550a05">嘘旃陀罗而得生天。鸯掘摩罗得解脱果。以</a><a name="0550a06" id="0550a06">是义故。当知作业有定得果不定得果。我为</a><a name="0550a07" id="0550a07">除断如是邪见。故于经中说如是语。一切作</a><a name="0550a08" id="0550a08">业无不得果。善男子或有重业可得作轻。或</a><a name="0550a09" id="0550a09">有轻业可得作重。非一切人唯有愚智。是故</a><a name="0550a10" id="0550a10">当知非一切业悉定得果。虽不定得。亦非不</a><a name="0550a11" id="0550a11">得。善男子。一切众生凡有二种。一者智人。二</a><a name="0550a12" id="0550a12">者愚痴。有智之人以智慧力。能令地狱极重</a><a name="0550a13" id="0550a13">之业现世轻受。愚痴之人现世轻业地狱重</a><a name="0550a14" id="0550a14">受。师子吼言。世尊。若如是者。则不应求清净</a><a name="0550a15" id="0550a15">梵行及解脱果。佛言。善男子。若一切业定得</a><a name="0550a16" id="0550a16">果者。则不应求梵行解脱。以不定故则修梵</a><a name="0550a17" id="0550a17">行及解脱果。善男子。若能远离一切恶业则</a><a name="0550a18" id="0550a18">得善果。若远善业则得恶果。若一切业定得</a><a name="0550a19" id="0550a19">果者。则不应求修习圣道。若不修道则无</a><a name="0550a20" id="0550a20">解脱。一切圣人所以修道。为坏定业得轻报</a><a name="0550a21" id="0550a21">故。不定之业无果报故。若一切业定得果者。</a><a name="0550a22" id="0550a22">则不应求修习圣道。若人远离修习圣道</a><a name="0550a23" id="0550a23">得解脱者。无有是处。不得解脱得涅槃者。亦</a><a name="0550a24" id="0550a24">无是处。善男子。若一切业定得果者。一世所</a><a name="0550a25" id="0550a25">作纯善之业。应当永已常受安乐。一世所作</a><a name="0550a26" id="0550a26">极重恶业。亦应永已受大苦恼。业果若尔则</a><a name="0550a27" id="0550a27">无修道解脱涅槃。人作人受。婆罗门作婆罗</a><a name="0550a28" id="0550a28">门受。若如是者。则不应有下姓下人。人应</a><a name="0550a29" id="0550a29">常人。婆罗门应常婆罗门。小时作业应小时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120549c.htm'><img src='up.gif' border=0></a>
<a href='T120550b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>