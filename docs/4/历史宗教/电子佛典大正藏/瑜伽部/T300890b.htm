<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0890b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷1)</font> 菩萨地持方便处发菩提心品第二 <font face='Arial'>T30, p0890b</h2></font><hr>
<span class='old'>
</a><a name="0890a28" id="0890a28">苦。或见俱受。或见生死长久受无间苦。菩萨</a><a name="0890a29" id="0890a29">依自种性性自仁贤。于四境界起下中上悲。</span><a name="0890b01" id="0890b01">于无穷生死无间大苦心不怖畏者。有四事。</a><a name="0890b02" id="0890b02">一者性安隐勇猛。二者黠慧专修思惟。三者</a><a name="0890b03" id="0890b03">于无上菩提。起增上乐。四者于诸众生发增</a><a name="0890b04" id="0890b04">上悲。云何四力。一者自力。二者他力。三者因</a><a name="0890b05" id="0890b05">力。四者方便力。菩萨自力发菩提心。是名自</a><a name="0890b06" id="0890b06">力。因他发心。是名他力。先习大乘相应善根。</a><a name="0890b07" id="0890b07">今少见佛及诸菩萨。或少闻叹说则便发心。</a><a name="0890b08" id="0890b08">是名因力。于现世中近善知识。闻其说法能</a><a name="0890b09" id="0890b09">修众善。是名方便力</a><a name="0890b10" id="0890b10"><p>菩萨以四缘四因自力因力发菩提心者。坚</a><a name="0890b11" id="0890b11">固不动决定究竟。他力方便力而发心者。不</a><a name="0890b12" id="0890b12">坚固动转不定</a><a name="0890b13" id="0890b13"><p>菩萨有四事退菩提心云何为四。一者种性</a><a name="0890b14" id="0890b14">不具足。二者恶知识所摄。三者于诸众生。悲</a><a name="0890b15" id="0890b15">心微薄。四者于生死苦生怖畏心</a><a name="0890b16" id="0890b16"><p>初发心坚固有二事。出过世间殊胜奇特未</a><a name="0890b17" id="0890b17">曾有法。一者于诸众生起亲属想。二者无摄</a><a name="0890b18" id="0890b18">亲属之过。摄亲属过者。受亲属故心生爱恚。</a><a name="0890b19" id="0890b19">初发心坚固有二事。于诸众生起真净心。一</a><a name="0890b20" id="0890b20">者安隐心。二者快乐心。安隐心者。为诸众生</a><a name="0890b21" id="0890b21">除不善处安置善处。快乐心者。贫乏众生无</a><a name="0890b22" id="0890b22">所依怙。能以摄法等心饶益。初发心坚固有</a><a name="0890b23" id="0890b23">二方便。一者净心方便。二者道方便。净心方</a><a name="0890b24" id="0890b24">便者。彼安隐心快乐心日日增长。道方便者。</a><a name="0890b25" id="0890b25">自于日夜成熟佛法。随其力能依净心方便。</a><a name="0890b26" id="0890b26">安乐饶益一切众生</a><a name="0890b27" id="0890b27"><p>初发心坚固有二门善法所入。一者自利方</a><a name="0890b28" id="0890b28">便。发菩提心。二者他利方便。灭除众苦</a><a name="0890b29" id="0890b29"><p>初发心坚固有二事。发心成道所摄善法。出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300890a.htm'><img src='up.gif' border=0></a>
<a href='T300890c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>