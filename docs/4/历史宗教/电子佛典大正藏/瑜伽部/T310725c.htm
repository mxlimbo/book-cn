<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0725c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷7)</font> 决择分中谛品第一之一 <font face='Arial'>T31, p0725c</h2></font><hr>
<span class='old'>
</a><a name="0725b28" id="0725b28"><p>诤有三种。谓贪嗔痴。由依止贪嗔痴故。执持</a><a name="0725b29" id="0725b29">刀杖兴诸战诤种种斗讼。是故贪等说名为</span><a name="0725c01" id="0725c01">诤</a><a name="0725c02" id="0725c02"><p>炽然有三。谓贪嗔痴。由依止贪嗔痴故。为非</a><a name="0725c03" id="0725c03">法贪大火所烧。非法贪者。谓随贪着不善业</a><a name="0725c04" id="0725c04">道。又为不平等贪大火所烧。不平等贪者。谓</a><a name="0725c05" id="0725c05">非法非理贪求境界。又为邪法大火所烧。邪</a><a name="0725c06" id="0725c06">法者。谓诸外道恶说法律。以非法贪等能发</a><a name="0725c07" id="0725c07">身心炽然大火。如火炽然故名炽然</a><a name="0725c08" id="0725c08"><p>稠林有三。谓贪嗔痴。由依止贪嗔痴故。于诸</a><a name="0725c09" id="0725c09">生死根本行中广兴染着。令诸有情感种种</a><a name="0725c10" id="0725c10">身流转五趣。令诸有情处生死本行大树稠</a><a name="0725c11" id="0725c11">林难可出离。是故贪等说名稠林</a><a name="0725c12" id="0725c12"><p>拘碍有三。谓贪嗔痴。由依止贪嗔痴故。顾恋</a><a name="0725c13" id="0725c13">身财无所觉了乐处愦闹。得少善法便生厌</a><a name="0725c14" id="0725c14">足。由此不能修诸善法故名拘碍。依贪嗔痴</a><a name="0725c15" id="0725c15">顾身财等。拘碍有情不得自在修诸善故。又</a><a name="0725c16" id="0725c16">此顾恋身等。即依五种心拘碍说。何等为五</a><a name="0725c17" id="0725c17">谓顾恋身顾恋诸欲乐相杂住。阙于随顺</a><a name="0725c18" id="0725c18">教诫教授。于诸善品得少为足。拘碍心故名</a><a name="0725c19" id="0725c19">心拘碍。诸如是等烦恼义门差别无量</a><a name="0725c20" id="0725c20"><p>邪行者。谓贪嗔二烦恼。迷境界及见起邪行。</a><a name="0725c21" id="0725c21">修道所断见道所断。随其次第。贪嗔二种缘</a><a name="0725c22" id="0725c22">少净相及相违相为境界故。名迷境界虽亦</a><a name="0725c23" id="0725c23">缘。有情起于贪嗔。然依境界门起故。亦名迷</a><a name="0725c24" id="0725c24">境界。慢迷有情及见起邪行。以于下劣等起</a><a name="0725c25" id="0725c25">计己胜等行于有情门邪解转故。萨迦耶见边</a><a name="0725c26" id="0725c26">执见邪见。迷所知境起邪行。依增益损减门。</a><a name="0725c27" id="0725c27">如其所应。见取戒禁取迷诸见起邪行。由于</a><a name="0725c28" id="0725c28">诸见过失取为第一及戒禁清净故。疑迷对</a><a name="0725c29" id="0725c29">治起邪行。于诸谛中成二解故。无明迷一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310725b.htm'><img src='up.gif' border=0></a>
<a href='T310726a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>