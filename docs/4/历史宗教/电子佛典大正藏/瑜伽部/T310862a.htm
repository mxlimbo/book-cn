<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1616 十八空论 0862a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1616 十八空论</font> <font face='Arial'>(卷1)</font> <font face='Arial'>T31, p0862a</h2></font><hr>
<span class='old'>
</a><a name="0861c28" id="0861c28">根本为化物故。恒有此用。如来虽入涅槃。犹</a><a name="0861c29" id="0861c29">随众生机缘。现应化两身。导利含识。即是更</span><a name="0862a01" id="0862a01">起心义。故众生不尽应化之用亦不尽。故言</a><a name="0862a02" id="0862a02">虽入无余而不舍功德善根也。若二乘入灭。</a><a name="0862a03" id="0862a03">无更起心。以慈悲薄少。不化众生。若佛入无</a><a name="0862a04" id="0862a04">余而更起心者。以诸佛菩萨三身利物无穷</a><a name="0862a05" id="0862a05">故。如来法身即是一切无流法之依处故。言</a><a name="0862a06" id="0862a06">散灭不舍离功德也。所以得知涅槃之中犹</a><a name="0862a07" id="0862a07">有法身者。以用终体。既睹应化之用不尽。</a><a name="0862a08" id="0862a08">故知此身之体。常自湛然。永无迁坏。如毗婆</a><a name="0862a09" id="0862a09">沙师说。无涅槃无有自相。而不可言无。何以</a><a name="0862a10" id="0862a10">故。为能显事用故。若不依涅槃不成智慧。智</a><a name="0862a11" id="0862a11">慧不成则烦恼不灭。涅槃既能生道。道能灭</a><a name="0862a12" id="0862a12">惑。即是涅槃家事。既见有事。则知应有体故。</a><a name="0862a13" id="0862a13">不得言无也。如来法身在涅槃中。即义亦尔。</a><a name="0862a14" id="0862a14">为除分别涅槃不舍功德。即是分别性。真实</a><a name="0862a15" id="0862a15">义中。无此分别。故名不舍离空。语言说涅槃</a><a name="0862a16" id="0862a16">不舍功德。而涅槃中亦无不舍之意。故名不</a><a name="0862a17" id="0862a17">舍空。即成不舍生死之意。前明不舍生死毕</a><a name="0862a18" id="0862a18">竟利他。异于二乘不能永利。今明虽在生死</a><a name="0862a19" id="0862a19">及涅槃并皆化物。此义不异故。前来至此。</a><a name="0862a20" id="0862a20">凡有三空。名利他事。此即第十一不舍空。亦</a><a name="0862a21" id="0862a21">名不散空也六性空。七相空。八一切法</a><a name="0862a22" id="0862a22">空。此三明自利利他因。问空何所为。答为清</a><a name="0862a23" id="0862a23">净佛性即空故名性空。问何故名性空</a><a name="0862a24" id="0862a24"><p>答佛性者。即是诸法自性。何以故。自然有故。</a><a name="0862a25" id="0862a25">但自性有两义。一无始。二因。譬如无始生死</a><a name="0862a26" id="0862a26">中。有心无心两法自然无因。若心有因。此因</a><a name="0862a27" id="0862a27">为本。有为始有。若本有因。此因即是自然。既</a><a name="0862a28" id="0862a28">是自然。亦应许心是自然。昔未有因。应无众</a><a name="0862a29" id="0862a29">生。有时有因。方有众生。如土石等。若有因时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310861c.htm'><img src='up.gif' border=0></a>
<a href='T310862b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>