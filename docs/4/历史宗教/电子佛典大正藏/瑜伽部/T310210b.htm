<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0210b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷8)</font> 释应知入胜相第三之一 二智差别章第十 <font face='Arial'>T31, p0210b</h2></font><hr>
<span class='old'>
</a><a name="0210a28" id="0210a28">生死。为通功能。依此十地菩萨道。能出离异</a><a name="0210a29" id="0210a29">于小乘。后六明果差别者</span><a name="0210b01" id="0210b01"><p>论曰。六七由清净差别。谓灭烦恼习气。及</a><a name="0210b02" id="0210b02">治净土为清净<p>释曰。前有五事已明道差</a><a name="0210b03" id="0210b03">别。此下六事。次明修道所得果与二乘有异。</a><a name="0210b04" id="0210b04">第六明内清净。第七明外清净。内由自相续</a><a name="0210b05" id="0210b05">中修道。灭除烦恼习气故。名内清净。外由修</a><a name="0210b06" id="0210b06">净土行。所居之土无有五浊。如颇黎柯等</a><a name="0210b07" id="0210b07">世界故。名外清净。内为自清净。外为清净他。</a><a name="0210b08" id="0210b08">小乘则无此事</a><a name="0210b09" id="0210b09"><p>论曰。八由于一切众生得平等心差别。谓为</a><a name="0210b10" id="0210b10">成熟众生。不舍加行功德善根<p>释曰。菩萨</a><a name="0210b11" id="0210b11">如自身应般涅槃。欲般涅槃一切众生。由此</a><a name="0210b12" id="0210b12">平等心故。不舍加行功德善根。余度为功德</a><a name="0210b13" id="0210b13">般若为善根。又五度为功德精进为善根。又</a><a name="0210b14" id="0210b14">般若精进为善根。余度为功德。少乘则无</a><a name="0210b15" id="0210b15">此事</a><a name="0210b16" id="0210b16"><p>论曰。九由受生差别。谓生如来家为生故</a><a name="0210b17" id="0210b17"><p>释曰。见真如理。证佛法身。能使如来种性不</a><a name="0210b18" id="0210b18">绝故。称生如来家由生如来家乃至当来得</a><a name="0210b19" id="0210b19">成佛故。言为生故。小乘则无此事</a><a name="0210b20" id="0210b20"><p>论曰。十由显现差别。谓于佛子大集轮中。常</a><a name="0210b21" id="0210b21">能显现。为摄受正法<p>释曰。诸菩萨通称佛</a><a name="0210b22" id="0210b22">子。众多菩萨聚会故言大集。如来所说法有</a><a name="0210b23" id="0210b23">三义故名轮。一能上下。二未得能得已得能</a><a name="0210b24" id="0210b24">守。三能从此到彼。菩萨常于大集中显现示</a><a name="0210b25" id="0210b25">不破僧。常于法轮中显现示能护持正法。已</a><a name="0210b26" id="0210b26">得令不失为摄。未得令得为受。小乘则无此</a><a name="0210b27" id="0210b27">事</a><a name="0210b28" id="0210b28"><p>论曰。十一由果差别。谓十力无畏不共如来</a><a name="0210b29" id="0210b29">法。及无量功德生为果故<p>释曰。菩萨修道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310210a.htm'><img src='up.gif' border=0></a>
<a href='T310210c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>