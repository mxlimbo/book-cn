<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0612c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷56)</font> 摄决择分 1-2五识身相应地意地 <font face='Arial'>T30, p0612c</h2></font><hr>
<span class='old'>
</a><a name="0612b28" id="0612b28">于内无知。于外无知。于内外无知。当知能</a><a name="0612b29" id="0612b29">生内外等爱。及后有爱。喜贪俱行爱。彼彼喜</span><a name="0612c01" id="0612c01">乐爱。又若于业无知。于异熟无知。于业异</a><a name="0612c02" id="0612c02">熟无知。是诸有情由于业自造无知为缘</a><a name="0612c03" id="0612c03">故。于鲁达罗天。毗瑟笯天。世主天等非正处</a><a name="0612c04" id="0612c04">中。生妄胜解归依敬信。又若于佛等无知。</a><a name="0612c05" id="0612c05">乃至于道无知。当知能生诸见。所以者何。</a><a name="0612c06" id="0612c06">由于三宝及四谛中不正通达故。乃至能</a><a name="0612c07" id="0612c07">生六十二见。及起如是见立如是论。无</a><a name="0612c08" id="0612c08">施无爱。乃至广说所有邪见。又若于因无</a><a name="0612c09" id="0612c09">知。于因所生法善不善等无知。广如经说。</a><a name="0612c10" id="0612c10">由此无知故。于往善趣道往善趣方便</a><a name="0612c11" id="0612c11">中。生增上慢。所以者何。由于善不善等法</a><a name="0612c12" id="0612c12">爱非爱果不如实知故。于自饿投火坠高</a><a name="0612c13" id="0612c13">岩等。非方便中起方便想。行如是事以</a><a name="0612c14" id="0612c14">求生天。又于六触处中所有无知。于不如</a><a name="0612c15" id="0612c15">实通达。得沙门果中起增上慢。所以者何。</a><a name="0612c16" id="0612c16">由实无有于六触处如实通达智。而生增</a><a name="0612c17" id="0612c17">上慢故。当知此中若生天方便增上慢。若沙</a><a name="0612c18" id="0612c18">门果增上慢。总合此二名增上慢。如是无明</a><a name="0612c19" id="0612c19">能生五种杂染。谓疑杂染。爱杂染。信解杂</a><a name="0612c20" id="0612c20">染。见杂染。增上慢杂染。由疑杂染所杂染</a><a name="0612c21" id="0612c21">故。一切愚夫获得疑惑。信顺于他引趣异</a><a name="0612c22" id="0612c22">路。于现法中多受苦恼。不安隐住。由爱杂</a><a name="0612c23" id="0612c23">染所杂染故。引生后有生老病等一切大</a><a name="0612c24" id="0612c24">苦。由信解杂染所杂染故。或谓无因或计</a><a name="0612c25" id="0612c25">自在天等。不平等因谓为正因。拨无一切士</a><a name="0612c26" id="0612c26">用而住。由见杂染所杂染故。随意造作一</a><a name="0612c27" id="0612c27">切恶行。能感当来诸恶趣苦。由增上慢杂染</a><a name="0612c28" id="0612c28">所杂染故。令士夫用异果无果</a><a name="0612c29" id="0612c29"><p>复此缘起善巧如本地分已广分别。所余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300612b.htm'><img src='up.gif' border=0></a>
<a href='T300613a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>