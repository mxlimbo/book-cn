<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0765a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷14)</font> 决择分中得品第三之一 <font face='Arial'>T31, p0765a</h2></font><hr>
<span class='old'>
</a><a name="0764c28" id="0764c28">倒无分别。三无戏论无分别。如此三种异生</a><a name="0764c29" id="0764c29">声闻菩萨如次第应知。由诸异生随于一无</span><a name="0765a01" id="0765a01">常等法性。究竟思已便生喜足。谓是事必然</a><a name="0765a02" id="0765a02">更无异望。是名知足无分别。尔时一切寻思</a><a name="0765a03" id="0765a03">分别皆止息故。由诸声闻于诸蕴中为对治</a><a name="0765a04" id="0765a04">常等颠倒故。如理观察唯有色等法时。便得</a><a name="0765a05" id="0765a05">出世间智通达无我性。是名无颠倒无分别。</a><a name="0765a06" id="0765a06">由诸菩萨知色等法唯戏论已。遂能除泯一</a><a name="0765a07" id="0765a07">切法相。得最极寂静出世间智。通达遍满真</a><a name="0765a08" id="0765a08">如。是名无戏论无分别。此无分别智复离五</a><a name="0765a09" id="0765a09">相。谓非无作意故。非超过故。非寂止故。非</a><a name="0765a10" id="0765a10">自性故。非于所缘作加行故。名无分别所以</a><a name="0765a11" id="0765a11">者何。若无作意故名无分别。熟眠醉等应是</a><a name="0765a12" id="0765a12">无分别智。由彼不思惟诸法相故。若超过故</a><a name="0765a13" id="0765a13">名无分别。从第二静虑已上一切地。应是无</a><a name="0765a14" id="0765a14">分别智。由彼超过寻伺故。若尔三界心心法</a><a name="0765a15" id="0765a15">是分别体。言即为相违。若寂止故名无分别。</a><a name="0765a16" id="0765a16">灭受想定应是无分别智。分别心心法于彼</a><a name="0765a17" id="0765a17">寂止故。若尔智亦应无。若自性故名无分别。</a><a name="0765a18" id="0765a18">色等应是无分别智。彼非分别自性故。若于</a><a name="0765a19" id="0765a19">所缘作加行故名无分别。即分别性应是无</a><a name="0765a20" id="0765a20">分别智。若谓此是无分别。此加行相即分别</a><a name="0765a21" id="0765a21">相故。是故无分别智非彼五相。若尔当云何</a><a name="0765a22" id="0765a22">观无戏论无分别相。谓于所缘不起加行。此</a><a name="0765a23" id="0765a23">复云何。若诸菩萨过随顺教观察诸法。若性</a><a name="0765a24" id="0765a24">若相皆不真实。由此观察串习力所持故。不</a><a name="0765a25" id="0765a25">由加行于如实无戏论界一切法真如中内心</a><a name="0765a26" id="0765a26">寂定。如是乃名无戏论无分别智</a><a name="0765a27" id="0765a27"><p>复次若诸菩萨性是利根。云何复令修练根</a><a name="0765a28" id="0765a28">耶。谓令依利软根引发利中根。复依利中根</a><a name="0765a29" id="0765a29">引发利利根故。前已说一切菩萨性是利根。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310764c.htm'><img src='up.gif' border=0></a>
<a href='T310765b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>