<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0807b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷4)</font> 辩相分第四中无变异品第九 <font face='Arial'>T31, p0807b</h2></font><hr>
<span class='old'>
</a><a name="0807a28" id="0807a28">种学人。一凡夫。二圣人。此惑在学道凡夫相</a><a name="0807a29" id="0807a29">续中。无始已来未曾见理。因初出世圣道所</span><a name="0807b01" id="0807b01">破名为见谛<p>释曰。学道凡夫相续中者。若小</a><a name="0807b02" id="0807b02">乘则从暖顶忍世法。此四是学道凡夫位。见</a><a name="0807b03" id="0807b03">谛随眠其未能灭故言在中。无始时节未见</a><a name="0807b04" id="0807b04">者。从无始以来迄至此道所未曾见安立圣</a><a name="0807b05" id="0807b05">谛故言未曾得见。初出世圣道所破者。始自</a><a name="0807b06" id="0807b06">苦法忍初念之道。能破烦恼名为见谛。自此</a><a name="0807b07" id="0807b07">后去并属思惟。平等观者。有利有钝。若利根</a><a name="0807b08" id="0807b08">人。于一念中则等观四谛。八十八惑一时俱</a><a name="0807b09" id="0807b09">断。皆名见谛。若钝根人。于次第观者。则初念</a><a name="0807b10" id="0807b10">观苦。不见余三谛。但断苦下四谛。名为见谛。</a><a name="0807b11" id="0807b11">余未断者。皆属思惟。是名见谛所灭惑。若大</a><a name="0807b12" id="0807b12">乘则十信等诸位。圣人者。初地以上。七修道</a><a name="0807b13" id="0807b13">所灭惑者。在学道圣人相续中。昔已曾见出</a><a name="0807b14" id="0807b14">世圣道所破。是名由修道所灭惑。八不净地。</a><a name="0807b15" id="0807b15">惑者。在未究竟行菩萨相续中。对障菩萨七</a><a name="0807b16" id="0807b16">地为无相无功用道所破对障故<p>释曰。七地</a><a name="0807b17" id="0807b17">者即前七地已还故无相无功用道者。即八</a><a name="0807b18" id="0807b18">地以上无相者。即真如境。无功用者。即自然</a><a name="0807b19" id="0807b19">升进道。是名不净地惑。九净地惑者。在究竟</a><a name="0807b20" id="0807b20">行菩萨相续中。能障八地以上三地。譬金刚</a><a name="0807b21" id="0807b21">定慧所破。言究竟者。八地以上见境皆周。</a><a name="0807b22" id="0807b22">无更别境所未见者故名究竟。但方便由有</a><a name="0807b23" id="0807b23">浅深故。诸地为别故。分别烦恼有此九种。约</a><a name="0807b24" id="0807b24">此烦恼立众生有四种。一凡夫。二罗汉。三有</a><a name="0807b25" id="0807b25">学。四菩萨。此四种众生。依无流界。由四烦恼</a><a name="0807b26" id="0807b26">故不净。第一众生由四烦恼故不净。第二众</a><a name="0807b27" id="0807b27">生由一烦恼故不净。第三众生由两烦恼故</a><a name="0807b28" id="0807b28">不净。第四众生由两烦恼故不净。第一凡夫</a><a name="0807b29" id="0807b29">由四惑者。前三是随眠贪嗔痴等。后一即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310807a.htm'><img src='up.gif' border=0></a>
<a href='T310807c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>