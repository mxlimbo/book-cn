<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0358c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷7)</font> 彼修差别分第六 <font face='Arial'>T31, p0358c</h2></font><hr>
<span class='old'>
</a><a name="0358b28" id="0358b28">于初地中已能通达一切诸地。何故次第复</a><a name="0358b29" id="0358b29">立诸地。释此难者。虽初地中达一切地。然</span><a name="0358c01" id="0358c01">由此住而得安住。由此住力建立诸地</a><a name="0358c02" id="0358c02"><p>论曰。复次何故初地说名极喜。由此最初</a><a name="0358c03" id="0358c03">得能成办自他义利胜功能故。何故二地说</a><a name="0358c04" id="0358c04">名离垢。由极远离犯戒垢故。何故三地说</a><a name="0358c05" id="0358c05">名发光。由无退转等持等至所依止故。大</a><a name="0358c06" id="0358c06">法光明所依止故。何故四地说名焰慧。由诸</a><a name="0358c07" id="0358c07">菩提分法焚灭一切障故。何故五地名极难</a><a name="0358c08" id="0358c08">胜。由真谛智与世间智更互相违。合此难</a><a name="0358c09" id="0358c09">合令相应故。何故六地说名现前。由缘起</a><a name="0358c10" id="0358c10">智为所依止。能令般若波罗蜜多现在前</a><a name="0358c11" id="0358c11">故。何故七地说名远行。至功用行最后边</a><a name="0358c12" id="0358c12">故。何故八地说名不动。由一切相有功用行</a><a name="0358c13" id="0358c13">不能动故。何故九地说名善慧。由得最胜</a><a name="0358c14" id="0358c14">无碍智故。何故十地说名法云。由得总缘</a><a name="0358c15" id="0358c15">一切法智。含藏一切陀罗尼门三摩地门。譬</a><a name="0358c16" id="0358c16">如大云能覆如空广大障故。又于法身能</a><a name="0358c17" id="0358c17">圆满故</a><a name="0358c18" id="0358c18"><p>释曰。何故初地名为极喜。由于此时初得</a><a name="0358c19" id="0358c19">能办自他俱利胜堪能故。诸声闻等真现观</a><a name="0358c20" id="0358c20">时。唯得能办自利堪能。不得他利故。彼不</a><a name="0358c21" id="0358c21">生如是欢喜同诸菩萨。何故二地名为离</a><a name="0358c22" id="0358c22">垢。由此地中性戒成就。非如初地思择护</a><a name="0358c23" id="0358c23">戒。性戒成故诸犯戒垢已极远离。何故三地</a><a name="0358c24" id="0358c24">名为发光。由此地中与三摩地三摩钵底。</a><a name="0358c25" id="0358c25">常不相离无退转故。于大乘法能作光</a><a name="0358c26" id="0358c26">明。何故四地名为焰慧。由此地中安住最</a><a name="0358c27" id="0358c27">胜菩提分法。由住此故能烧一切根本烦恼</a><a name="0358c28" id="0358c28">及随烦恼。皆为灰烬。何故五地名极难胜。</a><a name="0358c29" id="0358c29">由此地中知真谛智是无分别。知诸世间<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310358b.htm'><img src='up.gif' border=0></a>
<a href='T310359a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>