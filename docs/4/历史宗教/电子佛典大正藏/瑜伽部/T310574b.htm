<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0574b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷19)</font> 摄胜决择品第十一之一 <font face='Arial'>T31, p0574b</h2></font><hr>
<span class='old'>
</a><a name="0574a28" id="0574a28">不分明位。定唯无记。又命终后。或有中有。谓</a><a name="0574a29" id="0574a29">将生有色界者。或无中有。谓将生无色界者。</span><a name="0574b01" id="0574b01">复次颂曰</a><a name="0574b02" id="0574b02"><p class='lg'>　　依余有所缘　　　染污心生起</a><br><a name="0574b03" id="0574b03">　　于四种生中　　　及三界五趣　</p></a><a name="0574b04" id="0574b04"><p>论曰。依止余中有缘生处为境。染污心生起</a><a name="0574b05" id="0574b05">令生有相续。又于四种生中受诸生死。谓卵</a><a name="0574b06" id="0574b06">生胎生湿生化生。又于欲色无色三界中及</a><a name="0574b07" id="0574b07">于地狱等五趣中受诸生死。如是若死若生</a><a name="0574b08" id="0574b08">若处所已显生杂染胜决择。谛事决择今当</a><a name="0574b09" id="0574b09">说。颂曰</a><a name="0574b10" id="0574b10"><p class='lg'>　　当知世俗谛　　　意解义及说</a><br><a name="0574b11" id="0574b11">　　净所缘彼性　　　方便名胜义　</p></a><a name="0574b12" id="0574b12"><p>论曰。一切言说及因彼意解所得义。皆名世</a><a name="0574b13" id="0574b13">俗谛。若清净所缘。若清净性。若彼方便。皆名</a><a name="0574b14" id="0574b14">胜义谛。清净所缘者。谓四圣谛及真如。清净</a><a name="0574b15" id="0574b15">性者。谓灭谛清净。方便者。谓道谛。复次颂</a><a name="0574b16" id="0574b16">曰</a><a name="0574b17" id="0574b17"><p class='lg'>　　当知是四种　　　染净之所摄</a><br><a name="0574b18" id="0574b18">　　未见未经受　　　如病病灭因　</p></a><a name="0574b19" id="0574b19"><p>论曰。当知四谛染污清净二法所摄。染污二</a><a name="0574b20" id="0574b20">种。若果若因清净亦尔。如是四谛从无始来</a><a name="0574b21" id="0574b21">一切有情。未如实见灭道二谛。亦未经受。又</a><a name="0574b22" id="0574b22">如病病灭及彼二因建立四谛。苦谛如病。集</a><a name="0574b23" id="0574b23">谛如病因。灭谛如病灭。道谛如病灭因。复次</a><a name="0574b24" id="0574b24">颂曰</a><a name="0574b25" id="0574b25"><p class='lg'>　　当知是四谛　　　各四相四行</a><br><a name="0574b26" id="0574b26">　　遍知等四种　　　因果性差别　</p></a><a name="0574b27" id="0574b27"><p>论曰。当知四圣谛一一有四种相。苦谛有四</a><a name="0574b28" id="0574b28">相者。一起苦。二内缘苦。三外缘苦。四粗重苦。</a><a name="0574b29" id="0574b29">初谓生苦。第二谓老病死苦。第三谓怨憎会<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310574a.htm'><img src='up.gif' border=0></a>
<a href='T310574c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>