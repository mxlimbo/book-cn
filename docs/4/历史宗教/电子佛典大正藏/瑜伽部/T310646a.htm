<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0646a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷11)</font> 觉分品第二十一之一 <font face='Arial'>T31, p0646a</h2></font><hr>
<span class='old'>
</a><a name="0645c28" id="0645c28">由人法二我不分别故。无愿厌背生者。厌背</a><a name="0645c29" id="0645c29">义是无愿三昧义。由厌背我执所依故。无相</span><a name="0646a01" id="0646a01">恒乐得彼依常寂灭者。乐得义是无相三昧</a><a name="0646a02" id="0646a02">义。由乐得彼所依毕竟寂灭故。问三三昧云</a><a name="0646a03" id="0646a03">何起。偈曰</a><a name="0646a04" id="0646a04"><p class='lg'>　　应知及应断　　　及以应作证</a><br><a name="0646a05" id="0646a05">　　次第空等定　　　修习有三种　</p></a><a name="0646a06" id="0646a06"><p>释曰。应知及应断及以应作证者。应知谓人</a><a name="0646a07" id="0646a07">法二无我。应断谓二我执所依。应证谓彼依</a><a name="0646a08" id="0646a08">毕竟寂灭。次第空等定修习有三种者。此中</a><a name="0646a09" id="0646a09">为知人法二无我故修空三昧。为断彼二执</a><a name="0646a10" id="0646a10">所依故修无愿三昧。为证彼依毕竟寂灭故</a><a name="0646a11" id="0646a11">修无相三昧。已说菩萨修习三三昧。次说菩</a><a name="0646a12" id="0646a12">萨四法忧陀那。偈曰</a><a name="0646a13" id="0646a13"><p class='lg'>　　如前三三昧　　　四印为依止</a><br><a name="0646a14" id="0646a14">　　菩萨如是说　　　为利群生故　</p></a><a name="0646a15" id="0646a15"><p>释曰。四法印者。一者一切行无常印。二者一</a><a name="0646a16" id="0646a16">切行苦印。三者一切法无我印。四者涅槃寂</a><a name="0646a17" id="0646a17">灭印。此中应知。无常印及苦印为成无愿三</a><a name="0646a18" id="0646a18">昧依止。无我印为成空三昧依止。寂灭印为</a><a name="0646a19" id="0646a19">成无相三昧依止。菩萨说此四印为三三昧</a><a name="0646a20" id="0646a20">依止。皆为利益诸众生故。问何等是无常义</a><a name="0646a21" id="0646a21">乃至何等是寂灭义。偈曰</a><a name="0646a22" id="0646a22"><p class='lg'>　　无义分别义　　　不真分别义</a><br><a name="0646a23" id="0646a23">　　息诸分别义　　　是名四印义　</p></a><a name="0646a24" id="0646a24"><p>释曰。此中诸菩萨以无义是无常义。由分别</a><a name="0646a25" id="0646a25">相毕竟常无故。以分别义是无我义。由分别</a><a name="0646a26" id="0646a26">相唯有分别。此二是分别相。由无体故。不真</a><a name="0646a27" id="0646a27">分别义是苦义。由三界心心法为苦体故。此</a><a name="0646a28" id="0646a28">是依他相。息诸分别义是寂灭义。此是真实</a><a name="0646a29" id="0646a29">相。复次应知依他相。复以刹那刹那坏为无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310645c.htm'><img src='up.gif' border=0></a>
<a href='T310646b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>