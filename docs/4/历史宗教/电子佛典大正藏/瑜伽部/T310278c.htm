<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1596 摄大乘论释论 0278c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1596 摄大乘论释论</font> <font face='Arial'>(卷2)</font> 应知依止胜相胜语第一 四缘章第十 <font face='Arial'>T31, p0278c</h2></font><hr>
<span class='old'>
</a><a name="0278b28" id="0278b28">眼识增上缘者。谓眼。缘缘者。谓色。次第缘</a><a name="0278b29" id="0278b29">者。谓前灭识缘。次第生识。若前识不舍处。则</span><a name="0278c01" id="0278c01">后识不得生。耳等诸识类尔</a><a name="0278c02" id="0278c02"><p><b>　　<A NAME="n175"></A>烦恼染章第十一</b></a><a name="0278c03" id="0278c03"><p>论曰。如是成立阿梨耶识别名及相。云何得</a><a name="0278c04" id="0278c04">知如此别名及相。唯说阿梨耶识不说生起</a><a name="0278c05" id="0278c05">识。若离所成立阿梨耶识。染净皆不得成。所</a><a name="0278c06" id="0278c06">谓烦恼染业染生染并不成。世出世净亦不</a><a name="0278c07" id="0278c07">成。云何烦恼染不成。以六识身中烦恼及随</a><a name="0278c08" id="0278c08">烦恼所熏习种子皆不得成。如眼识与欲等</a><a name="0278c09" id="0278c09">烦恼随烦恼共生共灭。即此眼识为彼熏成</a><a name="0278c10" id="0278c10">种子非余。即此眼识若灭已。余识间生熏习</a><a name="0278c11" id="0278c11">及熏习所依止皆不可得。以无有故眼识先</a><a name="0278c12" id="0278c12">灭余识间生。无有与欲俱生义。以过去故不</a><a name="0278c13" id="0278c13">得成。如已谢之业果报生不成就。又修与欲</a><a name="0278c14" id="0278c14">俱生眼识所有熏习不成。此熏习亦不在欲</a><a name="0278c15" id="0278c15">中。以欲依止于识故。又不坚住亦不在余识</a><a name="0278c16" id="0278c16">中。以诸识各别依止故。又不同生灭故。亦不</a><a name="0278c17" id="0278c17">在自体中。以自体无二识俱生灭故。是故欲</a><a name="0278c18" id="0278c18">等烦恼随烦恼。熏习眼识不得成。识熏习识</a><a name="0278c19" id="0278c19">亦不成。如眼识所余转识亦不成。如其相应</a><a name="0278c20" id="0278c20">知<p>释曰。如是已说阿梨耶识众名。及成立</a><a name="0278c21" id="0278c21">其相。今欲成立此二。于阿梨耶识中非余识</a><a name="0278c22" id="0278c22">故。以道理显示。如眼识与欲等烦恼共生共</a><a name="0278c23" id="0278c23">灭。即此眼识为彼熏成种子非余者。于中即</a><a name="0278c24" id="0278c24">此者。谓眼识。彼者。谓贪等成种子者。谓为</a><a name="0278c25" id="0278c25">因故。非余者。谓非耳识等故。余识所闻者。</a><a name="0278c26" id="0278c26">谓耳识等隔绝等。熏习者。谓贪等习气故。熏</a><a name="0278c27" id="0278c27">习依止者。谓眼识故与贪俱生者。谓与贪等</a><a name="0278c28" id="0278c28">同时生起。以过去故为因不成。如已谢之</a><a name="0278c29" id="0278c29">业。果报更生不得成就。此亦如是不可成就。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310278b.htm'><img src='up.gif' border=0></a>
<a href='T310279a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>