<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0764c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷83)</font> 摄异门分之上 2章  释摄异门分 <font face='Arial'>T30, p0764c</h2></font><hr>
<span class='old'>
</a><a name="0764b28" id="0764b28"><p>复次我生已尽者。谓第八有等。梵行已立者。</a><a name="0764b29" id="0764b29">谓于圣道究竟修故无复退失。所作已办</span><a name="0764c01" id="0764c01">者。谓一切结永无余故。一切道果已证得</a><a name="0764c02" id="0764c02">故。不受后有者。谓于七有亦永尽故。又我</a><a name="0764c03" id="0764c03">生已尽者。有二种生。一生身生。此如前说。</a><a name="0764c04" id="0764c04">二烦恼生。此微薄故亦说为尽。此则记别</a><a name="0764c05" id="0764c05">初之二果。梵行已立者。谓不还果非梵行贪</a><a name="0764c06" id="0764c06">此永断故。所作已办不受后有者。谓阿罗</a><a name="0764c07" id="0764c07">汉。当知此中记别四种解了行相</a><a name="0764c08" id="0764c08"><p>复次并天世间者。是总句。此有二种。一并</a><a name="0764c09" id="0764c09">魔。二并梵。并沙门婆罗门。众生者。谓诸沙</a><a name="0764c10" id="0764c10">门若婆罗门。生在人中希求魔梵而修行</a><a name="0764c11" id="0764c11">者。并诸天人众生者。谓于天中除魔及梵。</a><a name="0764c12" id="0764c12">于其人中除沙门婆罗门。如是总结解脱</a><a name="0764c13" id="0764c13">三缚出离欲贪。又毗奈耶断超越者。毗奈耶</a><a name="0764c14" id="0764c14">由了相胜解作意。断由远离等作意。超越</a><a name="0764c15" id="0764c15">由方便究竟果作意。言离系者。离九结故。</a><a name="0764c16" id="0764c16">言解脱者。解脱一切生老等故。离颠<span class='corr'>倒</span>者。</a><a name="0764c17" id="0764c17">由见道故。所言多者。由修道故。由彼修道</a><a name="0764c18" id="0764c18">多修习故。说名为多。言利益者。谓诸善行。</a><a name="0764c19" id="0764c19">言安乐者。无损恼行。言哀愍者。谓如有</a><a name="0764c20" id="0764c20">一由诸善行无损恼行。哀愍于他是所求</a><a name="0764c21" id="0764c21">事故。能引义利故名之为义。可爱乐故。</a><a name="0764c22" id="0764c22">无有罪故。为利益。安乐者。谓于彼起所有</a><a name="0764c23" id="0764c23">善行无损恼行。所言人者。谓刹帝利等。若</a><a name="0764c24" id="0764c24">有因佛出现世间。善说正法。僧善修行。</a><a name="0764c25" id="0764c25">能多利益能多安乐。或但自为利益安乐悲</a><a name="0764c26" id="0764c26">愍世间。或但为他利益安乐。或为二种。</a><a name="0764c27" id="0764c27">是故说言为其义利利益安乐。此中唯说</a><a name="0764c28" id="0764c28">天及人者。彼有势力能了其义。修正行</a><a name="0764c29" id="0764c29">故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300764b.htm'><img src='up.gif' border=0></a>
<a href='T300765a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>