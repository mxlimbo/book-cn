<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1605 大乘阿毗达磨集论 0677b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1605 大乘阿毗达磨集论</font> <font face='Arial'>(卷4)</font> 决择分中谛品第一之一 <font face='Arial'>T31, p0677b</h2></font><hr>
<span class='old'>
</a><a name="0677a28" id="0677a28">谛。虚妄计度外邪解脱解脱方便。于佛圣教</a><a name="0677a29" id="0677a29">正法毗柰耶中。犹豫疑惑</span><a name="0677b01" id="0677b01"><p>随烦恼者。谓所有诸烦恼皆是随烦恼。有随</a><a name="0677b02" id="0677b02">烦恼非烦恼。谓除烦恼。所余染污行蕴所摄</a><a name="0677b03" id="0677b03">一切心所法。此复云何。谓除贪等六烦恼。所</a><a name="0677b04" id="0677b04">余染污行蕴所摄忿等诸心所法。又贪嗔痴</a><a name="0677b05" id="0677b05">名随烦恼。心所法由此随烦恼随恼于心。令</a><a name="0677b06" id="0677b06">不离染。令不解脱。令不断障。故名随烦恼。</a><a name="0677b07" id="0677b07">如世尊说。汝等长夜为贪嗔痴随所恼乱心</a><a name="0677b08" id="0677b08">恒染污</a><a name="0677b09" id="0677b09"><p>缠有八种。谓惛沉睡眠掉举恶作嫉悭无惭</a><a name="0677b10" id="0677b10">无愧。数数增盛缠绕于心故名为缠。谓随修</a><a name="0677b11" id="0677b11">习止举舍相。及彼所依梵行等所摄净尸罗</a><a name="0677b12" id="0677b12">时。缠绕于心</a><a name="0677b13" id="0677b13"><p>暴流有四。谓欲暴流有暴流见暴流无明暴</a><a name="0677b14" id="0677b14">流。随流漂鼓是暴流义。随顺杂染故。初是习</a><a name="0677b15" id="0677b15">欲求者。第二是习有求者。后二是习邪梵行</a><a name="0677b16" id="0677b16">求者。能依所依相应道理故</a><a name="0677b17" id="0677b17"><p>轭有四种。谓欲轭有轭见轭无明轭。障碍离</a><a name="0677b18" id="0677b18">系是轭义。违背清净故。此亦随其次第习三</a><a name="0677b19" id="0677b19">求者相应现行</a><a name="0677b20" id="0677b20"><p>取有四种。谓欲取见取戒禁取我语取。执取</a><a name="0677b21" id="0677b21">诤根执取后有。是取义所以者何。由贪着欲</a><a name="0677b22" id="0677b22">系缚耽染为因。诸在家者更相斗诤。此诤根</a><a name="0677b23" id="0677b23">本是第一取。由贪着见系缚耽染为因。诸出</a><a name="0677b24" id="0677b24">家者更相斗诤。此诤根本是后三取。六十二</a><a name="0677b25" id="0677b25">见趣。是见取。各别禁戒多分苦行。是戒禁</a><a name="0677b26" id="0677b26">取。彼所依止萨迦耶见。是我语取。由见取</a><a name="0677b27" id="0677b27">戒禁取。诸外道辈更相诤论。由我语取诸外</a><a name="0677b28" id="0677b28">道辈互无诤论。与正法者互有诤论。如是执</a><a name="0677b29" id="0677b29">着诤论根本。复能引取。后有苦异熟。故名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310677a.htm'><img src='up.gif' border=0></a>
<a href='T310677c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>