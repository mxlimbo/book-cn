<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0431a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷27)</font> 13声闻地 <font face='Arial'>T30, p0431a</h2></font><hr>
<span class='old'>
</a><a name="0430c28" id="0430c28">行。二者出息向上而行。入息出息有二种</a><a name="0430c29" id="0430c29">地。何等为二。一粗孔穴。二细孔穴。云何粗</span><a name="0431a01" id="0431a01">孔穴。谓从脐处孔穴乃至面门鼻门。复从</a><a name="0431a02" id="0431a02">面门鼻门乃至脐处孔穴。云何细孔穴。谓</a><a name="0431a03" id="0431a03">于身中一切毛孔。入息出息有四异名。何</a><a name="0431a04" id="0431a04">等为四。一名风。二名阿那波那。三名入息</a><a name="0431a05" id="0431a05">出息。四名身行。风名一种是风共名。余之三</a><a name="0431a06" id="0431a06">种是不共名。修入出息者有二过患。何等</a><a name="0431a07" id="0431a07">为二。一太缓方便。二太急方便。由太缓方</a><a name="0431a08" id="0431a08">便故生起懈怠。或为惛沉睡眠缠扰其</a><a name="0431a09" id="0431a09">心。或令其心于外散乱。由太急方便故。或</a><a name="0431a10" id="0431a10">令其身生不平等。或令其心生不平等。云</a><a name="0431a11" id="0431a11">何令身生不平等。谓强用力持入出息。由</a><a name="0431a12" id="0431a12">入出息被执持故。便令身中不平风转。由</a><a name="0431a13" id="0431a13">此最初于诸支节皆生战掉。名能战掉。此</a><a name="0431a14" id="0431a14">战掉风若增长时能生疾病。由是因缘于</a><a name="0431a15" id="0431a15">诸支节生诸疾病。是名令身生不平等。云</a><a name="0431a16" id="0431a16">何令心生不平等。谓或令心生诸散乱。或</a><a name="0431a17" id="0431a17">为极重忧恼逼切。是名令心生不平等。又</a><a name="0431a18" id="0431a18">此阿那波那念。应知略有五种修习。何等</a><a name="0431a19" id="0431a19">为五。一算数修习。二悟入诸蕴修习。三悟</a><a name="0431a20" id="0431a20">入缘起修习。四悟入圣谛修习。五十六胜行</a><a name="0431a21" id="0431a21">修习。云何名为算数修习。谓略有四种算数</a><a name="0431a22" id="0431a22">修习。何等为四。一者以一为一算数。二者</a><a name="0431a23" id="0431a23">以二为一算数。三者顺算数。四者逆算数。</a><a name="0431a24" id="0431a24">云何以一为一算数。谓若入息入时由缘</a><a name="0431a25" id="0431a25">入。出息住念数以为一。若入息灭出息生。</a><a name="0431a26" id="0431a26">出向外时数为第二。如是展转数至其十。</a><a name="0431a27" id="0431a27">由此算数非略非广故唯至十。是名以一</a><a name="0431a28" id="0431a28">为一算数。云何以二为一算数。谓若入息</a><a name="0431a29" id="0431a29">入而已灭。出息生而已出。尔时总合数以为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300430c.htm'><img src='up.gif' border=0></a>
<a href='T300431b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>