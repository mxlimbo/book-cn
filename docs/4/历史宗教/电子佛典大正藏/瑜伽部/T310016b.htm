<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0016b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷3)</font> <font face='Arial'>T31, p0016b</h2></font><hr>
<span class='old'>
</a><a name="0016a28" id="0016a28">损。若不恒有真异熟心。彼位如何有此身</a><a name="0016a29" id="0016a29">受。非佛起余善心等位。必应现起真异熟</span><a name="0016b01" id="0016b01">心。如许起彼时。非佛有情故。由是恒有真</a><a name="0016b02" id="0016b02">异熟心。彼心即是此第八识</a><a name="0016b03" id="0016b03"><p>又契经说有情流转五趣四生。若无此识</a><a name="0016b04" id="0016b04">彼趣生体不应有故。谓要实有。恒遍无杂。</a><a name="0016b05" id="0016b05">彼法可立正实趣生。非异熟法趣生杂乱</a><a name="0016b06" id="0016b06">住此起余趣生法故。诸异熟色及五识中业</a><a name="0016b07" id="0016b07">所感者不遍趣生。无色界中全无彼故。诸</a><a name="0016b08" id="0016b08">生得善及意识中业所感者。虽遍趣生起</a><a name="0016b09" id="0016b09">无杂乱而不恒有。不相应行无实自体。皆</a><a name="0016b10" id="0016b10">不可立正实趣生。唯异熟心及彼心所实</a><a name="0016b11" id="0016b11">恒遍无杂。是正实趣生。此心若无生无色</a><a name="0016b12" id="0016b12">界起善等位应非趣生。设许趣生摄诸有</a><a name="0016b13" id="0016b13">漏生无色界起无漏心。应非趣生便违</a><a name="0016b14" id="0016b14">正理。勿有前过及有此失故。唯异熟法是</a><a name="0016b15" id="0016b15">正实趣生。由是如来非趣生摄。佛无异熟</a><a name="0016b16" id="0016b16">无记法故。亦非界摄非有漏故。世尊已舍</a><a name="0016b17" id="0016b17">苦集谛故。诸戏论种已永断故。正实趣生既</a><a name="0016b18" id="0016b18">唯异熟心及心所。彼心心所离第八识理不</a><a name="0016b19" id="0016b19">得成。故知别有此第八识</a><a name="0016b20" id="0016b20"><p>又契经说有色根身是有执受。若无此识彼</a><a name="0016b21" id="0016b21">能执受不应有故。谓五色根及彼依处。唯现</a><a name="0016b22" id="0016b22">在世是有执受彼定由有能执受心。唯异熟</a><a name="0016b23" id="0016b23">心先业所引非善染等。一类能遍相续执受</a><a name="0016b24" id="0016b24">有色根身。眼等转识无如是义。此言意显眼</a><a name="0016b25" id="0016b25">等转识皆无一类能遍相续执受自内有色</a><a name="0016b26" id="0016b26">根身。非显能执受唯异熟心。勿诸佛色身</a><a name="0016b27" id="0016b27">无执受故。然能执受有漏色身唯异熟心。</a><a name="0016b28" id="0016b28">故作是说。谓诸转识现缘起故。如声风等。</a><a name="0016b29" id="0016b29">彼善染等非业引故。如非择灭。异熟生者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310016a.htm'><img src='up.gif' border=0></a>
<a href='T310016c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>