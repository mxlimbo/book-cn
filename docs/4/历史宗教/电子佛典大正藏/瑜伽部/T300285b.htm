<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0285b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷2)</font> 本地分中意地第二之一 <font face='Arial'>T30, p0285b</h2></font><hr>
<span class='old'>
</a><a name="0285a28" id="0285a28">触。次复随堕施设事中。所谓随学世事言</a><a name="0285a29" id="0285a29">说。次复耽着家室。谓长大种类故。诸根</span><a name="0285b01" id="0285b01">成就故。次造诸业。谓起世间工巧业处。次</a><a name="0285b02" id="0285b02">复受用境界。所谓色等。若可爱不可爱。受</a><a name="0285b03" id="0285b03">此苦乐。谓由先业因。或由现在缘。随缘所</a><a name="0285b04" id="0285b04">牵或往五趣或向涅槃</a><a name="0285b05" id="0285b05"><p>又诸有情。随于如是有情类中自体生时。彼</a><a name="0285b06" id="0285b06">有情类于此有情作四种缘。谓种子所引</a><a name="0285b07" id="0285b07">故。食所资养故。随逐守护故。随学造作身</a><a name="0285b08" id="0285b08">语业故。初谓父母精血所引。次彼生已知其</a><a name="0285b09" id="0285b09">所欲。方求饮食而用资长。次常随逐专志</a><a name="0285b10" id="0285b10">守护。不令起作非时之行及不平等行。次</a><a name="0285b11" id="0285b11">令习学世俗言说等事。由长大种类故。诸</a><a name="0285b12" id="0285b12">根成就故。此复于余此复于余。如是展转</a><a name="0285b13" id="0285b13">诸有情类。无始时来受苦受乐。未曾获得</a><a name="0285b14" id="0285b14">出苦乐法。乃至诸佛未证菩提。若从他闻</a><a name="0285b15" id="0285b15">音。及内正思惟。由如是故方得漏尽。如是</a><a name="0285b16" id="0285b16">句义甚为难悟。谓我无有若分若谁若事。</a><a name="0285b17" id="0285b17">我亦都非若分若谁若事。如是略说内分死</a><a name="0285b18" id="0285b18">生已</a><a name="0285b19" id="0285b19"><p>云何外分若坏若成。谓由诸有情所作能感</a><a name="0285b20" id="0285b20">成坏业故。若有能感坏业现前。尔时便有</a><a name="0285b21" id="0285b21">外坏缘起。由彼外分皆悉散坏。非如内分</a><a name="0285b22" id="0285b22">由寿量尽。何以故。由一切外分所有粗色</a><a name="0285b23" id="0285b23">四大。所成恒相续住。非如内分。又感成</a><a name="0285b24" id="0285b24">器世间业。此业决定能引劫住不增不减。</a><a name="0285b25" id="0285b25">若有情数时无决定。所以者何。由彼造作</a><a name="0285b26" id="0285b26">种种业故或过一劫。或复减少。乃至一岁。</a><a name="0285b27" id="0285b27">又彼坏劫由三种灾。一者火灾能坏世间。</a><a name="0285b28" id="0285b28">从无间狱乃至梵世。二者水灾能坏一切。</a><a name="0285b29" id="0285b29">乃至第二静虑。三者风灾能坏一切。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300285a.htm'><img src='up.gif' border=0></a>
<a href='T300285c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>