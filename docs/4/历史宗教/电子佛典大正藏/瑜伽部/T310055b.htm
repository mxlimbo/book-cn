<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0055b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷10)</font> <font face='Arial'>T31, p0055b</h2></font><hr>
<span class='old'>
</a><a name="0055a28" id="0055a28">相违故。菩萨应无生死法故。此位应无所</a><a name="0055a29" id="0055a29">熏识故。住无间惯应名佛故。后解脱道应</span><a name="0055b01" id="0055b01">无用故。由此应知。余有漏等解脱道起方</a><a name="0055b02" id="0055b02">弃舍之。第八净识非彼依故。四所转得。此</a><a name="0055b03" id="0055b03">复有二。一所显得。谓大涅槃。此虽本来自</a><a name="0055b04" id="0055b04">性清净而由客障覆令不显真圣道生断</a><a name="0055b05" id="0055b05">彼障故令其相显名得涅槃。此依真如离</a><a name="0055b06" id="0055b06">障施设。故体即是清净法界</a><a name="0055b07" id="0055b07"><p>涅槃义别略有四种。一本来自性清净涅槃。</a><a name="0055b08" id="0055b08">谓一切法相真如理。虽有客染而本性净。</a><a name="0055b09" id="0055b09">具无数量微妙功德。无生无灭湛若虚空。</a><a name="0055b10" id="0055b10">一切有情平等共有。与一切法不一不异。</a><a name="0055b11" id="0055b11">离一切相一切分别。寻思路绝名言道断。唯</a><a name="0055b12" id="0055b12">真圣者自内所证。其性本寂故名涅槃。二有</a><a name="0055b13" id="0055b13">余依涅槃。谓即真如出烦恼障。虽有微苦</a><a name="0055b14" id="0055b14">所依未灭。而障永寂故名涅槃。三无余依</a><a name="0055b15" id="0055b15">涅槃。谓即真如出生死苦。烦恼既尽余依亦</a><a name="0055b16" id="0055b16">灭。众苦永寂故名涅槃。四无住处涅槃。谓即</a><a name="0055b17" id="0055b17">真如出所知障。大悲般若常所辅翼。由斯</a><a name="0055b18" id="0055b18">不住生死涅槃利乐有情穷未来际用而</a><a name="0055b19" id="0055b19">常寂故名涅槃。一切有情皆有初一。二乘无</a><a name="0055b20" id="0055b20">学容有前三。唯我世尊可言具四。如何善</a><a name="0055b21" id="0055b21">逝有有余依。虽无实依而现似有。或苦依</a><a name="0055b22" id="0055b22">尽说无余依。非苦依在说有余依。是故世尊</a><a name="0055b23" id="0055b23">可言具四。若声闻等有无余依如何有处</a><a name="0055b24" id="0055b24">设彼非有。有处说彼都无涅槃岂有余依</a><a name="0055b25" id="0055b25">彼亦非有。然声闻等身智在时有所知障。苦</a><a name="0055b26" id="0055b26">依未尽圆寂义隐。说无涅槃。非彼实无烦</a><a name="0055b27" id="0055b27">恼障尽所显真理有余涅槃。尔时未证无余</a><a name="0055b28" id="0055b28">圆寂故亦说彼无无余依。非彼后时灭身</a><a name="0055b29" id="0055b29">智已无苦依尽无余涅槃。或说二乘无涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310055a.htm'><img src='up.gif' border=0></a>
<a href='T310055c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>