<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0522a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷9)</font> 摄净义品第二之一 <font face='Arial'>T31, p0522a</h2></font><hr>
<span class='old'>
</a><a name="0521c28" id="0521c28">起如是见立如是论。一切诸法体自本有。从</a><a name="0521c29" id="0521c29">众缘显非缘所生。谓即因中有果论者及声</span><a name="0522a01" id="0522a01">相论者。作如是计</a><a name="0522a02" id="0522a02"><p>问何因缘故。因中有果论者。见诸因中先有</a><a name="0522a03" id="0522a03">果性从缘显了。答由教及理故。教如前说。理</a><a name="0522a04" id="0522a04">者。谓如有一。为性寻思。为性观察。广说如</a><a name="0522a05" id="0522a05">前。彼如是思。果先是有复从因生。不应道理。</a><a name="0522a06" id="0522a06">然非不用功为成于果。复以何缘而作功用。</a><a name="0522a07" id="0522a07">岂非唯为显了果故。彼作如是妄思惟已。说</a><a name="0522a08" id="0522a08">显了论</a><a name="0522a09" id="0522a09"><p>我今问汝。随汝意答。为无障缘故障。为有障</a><a name="0522a10" id="0522a10">缘故障。若无者。无有障缘而有障者。不应道</a><a name="0522a11" id="0522a11">理。若有者。属果之因何故不障。同是有故。譬</a><a name="0522a12" id="0522a12">如黑闇障瓮中水亦能障瓮。若言亦障因者。</a><a name="0522a13" id="0522a13">亦应显了。俱是所障。而但显因中先有果性</a><a name="0522a14" id="0522a14">而不显因。不应道理</a><a name="0522a15" id="0522a15"><p>汝又应说。为有性是障缘。为果性是障缘。若</a><a name="0522a16" id="0522a16">有性是障缘者。是则有性。常不显了。不应道</a><a name="0522a17" id="0522a17">理。又因亦是有。何故不是障缘。若果性是障</a><a name="0522a18" id="0522a18">缘者。如是一法亦因亦果。如芽是种子果</a><a name="0522a19" id="0522a19">是茎等。因果即一法亦显不显。不应道理</a><a name="0522a20" id="0522a20"><p>又今问汝。随汝意答。显与本法为一为异。若</a><a name="0522a21" id="0522a21">言一者。彼本有法常显已显复显。不应道理。</a><a name="0522a22" id="0522a22">若言异者。此显为无因耶。为有因耶。若无因</a><a name="0522a23" id="0522a23">者。无因而显。不应道理。若有因者。果性可</a><a name="0522a24" id="0522a24">显。非是因性不显之因能显于果。不应道理。</a><a name="0522a25" id="0522a25">如是无障缘故。有障缘故。有相故。果相故。显</a><a name="0522a26" id="0522a26">了一故。显了异故。不应道理。是故汝言。若法</a><a name="0522a27" id="0522a27">性无是则无相。若法性有是则有相。若性是</a><a name="0522a28" id="0522a28">无不可显了。若性是有则可显了者。不应道</a><a name="0522a29" id="0522a29">理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310521c.htm'><img src='up.gif' border=0></a>
<a href='T310522b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>