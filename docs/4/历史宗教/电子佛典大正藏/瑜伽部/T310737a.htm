<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0737a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷9)</font> 决择分中谛品第一之一 <font face='Arial'>T31, p0737a</h2></font><hr>
<span class='old'>
</a><a name="0736c28" id="0736c28">初静虑乃至非想非非想处。与粗相相违故</a><a name="0736c29" id="0736c29"><p>品类建立者。于初静虑定具三品熏修。谓软</span><a name="0737a01" id="0737a01">中上。如初静虑余静虑及无色三品熏修亦</a><a name="0737a02" id="0737a02">尔。由软中上品熏修初静虑故。于初静虑中</a><a name="0737a03" id="0737a03">还生三异熟。如初静虑于余静虑中若熏修</a><a name="0737a04" id="0737a04">若生果各三品亦尔。诸静虑中三品熏修生</a><a name="0737a05" id="0737a05">三果者。谓梵众天梵辅天大梵天。如是等广</a><a name="0737a06" id="0737a06">说如前。于无色界中无别处所故。不立生果</a><a name="0737a07" id="0737a07">差别。所以者何于无色界无有安堵宫殿等</a><a name="0737a08" id="0737a08">处故。不建立生果差别。然由三品熏修无色</a><a name="0737a09" id="0737a09">定故。彼异熟生时有高有下有劣有胜。彼异</a><a name="0737a10" id="0737a10">熟生时有高有下者。由寿命等有差别故。有</a><a name="0737a11" id="0737a11">劣胜者。染污不染污多分少分有差别故</a><a name="0737a12" id="0737a12"><p>名想。建立者谓于四静虑中三摩地差别无</a><a name="0737a13" id="0737a13">量名字不可算数不可思议。何以故。于初静</a><a name="0737a14" id="0737a14">虑所摄定中诸佛世尊及得究竟大威德菩萨</a><a name="0737a15" id="0737a15">摩诃萨所入三摩地。彼三摩地一切声闻及</a><a name="0737a16" id="0737a16">独觉等尚不了其名。岂能知数。况复证入如</a><a name="0737a17" id="0737a17">般若波罗蜜多经中说。三摩地其数过百。如</a><a name="0737a18" id="0737a18">是于余大乘经中说。三摩地其数无量。如于</a><a name="0737a19" id="0737a19">初静虑所摄定。于余静虑无色所摄定亦尔。</a><a name="0737a20" id="0737a20">如是所说皆依静虑波罗蜜多</a><a name="0737a21" id="0737a21"><p>清净者。谓初静虑中边际定。乃至非想非非</a><a name="0737a22" id="0737a22">想处边际定。是名清净静虑无色边际定者。</a><a name="0737a23" id="0737a23">为欲引发胜品功德得自在等。修堪任定到</a><a name="0737a24" id="0737a24">究竟处故</a><a name="0737a25" id="0737a25"><p>出世间惯者。谓于修道中法智类智品所摄</a><a name="0737a26" id="0737a26">苦智集智灭智道智。如是八智相于见道中</a><a name="0737a27" id="0737a27">已广说。及彼相应三摩地等。或未至定所摄。</a><a name="0737a28" id="0737a28">或初静虑乃至无所有处所摄。非想非非想</a><a name="0737a29" id="0737a29">处唯是世间。不明了想恒现行故。由不明了<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310736c.htm'><img src='up.gif' border=0></a>
<a href='T310737b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>