<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0827b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷2)</font> 僧宝品第四 <font face='Arial'>T31, p0827b</h2></font><hr>
<span class='old'>
</a><a name="0827a28" id="0827a28">不舍离真如法身。一切诸佛法无异无差别。</a><a name="0827a29" id="0827a29">此处不可思议。是故经言。复次佛子。如来智</span><a name="0827b01" id="0827b01">慧无处不至。何以故。以于一切众生界中终</a><a name="0827b02" id="0827b02">无有一众生身中而不具足如来功德及智慧</a><a name="0827b03" id="0827b03">者。但众生颠倒。不知如来智远离颠倒起一</a><a name="0827b04" id="0827b04">切智无师智无碍智。佛子。譬如有一极大经</a><a name="0827b05" id="0827b05">卷。如一三千大千世界。大千世界一切所有</a><a name="0827b06" id="0827b06">无不记录。若与二千世界等者。悉记二千世</a><a name="0827b07" id="0827b07">界中事。若与小千世界等者。悉记小千世界</a><a name="0827b08" id="0827b08">中事。四天下等者。悉记一切四天下事。须弥</a><a name="0827b09" id="0827b09">山王等者。悉记须弥山王等事。地天宫等</a><a name="0827b10" id="0827b10">者。悉记地天宫殿中事。欲天宫等者。悉记</a><a name="0827b11" id="0827b11">欲天宫殿中事。色天宫等者。悉记色天宫殿</a><a name="0827b12" id="0827b12">中事。若与无色天宫等者。悉记一切无色界</a><a name="0827b13" id="0827b13">天宫殿中事。彼等三千大千世界极大经卷。</a><a name="0827b14" id="0827b14">在一极细小微尘内。一切微尘皆亦如是。时</a><a name="0827b15" id="0827b15">有一人出兴于世。智慧聪达具足成就清净</a><a name="0827b16" id="0827b16">天眼。见此经卷在微尘内。作如是念。云何如</a><a name="0827b17" id="0827b17">此广大经卷在微尘内而不饶益诸众生耶。</a><a name="0827b18" id="0827b18">我今应当勤作方便破彼微尘出此经卷饶益</a><a name="0827b19" id="0827b19">众生。作是念已</a><a name="0827b20" id="0827b20"><p>尔时彼人即作方便。破坏微尘出此经卷饶</a><a name="0827b21" id="0827b21">益众生。佛子。如来智慧。无相智慧。无阂智</a><a name="0827b22" id="0827b22">慧。具足在于众生身中。但愚痴众生颠倒想</a><a name="0827b23" id="0827b23">覆。不知不见不生信心。尔时如来以无障阂</a><a name="0827b24" id="0827b24">清净天眼。观察一切诸众生身。既观察已作</a><a name="0827b25" id="0827b25">如是言。奇哉奇哉。云何如来具足智慧。在</a><a name="0827b26" id="0827b26">于身中而不知见。我当方便教彼众生觉悟</a><a name="0827b27" id="0827b27">圣道。悉令永离一切妄想颠倒垢缚。令具足</a><a name="0827b28" id="0827b28">见如来智慧在其身内与佛无异。如来即时</a><a name="0827b29" id="0827b29">教彼众生修八圣道。舍离一切虚妄颠倒。离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310827a.htm'><img src='up.gif' border=0></a>
<a href='T310827c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>