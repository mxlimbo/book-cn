<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0344c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷5)</font> 所知相分第三之一 <font face='Arial'>T31, p0344c</h2></font><hr>
<span class='old'>
</a><a name="0344b28" id="0344b28">于此复疑。若无有义云何得有种种识转。</a><a name="0344b29" id="0344b29">为除此疑说光影喻显依他起。如弄影</span><a name="0344c01" id="0344c01">者有其种种光影可得。虽有多种光影可</a><a name="0344c02" id="0344c02">得。而光影义实无所有。识亦如是。无种种</a><a name="0344c03" id="0344c03">义而有种种义现可得。于此复疑。若无有</a><a name="0344c04" id="0344c04">义。无量品类戏论言说云何而转。为除此</a><a name="0344c05" id="0344c05">疑说谷响喻显依他起譬如谷响虽无有</a><a name="0344c06" id="0344c06">义而现可得。戏论言说亦复如是。虽无实</a><a name="0344c07" id="0344c07">义而现可得。于此复疑。若无有义。云何世</a><a name="0344c08" id="0344c08">间定心心法有义可得。由说定心能如实</a><a name="0344c09" id="0344c09">知如实见故。为除此疑说水月喻显依</a><a name="0344c10" id="0344c10">他起。譬如水月。其义实无。由水润滑澄清</a><a name="0344c11" id="0344c11">性故而现可得。定心亦尔。所缘境义虽实</a><a name="0344c12" id="0344c12">无有。而现可得。水喻其定。以是润滑澄清</a><a name="0344c13" id="0344c13">性故。于此复疑。若有情义实无所有。云何</a><a name="0344c14" id="0344c14">证真诸菩萨等。作彼利乐觉慧为先。彼彼</a><a name="0344c15" id="0344c15">趣中摄受自体。为除此疑说变化喻显</a><a name="0344c16" id="0344c16">依他起。譬如变化。实无有义。由化者力一</a><a name="0344c17" id="0344c17">切事成。非变化义而不可得。应知此中亦</a><a name="0344c18" id="0344c18">复如是。所受自体其义虽无。而有能作一</a><a name="0344c19" id="0344c19">切有情利益安乐。所受自体义现可得</a><a name="0344c20" id="0344c20"><p>复有别义世尊意说幻等八喻。今当显示。</a><a name="0344c21" id="0344c21">此中幻喻为除眼等六种内处。应知显示</a><a name="0344c22" id="0344c22">眼等六处。譬如幻象。虽实非有而现可得。</a><a name="0344c23" id="0344c23">说阳炎喻为除器世间。由彼大故。于阳</a><a name="0344c24" id="0344c24">炎中实无有水。动摇力故似水可得。说所</a><a name="0344c25" id="0344c25">梦喻为除色等所受用境。显如所梦。色</a><a name="0344c26" id="0344c26">等实无而能为因起爱非爱受用差别。说影</a><a name="0344c27" id="0344c27">像喻为除身业果。显善不善身业为缘。</a><a name="0344c28" id="0344c28">而有余色影像生起。说谷响喻为除语</a><a name="0344c29" id="0344c29">业果。显语业因感语业果犹如谷响。意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310344b.htm'><img src='up.gif' border=0></a>
<a href='T310345a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>