<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0771a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷16)</font> 决择分中论品第四之一 <font face='Arial'>T31, p0771a</h2></font><hr>
<span class='old'>
</a><a name="0770c28" id="0770c28">决择。论决择。通达决择。清净决择。引发决</a><a name="0770c29" id="0770c29">择。句差别决择。不由功用暂作意时一切义</span><a name="0771a01" id="0771a01">成决择。成所作决择者。谓能决择成办世间</a><a name="0771a02" id="0771a02">种种养命方便等。趣入决择者。谓能观察我</a><a name="0771a03" id="0771a03">于三乘当入何乘。云何令他亦得趣入。胜解</a><a name="0771a04" id="0771a04">决择者。谓由闻慧如所闻教起胜信解。道理</a><a name="0771a05" id="0771a05">决择者。谓由思慧称量前后所说意趣。论决</a><a name="0771a06" id="0771a06">择者。谓如所闻思建立问论道理。为令展转</a><a name="0771a07" id="0771a07">受用法乐。通达决择者。谓见道能通达谛理</a><a name="0771a08" id="0771a08">故。清净决择者。谓修道以能无余净诸烦恼</a><a name="0771a09" id="0771a09">故。引发决择者。谓胜进道以能引发胜功德</a><a name="0771a10" id="0771a10">故。句差别决择者。谓以二三四句等差别引</a><a name="0771a11" id="0771a11">发门。演说无边法义差别故。不由功用暂作</a><a name="0771a12" id="0771a12">意时一切义成决择者。谓如来智离先功用。</a><a name="0771a13" id="0771a13">于一切义暂作意时。无著无碍智见转故</a><a name="0771a14" id="0771a14"><p>论轨决择者略有七种。一论体。二论处。三论</a><a name="0771a15" id="0771a15">依。四论庄严。五论负。六论出离。七论多所</a><a name="0771a16" id="0771a16">作法。于此七门方便善巧名论轨决择</a><a name="0771a17" id="0771a17"><p>论体者复有六种。一言论。二尚论。三诤论。</a><a name="0771a18" id="0771a18">四毁论。五顺论。六教论。言论者。谓一切世</a><a name="0771a19" id="0771a19">间语言。尚论者。谓诸世间所随闻论。世智所</a><a name="0771a20" id="0771a20">尚故。诤论者。谓互相违反所立言论。毁论</a><a name="0771a21" id="0771a21">者。谓更相愤怒发粗恶言。顺论者。谓随顺清</a><a name="0771a22" id="0771a22">净智见所有决择言论。教论者。谓教导有情</a><a name="0771a23" id="0771a23">心未定者令其心定。心已定者令得解脱。所</a><a name="0771a24" id="0771a24">有言论。论处者。或于王家。或于执理家。或</a><a name="0771a25" id="0771a25">对淳质堪为量者。或对善伴。或对善解法义</a><a name="0771a26" id="0771a26">沙门婆罗门等而起论端。于王家者。谓若于</a><a name="0771a27" id="0771a27">是处王自降临。执理家者。谓若是处处断王</a><a name="0771a28" id="0771a28">事。淳质堪为量者。谓商人等。善伴者。谓于</a><a name="0771a29" id="0771a29">伴侣中立论者。敌论者不越其言。善解法义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310770c.htm'><img src='up.gif' border=0></a>
<a href='T310771b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>