<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1580 瑜伽师地论释 0883c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1580 瑜伽师地论释</font> <font face='Arial'>(卷1)</font> <font face='Arial'>T30, p0883c</h2></font><hr>
<span class='old'>
</a><a name="0883b28" id="0883b28">种理门。令修观行有差别故。复有二缘故说</a><a name="0883b29" id="0883b29">此论。一为示现境界差别。令知诸法自性相</span><a name="0883c01" id="0883c01">状位差别故。二为示现修行差别令知三乘</a><a name="0883c02" id="0883c02">方便根本果差别故。如是等类所为诸缘。处</a><a name="0883c03" id="0883c03">处经论种种异说。当知皆是此论所为</a><a name="0883c04" id="0883c04"><p>今说此论所因云何。谓诸有情无始时来。于</a><a name="0883c05" id="0883c05">一切法处中实相。无知疑惑颠倒僻执。起诸</a><a name="0883c06" id="0883c06">烦恼。发有漏业。轮回五趣。受三大苦。如来出</a><a name="0883c07" id="0883c07">世。随其所宜。方便为说种种妙法处中实相。</a><a name="0883c08" id="0883c08">令诸有情知一切法。如是如是空故非有。如</a><a name="0883c09" id="0883c09">是如是有故非空。了达诸法非空非有。远离</a><a name="0883c10" id="0883c10">疑惑颠倒僻执。随其种姓。起处中行。渐次修</a><a name="0883c11" id="0883c11">满。随其所应。永灭诸障。得三菩提。证寂灭</a><a name="0883c12" id="0883c12">乐。佛涅槃后。魔事纷起。部执竞兴。多著有</a><a name="0883c13" id="0883c13">见。龙猛菩萨证极喜地。采集大乘无相空教。</a><a name="0883c14" id="0883c14">造中论等。究畅真要。除彼有见。圣提婆等诸</a><a name="0883c15" id="0883c15">大论师。造百论等。弘阐大义。由是众生。复着</a><a name="0883c16" id="0883c16">空见。无著菩萨位登初地。证法光定。得大神</a><a name="0883c17" id="0883c17">通。事大慈尊。请说此论。理无不穷。事无不</a><a name="0883c18" id="0883c18">尽。文无不释。义无不诠。疑无不遣。执无不</a><a name="0883c19" id="0883c19">破。行无不修。果无不证。正为菩萨。令于诸乘</a><a name="0883c20" id="0883c20">境行果等。皆得善巧。勤修大行。证大菩提。广</a><a name="0883c21" id="0883c21">为有情。常无倒说。兼为余乘。令依自法。修自</a><a name="0883c22" id="0883c22">分行。得自果证。如是略说此论所因</a><a name="0883c23" id="0883c23"><p>今说瑜伽师地论者。名义云何。谓一切乘境</a><a name="0883c24" id="0883c24">行果等所有诸法。皆名瑜伽。一切并有方便</a><a name="0883c25" id="0883c25">善巧相应义故。境瑜伽者。谓一切境。无颠</a><a name="0883c26" id="0883c26">倒性。不相违性。能随顺性。趣究竟性。与正理</a><a name="0883c27" id="0883c27">教。行果相应故。名瑜伽。此境瑜伽。虽通一</a><a name="0883c28" id="0883c28">切。然诸经论。就相随机。种种异说。或说诸</a><a name="0883c29" id="0883c29">法四种道理。名为瑜伽。观待作用。法尔证成。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300883b.htm'><img src='up.gif' border=0></a>
<a href='T300884a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>