<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0033b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷6)</font> <font face='Arial'>T31, p0033b</h2></font><hr>
<span class='old'>
</a><a name="0033a28" id="0033a28">别如理应思。已说根本六烦恼相。诸随烦</a><a name="0033a29" id="0033a29">恼其相云何。颂曰</span><a name="0033b01" id="0033b01"><p class='lg'>　　　　随烦恼谓忿　　　恨覆恼嫉悭</a><br><a name="0033b02" id="0033b02">　　１３诳谄与害憍　　　无惭及无愧</a><br><a name="0033b03" id="0033b03">　　　　掉举与惛沈　　　不信并懈怠</a><br><a name="0033b04" id="0033b04">　　１４放逸及失念　　　散乱不正知　</p></a><a name="0033b05" id="0033b05"><p>论曰。唯是烦恼分位差别。等流性故名随烦</a><a name="0033b06" id="0033b06">恼。此二十种类别有三。谓忿等十各别起故</a><a name="0033b07" id="0033b07">名小随烦恼。无惭等二遍不善故名中随</a><a name="0033b08" id="0033b08">烦恼。掉举等八遍染心故名大随烦恼。云</a><a name="0033b09" id="0033b09">何为忿。依对现前不饶益境愤发为性。能</a><a name="0033b10" id="0033b10">障不忿执仗为业。谓怀忿者多发暴恶</a><a name="0033b11" id="0033b11">身表业故。此即嗔恚一分为体。离嗔无别</a><a name="0033b12" id="0033b12">忿相用故。云何为恨。由忿为先怀恶不舍</a><a name="0033b13" id="0033b13">结怨为性。能障不恨热恼为业。谓结恨者</a><a name="0033b14" id="0033b14">不能含忍恒热恼故。此亦嗔恚一分为体。</a><a name="0033b15" id="0033b15">离嗔无别恨相用故。云何为覆。于自作罪</a><a name="0033b16" id="0033b16">恐失利誉隐藏为性。能障不覆悔恼为</a><a name="0033b17" id="0033b17">业。谓覆罪者后必悔恼不安隐故。有义此</a><a name="0033b18" id="0033b18">覆痴一分摄。论唯说此痴一分故。不惧当</a><a name="0033b19" id="0033b19">苦覆自罪故。有义此覆贪痴一分摄。亦恐</a><a name="0033b20" id="0033b20">失利誉覆自罪故。论据粗显唯说痴分。</a><a name="0033b21" id="0033b21">如说掉举是贪分故。然说掉举遍诸染心。</a><a name="0033b22" id="0033b22">不可执为唯是贪分。云何为恼。忿恨为先</a><a name="0033b23" id="0033b23">追触暴热佷戾为性。能障不恼蛆螫为</a><a name="0033b24" id="0033b24">业。谓追往恶触现违缘心便佷戾。多发</a><a name="0033b25" id="0033b25">嚣暴凶鄙粗言蛆螫他故。此亦嗔恚一分为</a><a name="0033b26" id="0033b26">体。离嗔无别恼相用故。云何为嫉。徇自</a><a name="0033b27" id="0033b27">名利不耐他荣妒忌为性。能障不嫉忧</a><a name="0033b28" id="0033b28">戚为业。谓嫉妒者闻见他荣深怀忧戚</a><a name="0033b29" id="0033b29">不安隐故。此亦嗔恚一分为体。离嗔无别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310033a.htm'><img src='up.gif' border=0></a>
<a href='T310033c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>