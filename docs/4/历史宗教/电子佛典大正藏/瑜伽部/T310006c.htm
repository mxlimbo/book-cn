<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0006c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷2)</font> <font face='Arial'>T31, p0006c</h2></font><hr>
<span class='old'>
</a><a name="0006b28" id="0006b28">相杂。无应不遍。一部一品结法断时应得</a><a name="0006b29" id="0006b29">余部余品择灭。一法缘阙得不生时。应于</span><a name="0006c01" id="0006c01">一切得非择灭。执彼体一理应尔故。若体</a><a name="0006c02" id="0006c02">是多便有品类。应如色等。非实无为。虚空</a><a name="0006c03" id="0006c03">又应非遍容受。余部所执离心心所实有</a><a name="0006c04" id="0006c04">无为。准前应破。又诸无为。许无因果故。</a><a name="0006c05" id="0006c05">应如兔角。非异心等有。然契经说有虚</a><a name="0006c06" id="0006c06">空等诸无为法。略有二种。一依识变假施</a><a name="0006c07" id="0006c07">设有。谓曾闻说虚空等名。随分别有虚空</a><a name="0006c08" id="0006c08">等相。数习力故心等生时。似虚空等无为相</a><a name="0006c09" id="0006c09">现。此所现相前后相似无有变易假说为</a><a name="0006c10" id="0006c10">常。二依法性假施设有。谓空无我所显真</a><a name="0006c11" id="0006c11">如。有无俱非。心言路绝。与一切法非一异</a><a name="0006c12" id="0006c12">等。是法真理故名法性。离诸障碍故名虚</a><a name="0006c13" id="0006c13">空。由简择力灭诸杂染。究竟证会故名择</a><a name="0006c14" id="0006c14">灭。不由择力本性清净。或缘阙所显故</a><a name="0006c15" id="0006c15">名非择灭。苦乐受灭故名不动。想受不行</a><a name="0006c16" id="0006c16">名想受灭。此五皆依真如假立。真如亦是</a><a name="0006c17" id="0006c17">假施设名。遮拨为无故说为有。遮执为有</a><a name="0006c18" id="0006c18">故说为空。勿谓虚幻故说为实。理非妄</a><a name="0006c19" id="0006c19">倒故名真如。不同余宗离色心等有实常</a><a name="0006c20" id="0006c20">法名曰真如。故诸无为非定实有</a><a name="0006c21" id="0006c21"><p>外道余乘所执诸法。异心心所非实有性。</a><a name="0006c22" id="0006c22">是所取故。如心心所。能取彼觉亦不缘彼。</a><a name="0006c23" id="0006c23">是能取故。如缘此觉。诸心心所依他起故。</a><a name="0006c24" id="0006c24">亦如幻事。非真实有。为遣妄执心心所外</a><a name="0006c25" id="0006c25">实有境故。说唯有识。若执唯识真实有者。</a><a name="0006c26" id="0006c26">如执外境亦是法执。然诸法执略有二种。</a><a name="0006c27" id="0006c27">一者俱生。二者分别。俱生法执无始时来。虚</a><a name="0006c28" id="0006c28">妄熏习内因力故。恒与身俱。不待邪教及</a><a name="0006c29" id="0006c29">邪分别。任运而转。故名俱生。此复二种。一常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310006b.htm'><img src='up.gif' border=0></a>
<a href='T310007a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>