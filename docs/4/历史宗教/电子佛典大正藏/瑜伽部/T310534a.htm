<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0534a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷11)</font> 摄净义品第二之一 <font face='Arial'>T31, p0534a</h2></font><hr>
<span class='old'>
</a><a name="0533c28" id="0533c28">之所依止现见法故。问何故后说同类异类</a><a name="0533c29" id="0533c29">现量比量至教等耶。答为欲开示因喻二种</span><a name="0534a01" id="0534a01">相违不相违智故。又相违者由二种因。一由</a><a name="0534a02" id="0534a02">不决定故。二由同所成故。不相违者亦由二</a><a name="0534a03" id="0534a03">因。一由决定故。二由异所成故。此中相违者</a><a name="0534a04" id="0534a04">为成所立宗义不能为量故不名量。不相违</a><a name="0534a05" id="0534a05">者为成所立宗义能为正量故名为量。是名</a><a name="0534a06" id="0534a06">论所依</a><a name="0534a07" id="0534a07"><p>论庄严者。有五种应知。一善自他宗。二语具</a><a name="0534a08" id="0534a08">圆满。三无畏。四敦肃。五应供。善自他宗者。</a><a name="0534a09" id="0534a09">谓如有一于此正法及毗柰耶深生爱乐。即</a><a name="0534a10" id="0534a10">于自论宗本读诵受持正闻审虑纯熟修行。</a><a name="0534a11" id="0534a11">已善已说已明。复于彼法彼毗柰耶不爱不</a><a name="0534a12" id="0534a12">乐。但于彼论宗本读诵受持闻思纯熟而不</a><a name="0534a13" id="0534a13">修行。然已善已说已明。是名善自他宗</a><a name="0534a14" id="0534a14"><p>语具圆满者。谓如有一音声圆满不犯音声。</a><a name="0534a15" id="0534a15">音声者谓具五德。一不鄙陋。二轻易。三雄朗。</a><a name="0534a16" id="0534a16">四相应。五义善。云何不鄙陋。谓离诸边国鄙</a><a name="0534a17" id="0534a17">俚词故。云何轻易。谓世间共立非余说故。云</a><a name="0534a18" id="0534a18">何雄朗。所谓于义建立言词为成彼义巧妙</a><a name="0534a19" id="0534a19">雄壮故。云何相应。所谓前后功德法义相符</a><a name="0534a20" id="0534a20">顺故。云何义善。谓能引发世出世利无颠倒</a><a name="0534a21" id="0534a21">故。又此相应论者。复由九种差别相故。语具</a><a name="0534a22" id="0534a22">圆满应知。一不杂乱。二不粗矿。三辩了。四</a><a name="0534a23" id="0534a23">限量。五与义相应。六以时。七决定。八显了。</a><a name="0534a24" id="0534a24">九相续。以此足前总名语具圆满。无畏者。谓</a><a name="0534a25" id="0534a25">如有一处在多众异众大众胜众谛众善众等</a><a name="0534a26" id="0534a26">中。其心无有下劣怯惧。身无战汗面无怖色。</a><a name="0534a27" id="0534a27">声不动掉语不怯弱。如是等类名为无畏</a><a name="0534a28" id="0534a28"><p>敦肃者。谓如有一性不忿毒面无变改身不</a><a name="0534a29" id="0534a29">掉动。如是等类名为敦肃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310533c.htm'><img src='up.gif' border=0></a>
<a href='T310534b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>