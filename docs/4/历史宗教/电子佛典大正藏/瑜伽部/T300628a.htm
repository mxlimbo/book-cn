<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0628a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷59)</font> 摄决择分 3-5有寻有伺等三地 <font face='Arial'>T30, p0628a</h2></font><hr>
<span class='old'>
</a><a name="0627c28" id="0627c28">乖离非乖离。由是因缘贪于一时忧苦相</a><a name="0627c29" id="0627c29">应。与此相违喜乐相应。若于不苦不乐位</span><a name="0628a01" id="0628a01">而生味着。当知此贪舍根相应。恚于一时</a><a name="0628a02" id="0628a02">忧苦相应。或有一时喜乐相应。问如何等。</a><a name="0628a03" id="0628a03">答如有一自然为苦逼切身心。遂于内苦</a><a name="0628a04" id="0628a04">作意思惟发恚恨心。或于非爱诸行有情及</a><a name="0628a05" id="0628a05">诸法所。作意思惟发恚恨心。由是故恚忧苦</a><a name="0628a06" id="0628a06">相应。问恚与喜乐相应如何等。答如有一</a><a name="0628a07" id="0628a07">于怨家等非爱有情起恚恼心。作意思惟</a><a name="0628a08" id="0628a08">愿彼没苦。没已不济。或不得乐得已还失。</a><a name="0628a09" id="0628a09">若遂所愿便生喜乐。由是故恚喜乐相应。</a><a name="0628a10" id="0628a10">萨迦耶见及边执见。若于乐俱行蕴观我我</a><a name="0628a11" id="0628a11">所。或观为常。喜根相应。若于苦俱行蕴观</a><a name="0628a12" id="0628a12">我我所。或观为常。忧根相应。若于舍俱行</a><a name="0628a13" id="0628a13">蕴观我我所。或观为常。舍根相应。断见摄</a><a name="0628a14" id="0628a14">边执见。当知一切与彼相违。见取戒禁取。</a><a name="0628a15" id="0628a15">取彼见故随其所应如彼相应。邪见一种。</a><a name="0628a16" id="0628a16">先作妙行忧根相应。先作恶行喜根相应。</a><a name="0628a17" id="0628a17">慢于一时喜根相应。或于一时忧根相应。</a><a name="0628a18" id="0628a18">问如何等。答略有二慢。一高举慢。二卑下</a><a name="0628a19" id="0628a19">慢。又高举慢有三高举。何等为三。谓称量</a><a name="0628a20" id="0628a20">高举。解了高举。利养高举。此高举慢喜根相</a><a name="0628a21" id="0628a21">应。若卑下慢与彼相违忧根相应。疑若于利</a><a name="0628a22" id="0628a22">养恭敬称誉乐善趣等决定事中。他所导引</a><a name="0628a23" id="0628a23">令犹豫者。忧根相应。于无利养不敬讥毁</a><a name="0628a24" id="0628a24">苦恶趣等决定事中。他所导引令犹豫者。</a><a name="0628a25" id="0628a25">喜根相应。无明通与五根相应。所余相应引</a><a name="0628a26" id="0628a26">事指斥文不复现。先辩烦恼诸根相应。但</a><a name="0628a27" id="0628a27">约粗相道理建立。令初行者解无乱故。今</a><a name="0628a28" id="0628a28">约巨细道理建立。令久行者了自他身种</a><a name="0628a29" id="0628a29">种行解差别转故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300627c.htm'><img src='up.gif' border=0></a>
<a href='T300628b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>