<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0998c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷7)</font> 菩萨地功德品第二十 <font face='Arial'>T30, p0998c</h2></font><hr>
<span class='old'>
</a><a name="0998b28" id="0998b28">忘。复次菩萨具护智慧。以护智故分别法界。</a><a name="0998b29" id="0998b29">复次菩萨具足护心调诸根故。复次菩萨具</span><a name="0998c01" id="0998c01">护他心随他行故。是名护法修行善行者。菩</a><a name="0998c02" id="0998c02">萨于法顺解顺说。常修善法四无量心愿向</a><a name="0998c03" id="0998c03">阿耨多罗三藐三菩提。是名善行。智慧力者。</a><a name="0998c04" id="0998c04">菩萨摩诃萨从初发心乃至得阿耨多罗三藐</a><a name="0998c05" id="0998c05">三菩提。是名智慧力。专心寂静者。菩萨摩诃</a><a name="0998c06" id="0998c06">萨以十净法供养如来。如上所说。是名寂</a><a name="0998c07" id="0998c07">静。定得菩萨性者。所谓菩萨住一子地不退</a><a name="0998c08" id="0998c08">转地。是名菩萨定得菩萨性。菩萨摩诃萨有</a><a name="0998c09" id="0998c09">五事善法损减。一者不能供养于法及说法</a><a name="0998c10" id="0998c10">者。二者放逸懈怠。三者乐起烦恼心掉不息。</a><a name="0998c11" id="0998c11">四者于同菩萨心生憍慢。五者于菩萨藏颠</a><a name="0998c12" id="0998c12">倒解义。菩萨有五法善法增长。一者供养于</a><a name="0998c13" id="0998c13">法及说法者。二者摄心精进。三者所起烦恼</a><a name="0998c14" id="0998c14">心乐除灭。四者于同菩萨心生恭敬。五者于</a><a name="0998c15" id="0998c15">菩萨藏随顺解义。有五事实非菩萨假名菩</a><a name="0998c16" id="0998c16">萨。实非沙门假名沙门。非婆罗门假名婆罗</a><a name="0998c17" id="0998c17">门。不得菩萨戒不中同止。一者恶性。二者护</a><a name="0998c18" id="0998c18">毁禁者。三者不得禅定示得禅相。四者邪命</a><a name="0998c19" id="0998c19">自活。五者见有智者生嫉诽谤。有五事真名</a><a name="0998c20" id="0998c20">菩萨。真名沙门。真名婆罗门。得菩萨戒得与</a><a name="0998c21" id="0998c21">同止。一者善性调和。二者治毁禁者。三者实</a><a name="0998c22" id="0998c22">得禅定不示其相。四者正命自活。五者见有</a><a name="0998c23" id="0998c23">智者生喜赞叹。菩萨摩诃萨教化众生有十</a><a name="0998c24" id="0998c24">种。一者为破恶法故。二者为知法界故。三者</a><a name="0998c25" id="0998c25">不作犯故。四者犯已惭愧悔故。五者调伏诸</a><a name="0998c26" id="0998c26">根故。六者不放逸故。七者远离恶知识故。八</a><a name="0998c27" id="0998c27">者住寂静处故。九者远离烦恼故。十者得解</a><a name="0998c28" id="0998c28">脱故。是名为十。授菩萨记有六事。一者定有</a><a name="0998c29" id="0998c29">菩萨性未发阿耨多罗三藐三菩提心。二者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300998b.htm'><img src='up.gif' border=0></a>
<a href='T300999a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>