<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0660a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷65)</font> 摄决择分 11思所成慧地 <font face='Arial'>T30, p0660a</h2></font><hr>
<span class='old'>
</a><a name="0659c28" id="0659c28">道理皆得成就。谓有内外诸处生故。于现</a><a name="0659c29" id="0659c29">法中起无明触。由此于身便有饶益损减</span><a name="0660a01" id="0660a01">受生。由此为缘发起和合乖离等爱及有。</a><a name="0660a02" id="0660a02">依此一切烦恼随烦恼转。为此义故净不净</a><a name="0660a03" id="0660a03">业生起可得。如是烦恼业生起故。当来后</a><a name="0660a04" id="0660a04">有生老死等一切苦法皆悉得生。如是且</a><a name="0660a05" id="0660a05">于无常蕴中无实我故。杂染道理皆得成</a><a name="0660a06" id="0660a06">就。又由他音内正作意为因缘故。远离无</a><a name="0660a07" id="0660a07">明发起于明。由无痴故了达诸受皆悉是</a><a name="0660a08" id="0660a08">苦。由此能断于诸受中所有贪爱。及断依</a><a name="0660a09" id="0660a09">此一切烦恼若随烦恼。由此因缘能感后</a><a name="0660a10" id="0660a10">有净不净业不复生起。如是由业烦恼断</a><a name="0660a11" id="0660a11">故。一切后有及生等苦永更不生。如是无</a><a name="0660a12" id="0660a12">我唯有蕴故。一切杂染清净道理皆得成</a><a name="0660a13" id="0660a13">就</b></a><a name="0660a14" id="0660a14"><p>复次此中假立一切有情。所谓无足二足四</a><a name="0660a15" id="0660a15">足多足。有色无色有想无想非想非非想处</a><a name="0660a16" id="0660a16">有情。当知如是九种有情。略由三种因缘</a><a name="0660a17" id="0660a17">建立。总摄一切有情之类。谓依往来身动差</a><a name="0660a18" id="0660a18">别。建立无足乃至多足有情。依身差别。建</a><a name="0660a19" id="0660a19">立有色无色有情。依心差别。建立有想无想</a><a name="0660a20" id="0660a20">非想非非想处有情</a><a name="0660a21" id="0660a21"><p>复有离系出家外道。作如是说。一切树等</a><a name="0660a22" id="0660a22">皆悉有命。见彼与内有命数法。同增长</a><a name="0660a23" id="0660a23">故。应告彼言。汝何所欲。树等增长为命为</a><a name="0660a24" id="0660a24">因。为更有余增长因耶。若彼唯用命为因</a><a name="0660a25" id="0660a25">者。彼未舍命。而于一时无有增长不应</a><a name="0660a26" id="0660a26">道理。若更有余增长因者。彼虽无命。由自</a><a name="0660a27" id="0660a27">因缘亦得增长故不应理。又应告彼。汝</a><a name="0660a28" id="0660a28">何所欲。诸无命物无有增长。为有说因</a><a name="0660a29" id="0660a29">为无说因。若有说因。此说因缘不可得故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300659c.htm'><img src='up.gif' border=0></a>
<a href='T300660b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>