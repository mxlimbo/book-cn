<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0309c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷7)</font> 3-5有寻有伺等三地 <font face='Arial'>T30, p0309c</h2></font><hr>
<span class='old'>
</a><a name="0309b28" id="0309b28">大自在为因者。是则若时有大自在。是时则</a><a name="0309b29" id="0309b29">有出生。若时有出生是时则有大自在。而</span><a name="0309c01" id="0309c01">言出生用大自在为因者。不应道理。若言</a><a name="0309c02" id="0309c02">亦取余为因者。此唯取乐欲为因。为除</a><a name="0309c03" id="0309c03">乐欲更取余为因。若唯取乐欲为因者。此</a><a name="0309c04" id="0309c04">乐欲为唯取大自在为因。为亦取余为因</a><a name="0309c05" id="0309c05">耶。若唯取大自在为因者。若时有大自在</a><a name="0309c06" id="0309c06">是时则有乐欲。若时有乐欲是时则有大</a><a name="0309c07" id="0309c07">自在。便应无始常有出生。此亦不应道理。</a><a name="0309c08" id="0309c08">若言亦取余为因者。此因不可得故。不应</a><a name="0309c09" id="0309c09">道理。又于彼欲无有自在。而言于世间</a><a name="0309c10" id="0309c10">物有自在者。不应道理。如是由功用故。</a><a name="0309c11" id="0309c11">摄不摄故。有用无用故。为因性故。皆不应</a><a name="0309c12" id="0309c12">理。是故此论非如理说。</b></b><p>害为正法论者。谓</a><a name="0309c13" id="0309c13"><p>如有一若沙门若婆罗门。起如是见立如</a><a name="0309c14" id="0309c14">是论。若于彼祠中。咒术为先害诸生命。若</a><a name="0309c15" id="0309c15">能祀者。若所害者。若诸助伴。如是一切皆</a><a name="0309c16" id="0309c16">得生天。问何因缘故。彼诸外道起如是见</a><a name="0309c17" id="0309c17">立如是论。答此违理论。谄诳所起。不由</a><a name="0309c18" id="0309c18">观察道理建立。然于诤竞恶劫起时。诸婆</a><a name="0309c19" id="0309c19">罗门违越古昔婆罗门法。为欲食肉妄起</a><a name="0309c20" id="0309c20">此计。</b><p>又应问彼。汝何所欲。此咒术方为</a><a name="0309c21" id="0309c21">是法自体。为是非法自体。若是法自体者。</a><a name="0309c22" id="0309c22">离彼杀生。不能感得自所爱果。而能转彼</a><a name="0309c23" id="0309c23">非法以为正法。不应道理。若是非法自体</a><a name="0309c24" id="0309c24">者。自是不爱果法。而能转舍余不爱果法</a><a name="0309c25" id="0309c25">者。不应道理。如是记已。复有救言。如世间</a><a name="0309c26" id="0309c26">毒咒术所摄不能为害。当知此咒术方亦</a><a name="0309c27" id="0309c27">复如是。今应问彼。汝何所欲。如咒术方</a><a name="0309c28" id="0309c28">能息外毒。亦能息内贪嗔痴毒。为不尔耶。</a><a name="0309c29" id="0309c29">若能息者。无处无时无有一人贪嗔痴等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300309b.htm'><img src='up.gif' border=0></a>
<a href='T300310a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>