<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0390a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷20)</font> 12修所成地 <font face='Arial'>T30, p0390a</h2></font><hr>
<span class='old'>
</a><a name="0389c28" id="0389c28">满。谓依闻正法圆满。涅槃为上首。能熟解</a><a name="0389c29" id="0389c29">脱慧成熟故</b></span><a name="0390a01" id="0390a01"><p>云何修习对治。当知略说于三位中有十</a><a name="0390a02" id="0390a02">种修习瑜伽所对治法。云何三位。一在家位。</a><a name="0390a03" id="0390a03">二出家位。三远离闲居修瑜伽位。云何十种</a><a name="0390a04" id="0390a04">修习瑜伽所对治法。谓在家位中于诸妻室</a><a name="0390a05" id="0390a05">有淫欲相应贪。于余亲属及诸财宝有受</a><a name="0390a06" id="0390a06">用相应爱。如是名为处在家位所对治法。</a><a name="0390a07" id="0390a07">由此障碍于一切种不能出离。设得出</a><a name="0390a08" id="0390a08">家由此寻思之所扰动。为障碍故不生</a><a name="0390a09" id="0390a09">喜乐。如是二种所对治法。随其次第修不</a><a name="0390a10" id="0390a10">净想修无常想。当知是彼修习对治。又出</a><a name="0390a11" id="0390a11">家者于出家位中。时时略有四种所作。一常</a><a name="0390a12" id="0390a12">方便修善法所作。谓我于诸法常方便修</a><a name="0390a13" id="0390a13">为依止故。当能制伏随爱味乐一切心识。</a><a name="0390a14" id="0390a14">又能如实觉了苦性。二于无戏论涅槃信</a><a name="0390a15" id="0390a15">解爱乐所作。谓我当于无戏论涅槃心无退</a><a name="0390a16" id="0390a16">转不生忧虑。谓我我今者何所在耶。三于</a><a name="0390a17" id="0390a17">时时中游行聚落乞食所作。谓我乞食受</a><a name="0390a18" id="0390a18">用为因。身得久住有力调适。常能方便修</a><a name="0390a19" id="0390a19">诸善法。四于远离处安住所作。谓若爱乐</a><a name="0390a20" id="0390a20">与诸在家及出家众杂居住者。便有种种</a><a name="0390a21" id="0390a21">世间相应见闻受用诸散乱事。勿我于彼</a><a name="0390a22" id="0390a22">正审观察。心一境位当作障碍。于此</a><a name="0390a23" id="0390a23">四种所作事中。当知有四所对治法。于初</a><a name="0390a24" id="0390a24">所作有懒堕懈怠。于第二所作有萨迦耶</a><a name="0390a25" id="0390a25">见。于第三所作有爱味贪。于第四所作有</a><a name="0390a26" id="0390a26">世间种种乐欲贪爱。如是四种所对治法。如</a><a name="0390a27" id="0390a27">其次第亦有四种修习对治。一于无常修</a><a name="0390a28" id="0390a28">习苦想。二于众苦修无我想。三于饮食修</a><a name="0390a29" id="0390a29">厌逆想。四于一切世间修不可乐想。又于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300389c.htm'><img src='up.gif' border=0></a>
<a href='T300390b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>