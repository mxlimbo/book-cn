<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1588 唯识论 0066b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1588 唯识论</font> <font face='Arial'>(卷1)</font> <font face='Arial'>T31, p0066b</h2></font><hr>
<span class='old'>
</a><a name="0066a28" id="0066a28"><p>此偈明何义。汝向言依罪人业。外四大等如</a><a name="0066a29" id="0066a29">是转变。何故不言依彼众生罪业力故内自</span><a name="0066b01" id="0066b01">心识如是转变。而心虚妄分别说言外四大</a><a name="0066b02" id="0066b02">等如是转变。又偈言</a><a name="0066b03" id="0066b03"><p class='lg'>　　业熏于异法　　　果云何异处</a><br><a name="0066b04" id="0066b04">　　善恶熏于心　　　何故离心说　</p></a><a name="0066b05" id="0066b05"><p>此偈明何义。以汝虚妄分别说言。依彼众生</a><a name="0066b06" id="0066b06">罪业力故。外四大等如是转变。生彼罪人种</a><a name="0066b07" id="0066b07">种怖等。以何义故。不如是说。依彼众生罪业</a><a name="0066b08" id="0066b08">力故。内自心识如是转变。是故偈言。业熏于</a><a name="0066b09" id="0066b09">异法果云何异处故。此以何义。彼地狱中。受</a><a name="0066b10" id="0066b10">苦众生所有罪业。依本心作还在心中。不离</a><a name="0066b11" id="0066b11">于心。以是义故。恶业熏心还应心中受苦果</a><a name="0066b12" id="0066b12">报。何以故。以善恶业熏于心识。而不熏彼外</a><a name="0066b13" id="0066b13">四大等。以四大中无所熏事。云何虚妄分别</a><a name="0066b14" id="0066b14">说言四大转变。于四大中受苦果报。是故</a><a name="0066b15" id="0066b15">偈言</a><a name="0066b16" id="0066b16"><p class='lg'>　　善恶熏于心　　　何故离心说　</p></a><a name="0066b17" id="0066b17"><p>问曰。如汝向说。何故不言依彼众生罪业力</a><a name="0066b18" id="0066b18">故内自心识如是转变。而心虚妄分别说言</a><a name="0066b19" id="0066b19">外四大等如是转变者。此以何义。以有阿含</a><a name="0066b20" id="0066b20">证验知故。言阿含者。谓佛如来所说言教。此</a><a name="0066b21" id="0066b21">以何义。若但心识虚妄分别见外境界。不从</a><a name="0066b22" id="0066b22">色等外境界生眼识等者。以何义故。如来经</a><a name="0066b23" id="0066b23">中说眼色等十二种入。以如来说十二入故</a><a name="0066b24" id="0066b24">明知应有色香味等外境界也。答曰。偈言</a><a name="0066b25" id="0066b25"><p class='lg'>　　说色等诸入　　　为可化众生</a><br><a name="0066b26" id="0066b26">　　依前人受法　　　说言有化生　</p></a><a name="0066b27" id="0066b27"><p>此偈有何义。以汝向言。以有阿含证验知</a><a name="0066b28" id="0066b28">故。色香味等十二入外诸境界皆悉是有。若</a><a name="0066b29" id="0066b29">如是者。彼所引经义则不然。何以故。以复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310066a.htm'><img src='up.gif' border=0></a>
<a href='T310066c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>