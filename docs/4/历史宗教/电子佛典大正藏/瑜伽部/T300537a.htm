<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0537a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷44)</font> 15菩萨地 <font face='Arial'>T30, p0537a</h2></font><hr>
<span class='old'>
</a><a name="0536c24" id="0536c24"><p>又诸菩萨于大苦蕴。缘十九苦发起大悲。</a><a name="0536c25" id="0536c25">何等名为十九种苦。一愚痴异熟苦。二行</span><a name="0537a01" id="0537a01">苦所摄苦。三毕竟苦。四因苦。五生苦。六自作</a><a name="0537a02" id="0537a02">逼恼苦。七戒衰损苦。八见衰损苦。九宿因苦。</a><a name="0537a03" id="0537a03">十广大苦。十一那落迦苦。十二善趣所摄</a><a name="0537a04" id="0537a04">苦。十三一切邪行所生苦。十四一切流转苦。</a><a name="0537a05" id="0537a05">十五无智苦。十六增长苦。十七随逐苦。十八</a><a name="0537a06" id="0537a06">受苦。十九粗重苦</a><a name="0537a07" id="0537a07"><p>由四缘故悲名大悲。一缘甚深微细难了</a><a name="0537a08" id="0537a08">诸有情苦为境生故。二于长时积习成故。</a><a name="0537a09" id="0537a09">谓诸菩萨经于无量百千大劫积习所成。三</a><a name="0537a10" id="0537a10">于所缘猛利作意而发起故。谓诸菩萨由是</a><a name="0537a11" id="0537a11">作意悲所执持。为息有情众苦因缘。尚能</a><a name="0537a12" id="0537a12">弃舍百千身命。况一身命及以资财。于一切</a><a name="0537a13" id="0537a13">种治罚大苦。为诸有情悉能堪忍。四极清净</a><a name="0537a14" id="0537a14">故。谓诸菩萨已到究竟菩萨清净。若诸如来</a><a name="0537a15" id="0537a15">已到佛地如来清净。又诸菩萨由前所说百</a><a name="0537a16" id="0537a16">一十苦。于诸有情修悲心时。则为修习一</a><a name="0537a17" id="0537a17">切菩萨所有悲心。复能速证悲意乐净。证入</a><a name="0537a18" id="0537a18">菩萨净意乐地。于诸有情。获得菩萨极亲厚</a><a name="0537a19" id="0537a19">心。极爱念心。欲作恩心。无厌惓心。代受</a><a name="0537a20" id="0537a20">苦心。调柔自在有堪能心。诸圣声闻已得</a><a name="0537a21" id="0537a21">证入。苦谛现观已到究竟。于苦深远厌俱行</a><a name="0537a22" id="0537a22">心相续而转。不如菩萨于诸有情悲前行</a><a name="0537a23" id="0537a23">心正观堕在百一十种极大苦蕴</a><a name="0537a24" id="0537a24"><p>菩萨如是以所修悲熏修心故。于内外</a><a name="0537a25" id="0537a25">事无有少分而不能舍。无戒律仪而不</a><a name="0537a26" id="0537a26">能学。无他怨害而不能忍。无有精进而</a><a name="0537a27" id="0537a27">不能起。无有静虑而不能证。无有妙慧</a><a name="0537a28" id="0537a28">而不能入。是故如来若有请问菩萨菩提谁</a><a name="0537a29" id="0537a29">所建立。皆正答言菩萨菩提悲所建立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300536c.htm'><img src='up.gif' border=0></a>
<a href='T300537b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>