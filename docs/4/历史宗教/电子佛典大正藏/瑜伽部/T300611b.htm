<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0611b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷56)</font> 摄决择分 1-2五识身相应地意地 <font face='Arial'>T30, p0611b</h2></font><hr>
<span class='old'>
</a><a name="0611a28" id="0611a28">不住处相。</b><p>问若处亦触处耶。设触处亦处耶。</a><a name="0611a29" id="0611a29">答诸触处必是处。有处非触处。谓眼等不</span><a name="0611b01" id="0611b01">与触合。亦复不能引无间触。然非无间断</a><a name="0611b02" id="0611b02">灭之法。若于色界或生或长所有鼻舌。若</a><a name="0611b03" id="0611b03">生无想有情天中所有诸根。于一切时当</a><a name="0611b04" id="0611b04">知必定非处</b></a><a name="0611b05" id="0611b05"><p>问处名何义。为显何义建立处耶。答诸心</a><a name="0611b06" id="0611b06">心所生长门义。缘义。方便义。和合性义。所依</a><a name="0611b07" id="0611b07">止义。居住处义。是名处义。为欲显示等无</a><a name="0611b08" id="0611b08">间所缘增上三种缘义故。建立处。广分别</a><a name="0611b09" id="0611b09">处及次第。随其所应如界当知</b></a><a name="0611b10" id="0611b10"><p>又世尊言有八胜处。广说如经。如是十遍</a><a name="0611b11" id="0611b11">处又有四处。谓空无边处等。又有二处。谓</a><a name="0611b12" id="0611b12">无想处。非想非非想处。如是等法处名说者。</a><a name="0611b13" id="0611b13">如所说相随其所应当知皆在十二处</a><a name="0611b14" id="0611b14">摄。又处依止如界应知</b></b></a><a name="0611b15" id="0611b15"><p>复次云何名缘生法。谓无主宰无有作者</a><a name="0611b16" id="0611b16">无有受者。无自作用不得自在。从因而</a><a name="0611b17" id="0611b17">生托众缘转。本无而有有已散灭。唯法所</a><a name="0611b18" id="0611b18">显唯法能润。唯法所润堕在相续。如是等</a><a name="0611b19" id="0611b19">相名缘生法。</b><p>当知此中因名缘起果名缘</a><a name="0611b20" id="0611b20">生。此无明随眠不断有故。彼无明缠有。此无</a><a name="0611b21" id="0611b21">明缠生故。彼诸行转。如是诸行种子不断</a><a name="0611b22" id="0611b22">故。诸行得生。诸行生故得有识转。如是所</a><a name="0611b23" id="0611b23">余诸缘起支流转道理。如其所应当知亦</a><a name="0611b24" id="0611b24">尔</b></a><a name="0611b25" id="0611b25"><p>当知有生及老死支是假有法。所余有支是</a><a name="0611b26" id="0611b26">实有法</b></a><a name="0611b27" id="0611b27"><p>复由五相建立缘起差别。何等为五。一众</a><a name="0611b28" id="0611b28">苦引因依处。二众苦生因依处。三众苦引因。</a><a name="0611b29" id="0611b29">四众苦生因。五众苦生起。众苦引因依处者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300611a.htm'><img src='up.gif' border=0></a>
<a href='T300611c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>