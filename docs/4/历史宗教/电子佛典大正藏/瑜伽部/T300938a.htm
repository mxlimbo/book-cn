<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0938a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷8)</font> 菩萨地持次法方便处菩萨相品第一 <font face='Arial'>T30, p0938a</h2></font><hr>
<span class='old'>
</a><a name="0937c28" id="0937c28">恶行众生。三者放逸众生。四者邪趣众生。五</a><a name="0937c29" id="0937c29">者烦恼所使众生。从地狱乃至一切苦受相</span><a name="0938a01" id="0938a01">续。是名受苦。虽不受苦而多造作身口意恶</a><a name="0938a02" id="0938a02">行。所谓十二恶律仪。是名恶行。虽不受苦</a><a name="0938a03" id="0938a03">造诸恶行而乐着五欲歌舞戏笑。是名放逸。</a><a name="0938a04" id="0938a04">虽不受苦造诸恶行乐着五欲。而依邪见求</a><a name="0938a05" id="0938a05">苦解脱。是名邪趣。舍离五欲于法出家。不受</a><a name="0938a06" id="0938a06">诸苦乃至邪趣。而具烦恼或有不具。谓正方</a><a name="0938a07" id="0938a07">便。真实凡夫及诸学人。是名烦恼所使。菩萨</a><a name="0938a08" id="0938a08">于此境界哀愍心生无余无上</a><a name="0938a09" id="0938a09"><p>爱语境界有五种。一者正实语。二者正喜语。</a><a name="0938a10" id="0938a10">三者正饶益语。四者正如法语。五者方便说</a><a name="0938a11" id="0938a11">法语。如前摄品说。菩萨于此境界爱语心生</a><a name="0938a12" id="0938a12">无余无上。勇猛境界有五种。如前菩提分品</a><a name="0938a13" id="0938a13">说。菩萨于此境界勇猛心生无余无上</a><a name="0938a14" id="0938a14"><p>惠施境界有五种。一者不分别施。二者欢喜</a><a name="0938a15" id="0938a15">施。三者顿施。四者不染污施。五者无依施。</a><a name="0938a16" id="0938a16">如前施品说。菩萨于此境界惠施心生无余</a><a name="0938a17" id="0938a17">无上。说深法义境界有五种。一者于如来所</a><a name="0938a18" id="0938a18">说修多罗。甚深空相应缘起随顺。二者于诸</a><a name="0938a19" id="0938a19">戒律。善知犯不犯及与出犯。三者于摩德勒</a><a name="0938a20" id="0938a20">伽藏。不颠倒建立法相。四者于深法义以</a><a name="0938a21" id="0938a21">想分别。五者于一切法法义种种言辞种种分</a><a name="0938a22" id="0938a22">别。菩萨于此境界说深法义心生无余无上</a><a name="0938a23" id="0938a23"><p>菩萨哀愍于诸众生修习慈心。利益亲厚方</a><a name="0938a24" id="0938a24">便不厌。多住无罪现法乐摄取众生。如世</a><a name="0938a25" id="0938a25">尊说。慈心福利。身常不被刀杖等害。此中应</a><a name="0938a26" id="0938a26">广说。是名哀愍果</a><a name="0938a27" id="0938a27"><p>菩萨爱语。于现法中离口四过。两舌恶口妄</a><a name="0938a28" id="0938a28">言绮语。以此爱语自摄摄他。于未来世成就</a><a name="0938a29" id="0938a29">正语。言辄信用。是名爱语果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300937c.htm'><img src='up.gif' border=0></a>
<a href='T300938b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>