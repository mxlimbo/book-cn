<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0700b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷73)</font> 摄决择分 15菩萨地 <font face='Arial'>T30, p0700b</h2></font><hr>
<span class='old'>
</a><a name="0700a28" id="0700a28">可得。如相如是名名自性。分别分别自性。</a><a name="0700a29" id="0700a29">真如真如自性当知亦尔。正智由正智名。正</span><a name="0700b01" id="0700b01">智自性实不可得。何以故。于一切种随言</a><a name="0700b02" id="0700b02">自性不成就故。若谓诸相自性安立即称</a><a name="0700b03" id="0700b03">其量假立名言。此假名言依相而立。是则</a><a name="0700b04" id="0700b04">于相假立名。前应有彼觉。如已立名。又</a><a name="0700b05" id="0700b05">于一相所立名言有众多故。有差别故应</a><a name="0700b06" id="0700b06">有众多差别体性。是故名言依相而立不</a><a name="0700b07" id="0700b07">应道理。若谓诸相如名安立。由名势力相</a><a name="0700b08" id="0700b08">自性起。是则彼相假立名前应无自性。彼</a><a name="0700b09" id="0700b09">既无有。假立名言亦应无有。是故二种俱</a><a name="0700b10" id="0700b10">成无过。又假名言有众多故。有差别故应</a><a name="0700b11" id="0700b11">有众多差别体性。又依他过。由彼诸相但</a><a name="0700b12" id="0700b12">依于他假建立故。是故一切假立名言如</a><a name="0700b13" id="0700b13">其自性。不应道理。犹如所起种种幻类。譬</a><a name="0700b14" id="0700b14">如幻者造作种种幻士夫类。谓男女象马熊</a><a name="0700b15" id="0700b15">罴等类。非彼诸类如其相貌实有体性。如</a><a name="0700b16" id="0700b16">是诸相非称名言有实体性当知亦尔。若</a><a name="0700b17" id="0700b17">谓离彼相及名言二种和合有自性生。彼</a><a name="0700b18" id="0700b18">于诸相或于名言或二中间。应现可得。然</a><a name="0700b19" id="0700b19">不可得。是故此计不应道理。由此因缘随</a><a name="0700b20" id="0700b20">言自性于一切种皆无所有。若谓名言能</a><a name="0700b21" id="0700b21">显自性。亦不应理。若取不取假立名言俱</a><a name="0700b22" id="0700b22">有过故。若取相已假立名言便不成显。若</a><a name="0700b23" id="0700b23">不取相假立名言。无事名言不应道理。又</a><a name="0700b24" id="0700b24">如前说所立名言有众多故。有差别故。</a><a name="0700b25" id="0700b25">则有众多差别体性成大过失又照了喻</a><a name="0700b26" id="0700b26">不相似故不应道理。不相似者照了因</a><a name="0700b27" id="0700b27">缘于一切事无有差别。种种亦尔。能取因</a><a name="0700b28" id="0700b28">缘名言不尔</a><a name="0700b29" id="0700b29"><p>问不可言中不可言言既现可得。是故法性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300700a.htm'><img src='up.gif' border=0></a>
<a href='T300700c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>