<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0830a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷3)</font> 一切众生有如来藏品第五 <font face='Arial'>T31, p0830a</h2></font><hr>
<span class='old'>
</a><a name="0829c28" id="0829c28"><p>此偈明何义。得大身者。谓如来得第一清净</a><a name="0829c29" id="0829c29">真如法身。彼是诸佛如来实我。以得自在体。</span><a name="0830a01" id="0830a01">以得第一清净身。偈言诸佛得净体故。以是</a><a name="0830a02" id="0830a02">义故。诸佛名得清净自在。偈言是名得大身</a><a name="0830a03" id="0830a03">故。以是义故。依于此义诸佛如来于无漏界</a><a name="0830a04" id="0830a04">中得为第一最自在我。又复即依如是义故。</a><a name="0830a05" id="0830a05">如来法身不名为有。以无我相无法相故。以</a><a name="0830a06" id="0830a06">是义故。不得言有。以如彼相如是无故。又复</a><a name="0830a07" id="0830a07">即依如是义故。如来法身不名为无。以唯有</a><a name="0830a08" id="0830a08">彼真如我体。是故不得言无法身。以如彼相</a><a name="0830a09" id="0830a09">如是有故。依此义故。诸外道问。如来死后为</a><a name="0830a10" id="0830a10">有身耶。为无身耶。有如是等。是故如来不记</a><a name="0830a11" id="0830a11">不答。诸声闻人畏世间苦。为对治彼畏世间</a><a name="0830a12" id="0830a12">苦。诸菩萨摩诃萨修行一切世间出世间诸</a><a name="0830a13" id="0830a13">三昧故。证得第一乐波罗蜜果应知。辟支佛</a><a name="0830a14" id="0830a14">人弃舍利益一切众生乐住寂静。为对治彼</a><a name="0830a15" id="0830a15">弃舍众生。诸菩萨摩诃萨修行大悲。住无限</a><a name="0830a16" id="0830a16">齐世间。常利益众生。证得第一常波罗蜜果</a><a name="0830a17" id="0830a17">应知。是名诸菩萨摩诃萨信及般若三昧大</a><a name="0830a18" id="0830a18">悲四种修行。如是次第得如来身净我乐常</a><a name="0830a19" id="0830a19">四种功德波罗蜜果应知。又复有义。依此四</a><a name="0830a20" id="0830a20">种如来法身名为广大。如法界究竟。如虚空</a><a name="0830a21" id="0830a21">尽未来际。此明何义。信修行大乘。是故诸佛</a><a name="0830a22" id="0830a22">如来常得清净法界到第一彼岸。是故说言</a><a name="0830a23" id="0830a23">广大如法界修行般若波罗蜜。是故诸佛如</a><a name="0830a24" id="0830a24">来成就虚空法身。以器世间究竟无我。以修</a><a name="0830a25" id="0830a25">行虚空藏等无量三昧。以是义故。于一切处</a><a name="0830a26" id="0830a26">一切法中皆得自在。是故说言。究竟如虚空。</a><a name="0830a27" id="0830a27">以修行大悲。于一切众生无限齐时。得慈悲</a><a name="0830a28" id="0830a28">心平等。是故说言尽未来际。又此四种波罗</a><a name="0830a29" id="0830a29">蜜等住无漏界中。声闻辟支佛得大力自在。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310829c.htm'><img src='up.gif' border=0></a>
<a href='T310830b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>