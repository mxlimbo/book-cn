<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0517c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷41)</font> 15菩萨地 <font face='Arial'>T30, p0517c</h2></font><hr>
<span class='old'>
</a><a name="0517b28" id="0517b28">物还窣堵波。若有情物还复有情。又见众</a><a name="0517b29" id="0517b29">主或园林主。取僧伽物窣堵波物言是己</span><a name="0517c01" id="0517c01">有纵情受用。菩萨见已思择彼恶起怜愍</a><a name="0517c02" id="0517c02">心。勿令因此邪受用业当受长夜无义无</a><a name="0517c03" id="0517c03">利。随力所能废其所主。菩萨如是虽不与</a><a name="0517c04" id="0517c04">取。而无违犯生多功德。又如菩萨处在居</a><a name="0517c05" id="0517c05">家。见有母邑现无系属习淫欲法继心</a><a name="0517c06" id="0517c06">菩萨求非梵行。菩萨见已作意思惟。勿令</a><a name="0517c07" id="0517c07">心恚多生非福。若随其欲便得自在。方便</a><a name="0517c08" id="0517c08">安处令种善根。亦当令其舍不善业。住慈</a><a name="0517c09" id="0517c09">愍心行非梵行。虽习如是秽染之法。而无</a><a name="0517c10" id="0517c10">所犯多生功德。出家菩萨为护声闻圣所</a><a name="0517c11" id="0517c11">教诫令不坏灭。一切不应行非梵行。又</a><a name="0517c12" id="0517c12">如菩萨为多有情解脱命难囹圄缚难刖手</a><a name="0517c13" id="0517c13">足难劓鼻刵耳剜眼等难。虽诸菩萨为自命</a><a name="0517c14" id="0517c14">难亦不正知说于妄语。然为救脱彼有情</a><a name="0517c15" id="0517c15">故。知而思择故说妄语。以要言之。菩萨唯</a><a name="0517c16" id="0517c16">观有情义利非无义利。自无染心唯为</a><a name="0517c17" id="0517c17">饶益诸有情故。覆想正知而说异语。说</a><a name="0517c18" id="0517c18">是语时于菩萨戒无所违犯生多功德。又</a><a name="0517c19" id="0517c19">如菩萨。见诸有情为恶朋友之所摄受亲</a><a name="0517c20" id="0517c20">爱不舍。菩萨见已起怜愍心。发生利益安</a><a name="0517c21" id="0517c21">乐意乐。随能随力说离间语。令离恶友</a><a name="0517c22" id="0517c22">舍相亲爱。勿令有情由近恶友当受长夜</a><a name="0517c23" id="0517c23">无义无利。菩萨如是以饶益心说离间语。</a><a name="0517c24" id="0517c24">乖离他爱无所违犯生多功德。又如菩</a><a name="0517c25" id="0517c25">萨见诸有情为行越路非理而行。出粗恶</a><a name="0517c26" id="0517c26">语猛利诃摈。方便令其出不善处安立善</a><a name="0517c27" id="0517c27">处。菩萨如是以饶益心。于诸有情出粗恶</a><a name="0517c28" id="0517c28">语。无所违犯生多功德。又如菩萨见诸有</a><a name="0517c29" id="0517c29">情信乐倡伎吟咏歌讽。或有信乐王贼饮食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300517b.htm'><img src='up.gif' border=0></a>
<a href='T300518a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>