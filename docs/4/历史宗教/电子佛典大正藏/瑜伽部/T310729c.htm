<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0729c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷7)</font> 决择分中谛品第一之一 <font face='Arial'>T31, p0729c</h2></font><hr>
<span class='old'>
</a><a name="0729b28" id="0729b28">作是说。若有说言。彼彼丈夫补特伽罗。随如</a><a name="0729b29" id="0729b29">是如是业若作若增长。还受如是如是异熟。</span><a name="0729c01" id="0729c01">若有是事便不应修清净梵行。亦不可知正</a><a name="0729c02" id="0729c02">尽诸苦作苦边际。何故便不应修清净梵行。</a><a name="0729c03" id="0729c03">以诸烦恼极猛利者要由智慧自励自策。与</a><a name="0729c04" id="0729c04">忧苦俱护持禁戒。若于当来受彼异熟时。还</a><a name="0729c05" id="0729c05">与忧苦俱者护持禁戒应无义利。又于他妻</a><a name="0729c06" id="0729c06">等与喜乐俱毁犯禁戒。若于当来受彼异熟</a><a name="0729c07" id="0729c07">时。还与喜乐俱者精勤远离即为唐捐。是故</a><a name="0729c08" id="0729c08">说言。若有是事便不应修清净梵行。何故亦</a><a name="0729c09" id="0729c09">不可知正尽诸苦作苦边际即由如是修习梵</a><a name="0729c10" id="0729c10">行招苦异熟故。是故世尊为遮如是外道邪</a><a name="0729c11" id="0729c11">说。乐俱行业还受乐异熟。苦俱行业还受苦</a><a name="0729c12" id="0729c12">异熟。不苦不乐俱行业还受不苦不乐异熟。</a><a name="0729c13" id="0729c13">异熟因异熟果决定相似故说是经。又为开</a><a name="0729c14" id="0729c14">许如是正说。谓乐俱行业。顺乐受者还受乐</a><a name="0729c15" id="0729c15">异熟顺苦受者还受苦异熟。顺不苦不乐受</a><a name="0729c16" id="0729c16">者还受不苦不乐异熟。苦俱行业。顺乐受者</a><a name="0729c17" id="0729c17">还受乐异熟。顺苦受者还受苦异熟。顺不苦</a><a name="0729c18" id="0729c18">不乐受者还受不苦不乐异熟。不苦不乐受</a><a name="0729c19" id="0729c19">俱行业。顺乐受者还受乐异熟。顺苦受者还</a><a name="0729c20" id="0729c20">受苦异熟。顺不苦不乐受者还受不苦不乐</a><a name="0729c21" id="0729c21">异熟。乐俱行业有二种。谓善不善。随其所应</a><a name="0729c22" id="0729c22">顺当来世苦受乐受不苦不乐受。还能感得</a><a name="0729c23" id="0729c23">乐等异熟。如是苦俱行业。不苦不乐俱行业。</a><a name="0729c24" id="0729c24">各有二种。随顺乐等感乐等异熟。随其所应。</a><a name="0729c25" id="0729c25">如是名为此经密意</a><a name="0729c26" id="0729c26"><p class='juan'>
大乘阿毗达磨杂集论卷第七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310729b.htm'><img src='up.gif' border=0></a>
<a href='T310730a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>