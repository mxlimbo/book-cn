<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0617b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷5)</font> <font face='Arial'>T31, p0617b</h2></font><hr>
<span class='old'>
</a><a name="0617a28" id="0617a28">次作是念。七种非有取。我今应见。一非有为</a><a name="0617a29" id="0617a29">有非有取。二过失非失非有取。三功德非德</span><a name="0617b01" id="0617b01">非有取。四非常为常非有取。五非乐为乐非</a><a name="0617b02" id="0617b02">有取。六非我为我非有取。七寂灭非灭非有</a><a name="0617b03" id="0617b03">取。如来为对治此七非有取。次第说空等三</a><a name="0617b04" id="0617b04">三昧。及说四种法优陀那。是名见非有取作</a><a name="0617b05" id="0617b05">意。次作是念。我今于诸波罗蜜。应起四种希</a><a name="0617b06" id="0617b06">有想。所谓大想广想不求报恩想不期果报</a><a name="0617b07" id="0617b07">想。是名希有想作意。次作是念。翻此希有于</a><a name="0617b08" id="0617b08">诸波罗蜜亦有四种非希有想。所谓由诸波</a><a name="0617b09" id="0617b09">罗蜜广大故。能得无上菩提。能住自他平等。</a><a name="0617b10" id="0617b10">能不求一切世间供养。能不求过诸世间胜</a><a name="0617b11" id="0617b11">身胜财。是名非希有想作意。偈曰</a><a name="0617b12" id="0617b12"><p class='lg'>　　离堕众生边　　　大义及转施</a><br><a name="0617b13" id="0617b13">　　究竟与无间　　　如是复五种　</p></a><a name="0617b14" id="0617b14"><p>释曰。此偈有五种作意。一离边作意。二大义</a><a name="0617b15" id="0617b15">作意。三转施作意。四究竟作意。五无间作意。</a><a name="0617b16" id="0617b16">菩萨次作是念。我今应以诸波罗蜜于一切</a><a name="0617b17" id="0617b17">众生转。是名离边作意。次作是念。我今应以</a><a name="0617b18" id="0617b18">诸波罗蜜广饶益一切众生。是名大义作意。</a><a name="0617b19" id="0617b19">次作是念。我今所有诸波罗蜜功德愿施一</a><a name="0617b20" id="0617b20">切众生。是名转施作意。次作是念。愿一切众</a><a name="0617b21" id="0617b21">生所有诸波罗蜜三处究竟。谓菩萨地究竟。</a><a name="0617b22" id="0617b22">如来地究竟。利益众生究竟。是名究竟作意。</a><a name="0617b23" id="0617b23">次作是念。我应修习诸波罗蜜于一切时无</a><a name="0617b24" id="0617b24">有间断。是名无间作意。偈曰</a><a name="0617b25" id="0617b25"><p class='lg'>　　方便恒随摄　　　心住不颠倒</a><br><a name="0617b26" id="0617b26">　　于退则不喜　　　进则欢喜生　</p></a><a name="0617b27" id="0617b27"><p>释曰。此偈有三种作意。一随摄作意。二不喜</a><a name="0617b28" id="0617b28">作意。三欢喜作意。菩萨次作是念。我今应</a><a name="0617b29" id="0617b29">住不颠倒心于佛所知应以诸波罗蜜恒时随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310617a.htm'><img src='up.gif' border=0></a>
<a href='T310617c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>