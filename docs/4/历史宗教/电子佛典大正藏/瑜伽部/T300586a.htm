<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0586a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷52)</font> 摄决择分 1-2五识身相应地意地 <font face='Arial'>T30, p0586a</h2></font><hr>
<span class='old'>
</a><a name="0585c28" id="0585c28">诸行相尽说名为灭。亦名无常</a><a name="0585c29" id="0585c29"><p>问若有为法。生老住灭四有为相具足可得。</span><a name="0586a01" id="0586a01">何故世尊但说三种。一生。二灭。三住异性。</a><a name="0586a02" id="0586a02">答由一切行三世所显故。从未来世本无</a><a name="0586a03" id="0586a03">而生。是故世尊由未来世于有为法。说生</a><a name="0586a04" id="0586a04">有为相。彼既生已落谢过去。是故世尊由过</a><a name="0586a05" id="0586a05">去世于有为法。说灭有为相。现在世法二</a><a name="0586a06" id="0586a06">相所显。谓住及异。所以者何。唯现在时有</a><a name="0586a07" id="0586a07">住可得。前后变异亦唯现在。是故世尊由现</a><a name="0586a08" id="0586a08">在世于有为法。总说住异为一有为相</a><a name="0586a09" id="0586a09"><p>问佛圣弟子应观有为具足三相。何故但</a><a name="0586a10" id="0586a10">说圣弟子众于诸蕴中随观生灭而住。不</a><a name="0586a11" id="0586a11">说随观住异性耶。答生及住异俱生所显。</a><a name="0586a12" id="0586a12">是故二相合为一分建立生品。即说随观</a><a name="0586a13" id="0586a13">一生相住。于第二分建立灭品。即说随观</a><a name="0586a14" id="0586a14">一灭相住。又若由此相起厌思惟。今于此</a><a name="0586a15" id="0586a15">中但说此相。谓于诸行中观无常相。能起</a><a name="0586a16" id="0586a16">厌患离欲解脱。故但思惟无常性相。无常</a><a name="0586a17" id="0586a17">性相本无今有。有已还无所显。本无今有。</a><a name="0586a18" id="0586a18">是名为生。有已还无是名为灭</a><a name="0586a19" id="0586a19"><p>复次生差别有多种。谓刹那生。相续生。增长</a><a name="0586a20" id="0586a20">生。心差别生。不可爱生。可爱生。下劣生。处</a><a name="0586a21" id="0586a21">中生。胜妙生。有上生。无上生。此中诸行刹那</a><a name="0586a22" id="0586a22">刹那新新而起。名刹那生。若具诸结或不</a><a name="0586a23" id="0586a23">具结。从彼彼有情聚没往彼彼有情聚。诸</a><a name="0586a24" id="0586a24">蕴续生名相续生若从婴孩童子等位。乃</a><a name="0586a25" id="0586a25">至往趣衰老等位。名增长生。若缘彼彼境</a><a name="0586a26" id="0586a26">界。于彼彼昼夜彼彼刹那腊缚牟呼栗多等</a><a name="0586a27" id="0586a27">位。数数迁谢非一众多种种心起。或乐相应</a><a name="0586a28" id="0586a28">或苦相应。或不苦不乐相应。或有贪心或</a><a name="0586a29" id="0586a29">离贪心。广说乃至或善解脱心或不善解脱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300585c.htm'><img src='up.gif' border=0></a>
<a href='T300586b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>