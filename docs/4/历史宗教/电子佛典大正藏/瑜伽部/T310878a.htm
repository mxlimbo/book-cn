<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1617 三无性论 0878a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1617 三无性论</font> <font face='Arial'>(卷2)</font> <font face='Arial'>T31, p0878a</h2></font><hr>
<span class='old'>
</a><a name="0877c28" id="0877c28">地有三相。谓粗动忧逼厚障。二者上地亦有</a><a name="0877c29" id="0877c29">三相。谓寂静微妙远离也。二出世道境界亦</span><a name="0878a01" id="0878a01">有二种。一为离烦恼障修四谛观。二为离一</a><a name="0878a02" id="0878a02">切智障修非安立谛观。此二境界能除三障。</a><a name="0878a03" id="0878a03">前观世间惯境界。除凡夫障即皮烦恼。次观</a><a name="0878a04" id="0878a04">四谛。除二乘障即肉烦恼。后观非安立谛。除</a><a name="0878a05" id="0878a05">菩萨障即心烦恼。故名净惑境界也。如此所</a><a name="0878a06" id="0878a06">明圣行。四寻思。四如实智。四境界。由此四道</a><a name="0878a07" id="0878a07">能得转依也。复有三种转依者。三乘转依。</a><a name="0878a08" id="0878a08">二乘者。且约声闻自有二种。一一向寂静。二</a><a name="0878a09" id="0878a09">回向菩提</a><a name="0878a10" id="0878a10"><p>问曰。尽后生人。云何受得无上菩提。答曰。住</a><a name="0878a11" id="0878a11">于化身修菩提道。非住报身也。声闻转依。背</a><a name="0878a12" id="0878a12">于生死修无流道。独觉亦尔。并修习所得。菩</a><a name="0878a13" id="0878a13">萨转依者。由修正方便。及依止无二智。正方</a><a name="0878a14" id="0878a14">便何。自有五种。一通达无上法界。即般若</a><a name="0878a15" id="0878a15">以如如为境。二遍满法界。即大悲缘一切众</a><a name="0878a16" id="0878a16">生为境。三正勤功用。自有二种。一伏惑摄惑。</a><a name="0878a17" id="0878a17">二修智伏智。伏惑者。为异凡夫。若惑多不能</a><a name="0878a18" id="0878a18">自利。何况利他。故勤伏惑。摄惑者。为异二</a><a name="0878a19" id="0878a19">乘。若无惑人一向涅槃。则不能成熟佛法教</a><a name="0878a20" id="0878a20">化众生。是故菩萨勤摄留惑。修智者。为异凡</a><a name="0878a21" id="0878a21">夫。若无智人。则被染污入于生死。故勤修智。</a><a name="0878a22" id="0878a22">伏智者。为异二乘。若修偏智。则舍生死不能</a><a name="0878a23" id="0878a23">自利利他。故起正勤伏二乘智。是名正勤差</a><a name="0878a24" id="0878a24">别功用也。四由观众生事灭除生死者。若菩</a><a name="0878a25" id="0878a25">萨但观自利灭除生死。则同二乘。若菩萨但</a><a name="0878a26" id="0878a26">观众生不灭除生死。则同世间凡夫父母等。</a><a name="0878a27" id="0878a27">若翻此两行。则通能自他俱利。是名观众生</a><a name="0878a28" id="0878a28">事也。五为求无比无上智。无比者谓如来智。</a><a name="0878a29" id="0878a29">此智非有为以真如为体故。非无为以知见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310877c.htm'><img src='up.gif' border=0></a>
<a href='T310878b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>