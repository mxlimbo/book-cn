<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0358b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷7)</font> 彼修差别分第六 <font face='Arial'>T31, p0358b</h2></font><hr>
<span class='old'>
</a><a name="0358a28" id="0358a28">现行。八于无相作行。九于饶益有情事不</a><a name="0358a29" id="0358a29">作行。十于诸法中未得自在。遍行义者。谓</span><a name="0358b01" id="0358b01">此法界遍一切行。以无少法非无我故。若</a><a name="0358b02" id="0358b02">如是知得入初地。最胜义者。谓此法界一切</a><a name="0358b03" id="0358b03">法中最为殊胜。若如是知得入二地。胜流</a><a name="0358b04" id="0358b04">义者。谓大乘教。从此所流最为殊胜。若如</a><a name="0358b05" id="0358b05">是知得入三地。无摄受义者。谓于此中无</a><a name="0358b06" id="0358b06">计我所。无摄我所。如北洲人无有系属。</a><a name="0358b07" id="0358b07">于此法界若得证时其中都无。谓有我所。</a><a name="0358b08" id="0358b08">若如是知得入四地。相续无差别义者。谓</a><a name="0358b09" id="0358b09">于此中体无有异。非如眼等随诸有情。</a><a name="0358b10" id="0358b10">相续差别各各有异。若如是知得入五地。</a><a name="0358b11" id="0358b11">无杂染清净义者。谓于此中本无杂染。性</a><a name="0358b12" id="0358b12">无染故。既无杂染即无清净。若如是知得</a><a name="0358b13" id="0358b13">入六地。种种法无差别义者。谓于此中契</a><a name="0358b14" id="0358b14">经等法。虽有种种差别安立而无有异。若</a><a name="0358b15" id="0358b15">如是知得入七地。不增不减义者。谓于此</a><a name="0358b16" id="0358b16">中杂染减时而无有减。清净增时而无有</a><a name="0358b17" id="0358b17">增。相自在依止义者。谓此法界是相自在之</a><a name="0358b18" id="0358b18">所依止。于诸相中而得自在。名相自在。</a><a name="0358b19" id="0358b19">随所欲相即现前故。土自在依止义者。谓此</a><a name="0358b20" id="0358b20">法界是土自在之所依止。于所现土而得</a><a name="0358b21" id="0358b21">自在。名土自在。如欲令土成金等宝随</a><a name="0358b22" id="0358b22">意成故。若如是知得入八地。智自在依止</a><a name="0358b23" id="0358b23">义者。谓此法界无碍辩智自在所依。若如是</a><a name="0358b24" id="0358b24">知得入九地。业自在等依止义者。谓此法界</a><a name="0358b25" id="0358b25">是身等业自在所依。及陀罗尼三摩地门自</a><a name="0358b26" id="0358b26">在所依。若如是知得入十地。如是无明于</a><a name="0358b27" id="0358b27">声闻等非染污者。由彼不欲入诸地故。</a><a name="0358b28" id="0358b28">于初地中已能通达一切诸地。何故次第复</a><a name="0358b29" id="0358b29">立诸地。释此难者。虽初地中达一切地。然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310358a.htm'><img src='up.gif' border=0></a>
<a href='T310358c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>