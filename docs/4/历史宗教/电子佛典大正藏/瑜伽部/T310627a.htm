<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0627a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷7)</font> 业伴品第十六 <font face='Arial'>T31, p0627a</h2></font><hr>
<span class='old'>
</a><a name="0626c28" id="0626c28"><p>释曰。已说如来大教授。菩萨起业以方便为</a><a name="0626c29" id="0626c29">伴。今当说。偈曰</span><a name="0627a01" id="0627a01"><p class='lg'>　　譬如大地种　　　任持四种物</a><br><a name="0627a02" id="0627a02">　　如是三种业　　　建立一切善　</p></a><a name="0627a03" id="0627a03"><p>释曰。此偈显示菩萨集起业方便。譬如大地</a><a name="0627a04" id="0627a04">种任持四种物者。何谓四物。一者大海。二者</a><a name="0627a05" id="0627a05">诸山。三者草木。四者众生。是谓四物。如是三</a><a name="0627a06" id="0627a06">种业建立一切善者。海等四物譬一切善法。</a><a name="0627a07" id="0627a07">如是菩萨三业能聚集一切诸善。所谓檀等</a><a name="0627a08" id="0627a08">诸波罗蜜。及一切菩提分法。偈曰</a><a name="0627a09" id="0627a09"><p class='lg'>　　难行业能行　　　应形无量劫</a><br><a name="0627a10" id="0627a10">　　身口心自性　　　拔彼不退转　</p></a><a name="0627a11" id="0627a11"><p>释曰。此偈显示菩萨救他业方便。难行业能</a><a name="0627a12" id="0627a12">行应形无量劫者。何谓难行业。谓众生欲得</a><a name="0627a13" id="0627a13">小乘出离。菩萨于彼极生大苦。欲令彼转异</a><a name="0627a14" id="0627a14">乘心故。变种种形。于无量世界经无量劫数。</a><a name="0627a15" id="0627a15">而能久受勤苦作种种难行业。身口心自性</a><a name="0627a16" id="0627a16">拔彼不退转者。谓菩萨为拔彼故。虽复处处</a><a name="0627a17" id="0627a17">久受勤苦。三业自性终无退屈。偈曰</a><a name="0627a18" id="0627a18"><p class='lg'>　　如人怖四害　　　深防为自身</a><br><a name="0627a19" id="0627a19">　　菩萨畏二乘　　　护业亦如是　</p></a><a name="0627a20" id="0627a20"><p>释曰。此偈显示菩萨自护业方便。如人怖四</a><a name="0627a21" id="0627a21">害深防为自身者。何谓四害。一者毒物。二者</a><a name="0627a22" id="0627a22">兵仗。三者恶食。四者怨仇。是谓四害。深防者</a><a name="0627a23" id="0627a23">为利益自身故。菩萨畏二乘护业亦如是者。</a><a name="0627a24" id="0627a24">毒等四害譬二乘人诸业方便。菩萨怖畏此</a><a name="0627a25" id="0627a25">故。深自防护起二乘心。何以故。由断大乘种</a><a name="0627a26" id="0627a26">故。大乘善根未起令不起故。已起复令灭故。</a><a name="0627a27" id="0627a27">及与佛果作障碍故。偈曰</a><a name="0627a28" id="0627a28"><p class='lg'>　　作者业所作　　　三轮不分别</a><br><a name="0627a29" id="0627a29">　　得度净业海　　　功德无有边　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310626c.htm'><img src='up.gif' border=0></a>
<a href='T310627b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>