<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0357a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷7)</font> 彼入因果分第五 <font face='Arial'>T31, p0357a</h2></font><hr>
<span class='old'>
</a><a name="0356c28" id="0356c28">故能成熟有情。三种忍中。耐怨害忍。能忍</a><a name="0356c29" id="0356c29">受他所作怨害。勤修饶益有情事时。由此</span><a name="0357a01" id="0357a01">忍力遭生死苦而不退转。安受苦忍。能正</a><a name="0357a02" id="0357a02">忍受所遭众苦。由此忍力。于生死中虽受</a><a name="0357a03" id="0357a03">众苦而不退转。谛察法忍堪能审谛观察</a><a name="0357a04" id="0357a04">诸法。由此忍力。建立次前所说二忍。三精</a><a name="0357a05" id="0357a05">进中其体差别。即薄伽梵契经中说。有势有</a><a name="0357a06" id="0357a06">勤有勇坚猛。不舍善轭。彼经五句即是。此</a><a name="0357a07" id="0357a07">中三精进体之所解释。由被甲精进故。最</a><a name="0357a08" id="0357a08">初有势。由加行精进故。于加行时能有精</a><a name="0357a09" id="0357a09">勤。由无怯弱无退转无喜足精进故。如其</a><a name="0357a10" id="0357a10">次第于此后时有勇坚猛。不舍善轭故。</a><a name="0357a11" id="0357a11">由此三释彼五句。所以者何。或有最初为</a><a name="0357a12" id="0357a12">求无上正等菩提。虽有势力而加行时不</a><a name="0357a13" id="0357a13">能策励。故说有勤。虽复有勤心或怯弱。为</a><a name="0357a14" id="0357a14">对治彼故说有勇。由有勇故心无退屈。</a><a name="0357a15" id="0357a15">应知怯弱即是退屈。心虽无怯。逢生死苦</a><a name="0357a16" id="0357a16">心或退转。由此退失所求佛果。为对治彼</a><a name="0357a17" id="0357a17">立无退转。无转退者。即是坚猛故无退转。</a><a name="0357a18" id="0357a18">显示坚猛。由坚猛故逢苦不退。有虽逢</a><a name="0357a19" id="0357a19">苦能不退转。而得少善便生喜足。由此不</a><a name="0357a20" id="0357a20">证无上菩提。是故次须说无喜足。是不得</a><a name="0357a21" id="0357a21">少生喜足义。此即显示不舍善轭。由是义</a><a name="0357a22" id="0357a22">故说三精进。三静虑中。安住静虑者。由此</a><a name="0357a23" id="0357a23">能安现法乐住。引发静虑者。由此引发六</a><a name="0357a24" id="0357a24">种神通。成所作事静虑者。谓依此故成立所</a><a name="0357a25" id="0357a25">作利有情事。是故说名成所作事。由此义</a><a name="0357a26" id="0357a26">故静虑有三。安立慧体有三种中。其义易</a><a name="0357a27" id="0357a27">了</a><a name="0357a28" id="0357a28"><p>论曰。如是相摄。云何可见。由此能摄一切</a><a name="0357a29" id="0357a29">善法。是其相故。是随顺故。是等流故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310356c.htm'><img src='up.gif' border=0></a>
<a href='T310357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>