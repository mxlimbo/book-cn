<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0535b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷11)</font> 摄净义品第二之一 <font face='Arial'>T31, p0535b</h2></font><hr>
<span class='old'>
</a><a name="0535a28" id="0535a28">利安乐。便自思择。应当立论。是名第一论出</a><a name="0535a29" id="0535a29">离相</span><a name="0535b01" id="0535b01"><p>云何观察众会。谓立论者。应当观察现前众</a><a name="0535b02" id="0535b02">会。为有执着为无执耶。为有贤正为无有耶。</a><a name="0535b03" id="0535b03">为有善解为无解耶。如是观时。若知众会有</a><a name="0535b04" id="0535b04">所执着非无执着。唯不贤正无有贤正。唯不</a><a name="0535b05" id="0535b05">善解无善解者。便自思择。于是众中不应立</a><a name="0535b06" id="0535b06">论。若知众会无所执着非有执着。唯有贤正</a><a name="0535b07" id="0535b07">无不贤正。唯有善解无不解者便自思择。于</a><a name="0535b08" id="0535b08">是众中应当立论。是名第二论出离相</a><a name="0535b09" id="0535b09"><p>云何观察善不善。谓立论者。应自观察善与</a><a name="0535b10" id="0535b10">不善。我于论体论处论依论严论负论出离</a><a name="0535b11" id="0535b11">等。为善为不善耶。我为有力建立自论摧伏</a><a name="0535b12" id="0535b12">他论于彼负处解脱不耶。如是观时。若自了</a><a name="0535b13" id="0535b13">知我为不善非善解了我无力能非有力能。</a><a name="0535b14" id="0535b14">便自思择。与对论者不应立论。若自了知我</a><a name="0535b15" id="0535b15">善非不善有力非无力。便自思择与对论者</a><a name="0535b16" id="0535b16">应共立论。是名第三论出离相</a><a name="0535b17" id="0535b17"><p>论多所作法者。谓有三种。于所立论多所作</a><a name="0535b18" id="0535b18">法。一善自他宗。二无畏。三辩才。问如是三</a><a name="0535b19" id="0535b19">法。何故名为于所立论多有所作。答由善了</a><a name="0535b20" id="0535b20">达自他宗故。于一切法能起谈论。由无畏</a><a name="0535b21" id="0535b21">故。于一切众能起谈论。由辩才故。于诸问难</a><a name="0535b22" id="0535b22">能善酬答。是故此三名为于所立论多所作</a><a name="0535b23" id="0535b23">法</a><a name="0535b24" id="0535b24"><p class='juan'>
显扬圣教论卷第十一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310535a.htm'><img src='up.gif' border=0></a>
<a href='T310535c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>