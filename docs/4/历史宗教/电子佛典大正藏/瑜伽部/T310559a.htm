<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0559a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷16)</font> 成无性品第七 <font face='Arial'>T31, p0559a</h2></font><hr>
<span class='old'>
</a><a name="0558c28" id="0558c28">必有所依因故。非无实物假法成立。若异此</a><a name="0558c29" id="0558c29">者。无实物故假亦是无。即应破坏二法。二法坏</span><a name="0559a01" id="0559a01">故。杂染之法应不可得。由杂染法现可得故。</a><a name="0559a02" id="0559a02">当知必有依他起自性。复次此依他起自性</a><a name="0559a03" id="0559a03">有何相貌。颂曰</a><a name="0559a04" id="0559a04"><p class='lg'>　　相粗重为体　　　此更互缘生</a><br><a name="0559a05" id="0559a05">　　非自然是有　　　故说生无性　</p></a><a name="0559a06" id="0559a06"><p>论曰。此依他起自性以相及粗重为体。云何</a><a name="0559a07" id="0559a07">说为依他起。由此二种更互为缘而得生故。</a><a name="0559a08" id="0559a08">谓相为缘起于粗重。粗重为缘又能生相。若</a><a name="0559a09" id="0559a09">尔何故名生无性。谓缘力所生非自然有故。</a><a name="0559a10" id="0559a10">复次此依他起自性。为决定有为决定无。颂</a><a name="0559a11" id="0559a11">曰</a><a name="0559a12" id="0559a12"><p class='lg'>　　非决定有无　　　一切种皆许</a><br><a name="0559a13" id="0559a13">　　通假实二性　　　世俗说为有　</p></a><a name="0559a14" id="0559a14"><p>论曰。依他起自性非如施设决定是有。亦非</a><a name="0559a15" id="0559a15">一切决定是无。故一切种非有非无。然许一</a><a name="0559a16" id="0559a16">切种皆可言说。谓若有若无。亦有亦无。非有</a><a name="0559a17" id="0559a17">非无。问此依他起自性。为是实有为是假有。</a><a name="0559a18" id="0559a18">答应知此性通假实有。问为由世俗故有。为</a><a name="0559a19" id="0559a19">由胜义故有。答当知由世俗故说之为有。复</a><a name="0559a20" id="0559a20">次颂曰</a><a name="0559a21" id="0559a21"><p class='lg'>　　宣说我法用　　　皆名为世俗</a><br><a name="0559a22" id="0559a22">　　当知胜义谛　　　谓七种真如　</p></a><a name="0559a23" id="0559a23"><p>论曰。世俗谛者。当知宣说我法作用已。如摄</a><a name="0559a24" id="0559a24">净义品中说。胜义谛者。谓七种真如。已如摄</a><a name="0559a25" id="0559a25">事品中说。复次颂曰</a><a name="0559a26" id="0559a26"><p class='lg'>　　圆成实自性　　　二最胜智义</a><br><a name="0559a27" id="0559a27">　　无有诸戏论　　　远离一异性　</p></a><a name="0559a28" id="0559a28"><p>论曰。此胜义谛。当知即是圆成实自性。问何</a><a name="0559a29" id="0559a29">因缘故七种真如名胜义谛。答由是二最胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310558c.htm'><img src='up.gif' border=0></a>
<a href='T310559b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>