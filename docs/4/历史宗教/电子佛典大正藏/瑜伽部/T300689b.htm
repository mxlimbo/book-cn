<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0689b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷70)</font> 摄决择分 摄决择分中声闻地之一 <font face='Arial'>T30, p0689b</h2></font><hr>
<span class='old'>
</a><a name="0689a28" id="0689a28">法得生起故摄受任持</a><a name="0689a29" id="0689a29"><p>云何苾刍解脱随烦恼。谓解脱五种随烦恼</span><a name="0689b01" id="0689b01">故。何等为五。一思慕居家。二毁犯禁戒。三</a><a name="0689b02" id="0689b02">忆先所受分别俱行不正作意。四耽着未来</a><a name="0689b03" id="0689b03">所有境界发起贪忧。五于法悭吝。若诸愚</a><a name="0689b04" id="0689b04">夫于四大种造色自相不如实知。谓之为</a><a name="0689b05" id="0689b05">己父母妻子乃至朋友。宰官亲属及兄弟等。</a><a name="0689b06" id="0689b06">于唯形色谓戏笑等。于唯身语所有动作</a><a name="0689b07" id="0689b07">起有情想俱行作意。由此因缘起邪分别</a><a name="0689b08" id="0689b08">妄计。为我父母妻子乃至朋友。宰官亲属及</a><a name="0689b09" id="0689b09">兄弟等。由此分别妄计因缘。发生种种居家</a><a name="0689b10" id="0689b10">思慕。诸有智者了知唯有诸色自相无有</a><a name="0689b11" id="0689b11">情想故。能解脱初随烦恼。所以者何。从久</a><a name="0689b12" id="0689b12">远来由见种种各别色形建立安布。或时</a><a name="0689b13" id="0689b13">与他而共集会。如是见已便谓为我父母妻</a><a name="0689b14" id="0689b14">子广说。乃至是我朋友宰官亲属。或谓为他。</a><a name="0689b15" id="0689b15">非生无色诸有情类有如是事。又诸愚夫</a><a name="0689b16" id="0689b16">不如实知愚夫之相及智者相。由不如实</a><a name="0689b17" id="0689b17">知故。恶思所思恶说所说恶作所作。凡</a><a name="0689b18" id="0689b18">所现行身语意业皆不清净。亦无清净尸罗</a><a name="0689b19" id="0689b19">正命。诸有智者如实知故。当知一切与彼</a><a name="0689b20" id="0689b20">相违。故能解脱第二随烦恼。又诸愚夫于非</a><a name="0689b21" id="0689b21">如理不能如实知非如理。于其如理不</a><a name="0689b22" id="0689b22">能如实知是如理。于先所受随顺欲贪</a><a name="0689b23" id="0689b23">可意诸法。不正作意起欲寻思。坚着不舍不</a><a name="0689b24" id="0689b24">弃不吐。于随顺恚不可意法起恚寻思。</a><a name="0689b25" id="0689b25">于随顺害不可意法起害寻思。余如前说。</a><a name="0689b26" id="0689b26">诸有智者于其如理能如实知此是如理。</a><a name="0689b27" id="0689b27">于非如理能如实知此非如理。于先所受</a><a name="0689b28" id="0689b28">如前所说差别诸法。或不追忆或正思惟</a><a name="0689b29" id="0689b29">或不失念。于彼所缘不起欲寻乃至害寻。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300689a.htm'><img src='up.gif' border=0></a>
<a href='T300689c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>