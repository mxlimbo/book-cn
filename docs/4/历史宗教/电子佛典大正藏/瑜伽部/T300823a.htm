<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0823a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷92)</font> 摄事分 1契经事 <font face='Arial'>T30, p0823a</h2></font><hr>
<span class='old'>
</a><a name="0822c28" id="0822c28">妙行。若于六处由一切门皆被诽毁。是名</a><a name="0822c29" id="0822c29">现法所有过患。由是因缘。堕于恶趣。是名</span><a name="0823a01" id="0823a01">当来所有过患。此中为他所诽毁者。谓为</a><a name="0823a02" id="0823a02">外道及余世间有聪敏者。闻其鄙恶名称声</a><a name="0823a03" id="0823a03">颂。咸共诽毁。当知其余即如所说。又此中</a><a name="0823a04" id="0823a04">言修念住者。谓念觉分创始发起。在异生</a><a name="0823a05" id="0823a05">地。数修习者。在有学地。修圆满者。在无学</a><a name="0823a06" id="0823a06">地。修习觉分未得断界。于其断界正希求</a><a name="0823a07" id="0823a07">时。名依远离。未得无欲界。于无欲界正</a><a name="0823a08" id="0823a08">希求时。名依离欲。未得灭界于其灭界</a><a name="0823a09" id="0823a09">正希求时。名依于灭。弃舍下劣修觉分</a><a name="0823a10" id="0823a10">故。回向胜妙修觉分故。名弃舍回向。又诸</a><a name="0823a11" id="0823a11">苾刍守护诸根有惭有愧。由是因缘。耻于</a><a name="0823a12" id="0823a12">恶行。修习妙行。修妙行故。无有变悔。无</a><a name="0823a13" id="0823a13">变悔故。发生欢喜。此为先故心得正定。心</a><a name="0823a14" id="0823a14">正定故。能见如实。见如实故。明及解脱皆悉</a><a name="0823a15" id="0823a15">圆满。当知是名修行次第</b></a><a name="0823a16" id="0823a16"><p>复次有一沙门若婆罗门。自既不能善修</a><a name="0823a17" id="0823a17">诸根。而不如理为他施设善修根法。见唯</a><a name="0823a18" id="0823a18">弃背所有境界。名护诸根。然其自于诸弟</a><a name="0823a19" id="0823a19">子众深生染着。一分起爱。一分生憎。谓于</a><a name="0823a20" id="0823a20">其教顺逆因缘适不适意常现行故。于此微</a><a name="0823a21" id="0823a21">细自己杂染。不能以慧如实悟入。而谓自</a><a name="0823a22" id="0823a22">能善修诸根起增上慢。诸有随顺如是见</a><a name="0823a23" id="0823a23">者。彼虽令根离诸境界。独处空闲。而缘</a><a name="0823a24" id="0823a24">彼境发起种种寻思杂染。然无智慧而自</a><a name="0823a25" id="0823a25">悟入。是亦不名善修诸根。又亦不为善修</a><a name="0823a26" id="0823a26">根故。勤修正行。但信他言起邪胜解及以</a><a name="0823a27" id="0823a27">邪慢。诸佛如来。为诸弟子如理施设烦恼</a><a name="0823a28" id="0823a28">断故。名善修根。非唯一向背诸境界。又诸</a><a name="0823a29" id="0823a29">如来于其三种不共念住。善住其心故。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300822c.htm'><img src='up.gif' border=0></a>
<a href='T300823b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>