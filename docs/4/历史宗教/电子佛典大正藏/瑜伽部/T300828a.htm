<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0828a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷93)</font> 摄事分 1契经事 <font face='Arial'>T30, p0828a</h2></font><hr>
<span class='old'>
</a><a name="0827c28" id="0827c28">界受化生者。于初生时诸根圆满。与余差</a><a name="0827c29" id="0827c29">别。在无色界。诸有情类识。依于名及色种</span><a name="0828a01" id="0828a01">子。名及色种依识而转。由彼识中有色种</a><a name="0828a02" id="0828a02">故。色虽间断后当更生。如是名为此中差</a><a name="0828a03" id="0828a03">别。由福业故。生于欲界人天两趣。由罪业</a><a name="0828a04" id="0828a04">故。生恶趣中。由不动业。生色无色。云何名</a><a name="0828a05" id="0828a05">为从其中际后际缘起诸行得生。云何不</a><a name="0828a06" id="0828a06">生。由不生故证得清净。谓彼如是于中</a><a name="0828a07" id="0828a07">际。生补特伽罗。领受先业所得二果。一者</a><a name="0828a08" id="0828a08">领受内异熟果。二者领受境界所生受增上</a><a name="0828a09" id="0828a09">果。彼由听闻不正法故。或由先世串习力</a><a name="0828a10" id="0828a10">故。于二种果发起愚痴。彼由于内异熟果</a><a name="0828a11" id="0828a11">中有愚痴故。不能如实了知当来后有生</a><a name="0828a12" id="0828a12">苦。由此前际后际无明增上力故。如前造</a><a name="0828a13" id="0828a13">作增长诸行。由此新业。熏变识故。于现法</a><a name="0828a14" id="0828a14">中随业而行。如是无明以为缘故。诸行得</a><a name="0828a15" id="0828a15">生。行为缘故。令识转变。当知此识于现法</a><a name="0828a16" id="0828a16">中但是因性。摄受当生诸识果故。约就一</a><a name="0828a17" id="0828a17">切相续为名。说六识身。又即此识当来后</a><a name="0828a18" id="0828a18">有名色种子之所随逐。名色种子。复为当来</a><a name="0828a19" id="0828a19">后有六处种子随逐。六处种子。复为当来</a><a name="0828a20" id="0828a20">后有诸触种子随逐。此触种子。复为当来后</a><a name="0828a21" id="0828a21">有诸受种子随逐。当知是名于其中际后</a><a name="0828a22" id="0828a22">有引因。由识为先受为最后。遍能牵引诸</a><a name="0828a23" id="0828a23">自体故。如是由先异熟果愚。引后有已。复</a><a name="0828a24" id="0828a24">由第二境界所生增上果愚。缘境界受发</a><a name="0828a25" id="0828a25">生贪爱。由此爱故。或求诸欲。或求诸有。又</a><a name="0828a26" id="0828a26">取欲取。或取见戒禁我语取。取诸取已。</a><a name="0828a27" id="0828a27">爱取和合润先引因转。名为有。是当生起</a><a name="0828a28" id="0828a28">因所摄故。此有无间既命终已。如其引因所</a><a name="0828a29" id="0828a29">引。诸行识为最初。受为最后。或渐次生。或<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300827c.htm'><img src='up.gif' border=0></a>
<a href='T300828b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>