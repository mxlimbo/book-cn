<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1617 三无性论 0874c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1617 三无性论</font> <font face='Arial'>(卷2)</font> <font face='Arial'>T31, p0874c</h2></font><hr>
<span class='old'>
</a><a name="0874b28" id="0874b28">执灭已方立净品</a><a name="0874b29" id="0874b29"><p>答曰。于依他性中执我。是分别性之所熏习。</span><a name="0874c01" id="0874c01">名不净品。若于依他中。修真实性之所熏习。</a><a name="0874c02" id="0874c02">名为净品。若说不净品谓有流界。若说净品</a><a name="0874c03" id="0874c03">谓无流界。此无流界以转依为体也。此转依</a><a name="0874c04" id="0874c04">不可思惟。复有二种。言转依者。约位有五种。</a><a name="0874c05" id="0874c05">一者一分转依。谓二乘人依我见我爱灭故。</a><a name="0874c06" id="0874c06">无流相续异于凡夫。所以名转回转。异前凡</a><a name="0874c07" id="0874c07">夫所依有流也。二者具分转依。谓初地菩萨</a><a name="0874c08" id="0874c08">具得人法两空也。三者有动转依。谓七地已</a><a name="0874c09" id="0874c09">还有出入观故名之为动。四者有用转依。谓</a><a name="0874c10" id="0874c10">十地已还事未办故。不舍功用故名有用。五</a><a name="0874c11" id="0874c11">者究竟转依。谓如来地至得圆满故名究竟。</a><a name="0874c12" id="0874c12">是名转依也。言不可思惟者。自有四种。一者</a><a name="0874c13" id="0874c13">成就不可思惟。谓一切惑一切苦不能违害。</a><a name="0874c14" id="0874c14">一向清净常住无变故。名成就也。二者自性</a><a name="0874c15" id="0874c15">不可思惟。谓此转依即色为自性。离色为自</a><a name="0874c16" id="0874c16">性。皆不可思惟。如是乃至识及六入四大三</a><a name="0874c17" id="0874c17">界六道十方等。若即若离皆不可思惟。如佛</a><a name="0874c18" id="0874c18">性中广解。三者寂静不可思惟。谓此转依于</a><a name="0874c19" id="0874c19">乐住中不可思惟。于静住中不可思惟。如是</a><a name="0874c20" id="0874c20">乃至有心住无心住圣住天住梵住佛住等</a><a name="0874c21" id="0874c21">皆不可思惟也。四者功德不可思惟。谓此转</a><a name="0874c22" id="0874c22">依略说如来功德有六种。一圆满。二无垢。三</a><a name="0874c23" id="0874c23">无动。四无等。五利他为事。六胜能</a><a name="0874c24" id="0874c24"><p>释曰。八住中。一乐住者。谓三禅以还也。二静</a><a name="0874c25" id="0874c25">住者。四禅以上也。三有心住者。谓有心定也。</a><a name="0874c26" id="0874c26">四无心住者。谓无想定及灭尽定也。五圣住</a><a name="0874c27" id="0874c27">者。谓一切无流观也。六天住者。谓初禅至非</a><a name="0874c28" id="0874c28">想也。七梵住者。梵言无量。谓四无量定也。八</a><a name="0874c29" id="0874c29">佛住者。谓佛不住生死不住涅槃。住无住处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310874b.htm'><img src='up.gif' border=0></a>
<a href='T310875a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>