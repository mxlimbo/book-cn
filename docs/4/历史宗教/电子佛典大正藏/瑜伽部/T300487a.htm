<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0487a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷36)</font> 15菩萨地 <font face='Arial'>T30, p0487a</h2></font><hr>
<span class='old'>
</a><a name="0486c28" id="0486c28">或谓眼耳鼻舌身意。或复谓为地水火风。</a><a name="0486c29" id="0486c29">或谓色声香味触法。或谓为善不善无记。</span><a name="0487a01" id="0487a01">或谓生灭。或谓缘生。或谓过去未来现</a><a name="0487a02" id="0487a02">在。或谓有为或谓无为。或谓此世或</a><a name="0487a03" id="0487a03">谓他世。或谓日月。或复谓为所见所闻</a><a name="0487a04" id="0487a04">所觉所知。所求所得意随寻伺。最后乃</a><a name="0487a05" id="0487a05">至或谓涅槃。如是等类是诸世间共了诸</a><a name="0487a06" id="0487a06">法假说自性。是名为有。言非有者。谓即诸</a><a name="0487a07" id="0487a07">色假说自性。乃至涅槃假说自性。无事无</a><a name="0487a08" id="0487a08">相假说所依。一切都无假立言说。依彼转</a><a name="0487a09" id="0487a09">者皆无所有。是名非有。先所说有今说非</a><a name="0487a10" id="0487a10">有。有及非有二俱远离法相所摄真实性事。</a><a name="0487a11" id="0487a11">是名无二。由无二故说名中道。远离二</a><a name="0487a12" id="0487a12">边亦名无上。佛世尊智于此真实已善清</a><a name="0487a13" id="0487a13">净。诸菩萨智于此真实学道所显。又即此</a><a name="0487a14" id="0487a14">慧是诸菩萨能得无上正等菩提广大方便。</a><a name="0487a15" id="0487a15">何以故。以诸菩萨处于生死。彼彼生中修</a><a name="0487a16" id="0487a16">空胜解。善能成熟一切佛法及诸有情。又</a><a name="0487a17" id="0487a17">能如实了知生死。不于生死以无常等行</a><a name="0487a18" id="0487a18">深心厌离。若诸菩萨不能如实了知生死。</a><a name="0487a19" id="0487a19">则不能于贪嗔痴等一切烦恼深心弃舍。</a><a name="0487a20" id="0487a20">不能弃舍诸烦恼故。便杂染心受诸生死。</a><a name="0487a21" id="0487a21">由杂染心受生死故。不能成熟一切佛法</a><a name="0487a22" id="0487a22">及诸有情。若诸菩萨于其生死以无常等</a><a name="0487a23" id="0487a23">行深心厌离。是则速疾入般涅槃。彼若速疾</a><a name="0487a24" id="0487a24">入般涅槃。尚不能成熟一切佛法及诸有</a><a name="0487a25" id="0487a25">情。况能证无上正等菩提。又诸菩萨由习</a><a name="0487a26" id="0487a26">如是空胜解故。则于涅槃不深怖畏。亦于</a><a name="0487a27" id="0487a27">涅槃不多愿乐。若诸菩萨深怖涅槃。即便</a><a name="0487a28" id="0487a28">于彼涅槃资粮不能圆满。由于涅槃深怖</a><a name="0487a29" id="0487a29">畏故不见涅槃胜利功德。由不见故便于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300486c.htm'><img src='up.gif' border=0></a>
<a href='T300487b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>