<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1590 唯识二十论 0074c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1590 唯识二十论</font> <font face='Arial'>(卷1)</font> <font face='Arial'>T31, p0074c</h2></font><hr>
<span class='old'>
</a><a name="0074b28" id="0074b28">意识了名之差别。此中说心意兼心所。唯遮</a><a name="0074b29" id="0074b29">外境不遣相应。内识生时似外境现。如有眩</span><a name="0074c01" id="0074c01">翳见发蝇等。此中都无少分实义。即于此义</a><a name="0074c02" id="0074c02">有设难言。颂曰</a><a name="0074c03" id="0074c03"><p class='lg'>　　若识无实境　　　则处时决定</a><br><a name="0074c04" id="0074c04">　　相续不决定　　　作用不应成　</p></a><a name="0074c05" id="0074c05"><p>论曰。此说何义。若离识实有色等外法。色等</a><a name="0074c06" id="0074c06">识生不缘色等。何因此识有处得生非一切</a><a name="0074c07" id="0074c07">处。何故此处有时识起非一切时。同一处时</a><a name="0074c08" id="0074c08">有多相续。何不决定随一识生。如眩翳人见</a><a name="0074c09" id="0074c09">发蝇等。非无眩翳有此识生。复有何因。</a><a name="0074c10" id="0074c10">诸眩翳者所见发等无发等用。梦中所得饮</a><a name="0074c11" id="0074c11">食刀杖毒药衣等无饮等用。寻香城等无城</a><a name="0074c12" id="0074c12">等用。余发等物其用非无。若实同无色等外</a><a name="0074c13" id="0074c13">境。唯有内识。似外境生。定处定时不定相续</a><a name="0074c14" id="0074c14">有作用物皆不应成。非皆不成。颂曰</a><a name="0074c15" id="0074c15"><p class='lg'>　　处时定如梦　　　身不定如鬼</a><br><a name="0074c16" id="0074c16">　　同见脓河等　　　如梦损有用　</p></a><a name="0074c17" id="0074c17"><p>论曰。如梦意说如梦所见。谓如梦中虽无实</a><a name="0074c18" id="0074c18">境。而或有处见有村园男女等物非一切处。</a><a name="0074c19" id="0074c19">即于是处或时见有彼村园等非一切时。由</a><a name="0074c20" id="0074c20">此虽无离识实境。而处时定非不得成。说如</a><a name="0074c21" id="0074c21">鬼言。显如饿鬼。河中脓满故名脓河。如说</a><a name="0074c22" id="0074c22">酥瓶其中酥满。谓如饿鬼同业异熟。多身</a><a name="0074c23" id="0074c23">共集皆见脓河。非于此中定唯一见。等言显</a><a name="0074c24" id="0074c24">示或见粪等。及见有情执持刀杖遮捍守护</a><a name="0074c25" id="0074c25">不令得食。由此虽无离识实境。而多相续不</a><a name="0074c26" id="0074c26">定义成。又如梦中境虽无实而有损失精血</a><a name="0074c27" id="0074c27">等用。由此虽无离识实境。而有虚妄作用义</a><a name="0074c28" id="0074c28">成。如是且依别别譬喻。显处定等四义得成。</a><a name="0074c29" id="0074c29">复次颂曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310074b.htm'><img src='up.gif' border=0></a>
<a href='T310075a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>