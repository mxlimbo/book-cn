<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0355a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷7)</font> 彼入因果分第五 <font face='Arial'>T31, p0355a</h2></font><hr>
<span class='old'>
</a><a name="0354c28" id="0354c28">当显示。希求胜解净故意乐清净者。欲及胜</a><a name="0354c29" id="0354c29">解俱清净故意乐清净。应知此中欲名希求。</span><a name="0355a01" id="0355a01">信名胜解。意乐瑞相。次当显示。前及此法</a><a name="0355a02" id="0355a02">流皆得见诸佛者。前谓意乐清净位前。此</a><a name="0355a03" id="0355a03">谓意乐清净位中。皆得见佛是其瑞相。言</a><a name="0355a04" id="0355a04">法流。谓定位中。意乐胜利。次当显示。了知</a><a name="0355a05" id="0355a05">菩提近以无难得故者。谓此位中见菩提近</a><a name="0355a06" id="0355a06">得。彼能得胜方便故。得不为难。此三颂中</a><a name="0355a07" id="0355a07">显示清净增上意乐。有如是资粮。如是堪</a><a name="0355a08" id="0355a08">忍。如是所缘。如是作意。如是自体。如是瑞</a><a name="0355a09" id="0355a09">相。如是胜利。由此三颂。成立清净增上意</a><a name="0355a10" id="0355a10">乐所有体相</a><a name="0355a11" id="0355a11"><p>论曰。何因缘故波罗蜜多唯有六数。成立对</a><a name="0355a12" id="0355a12">治所治障故。证诸佛法所依处故。随顺成</a><a name="0355a13" id="0355a13">熟诸有情故。为欲对治不发趣因故。立施</a><a name="0355a14" id="0355a14">戒波罗蜜多。不发趣因。谓着财位。及着室</a><a name="0355a15" id="0355a15">家。为欲对治虽已发趣复退还因故。立忍</a><a name="0355a16" id="0355a16">进波罗蜜多。退还因者。谓处生死。式慵犯</a><a name="0355a17" id="0355a17">所生众苦。及于长时善品加行所生疲怠。为</a><a name="0355a18" id="0355a18">欲对治虽已发趣不复退还而失坏因故。</a><a name="0355a19" id="0355a19">立定慧波罗蜜多。失坏因者。谓诸散动及邪</a><a name="0355a20" id="0355a20">恶慧。如是成立对治所治障故。唯立六数。</a><a name="0355a21" id="0355a21">又前四波罗蜜多是不散动因。次一波罗蜜</a><a name="0355a22" id="0355a22">多不散动成就。此不散动为依止故。如实</a><a name="0355a23" id="0355a23">等觉诸法真义。便能证得一切佛法。如是</a><a name="0355a24" id="0355a24">证诸佛法所依处故唯立六数。由施波罗</a><a name="0355a25" id="0355a25">蜜多故。于诸有情能正摄受。由戒波罗蜜</a><a name="0355a26" id="0355a26">多故。于诸有情能不毁害。由忍波罗蜜多</a><a name="0355a27" id="0355a27">故。虽遭毁害而能忍受。由精进波罗蜜多</a><a name="0355a28" id="0355a28">故。能助经营彼所应作。即由如是摄利因</a><a name="0355a29" id="0355a29">缘。令诸有情于成熟事有所堪任。从此已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310354c.htm'><img src='up.gif' border=0></a>
<a href='T310355b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>