<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1617 三无性论 0872b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1617 三无性论</font> <font face='Arial'>(卷1)</font> <font face='Arial'>T31, p0872b</h2></font><hr>
<span class='old'>
</a><a name="0872a28" id="0872a28">谛。例苦亦三。一集类。谓六种贪爱。依六尘所</a><a name="0872a29" id="0872a29">起。能令生死相续不出此类。二集谛者。谓不</span><a name="0872b01" id="0872b01">颠倒知。此六贪爱决定能令诸有相续。真实</a><a name="0872b02" id="0872b02">无倒名为集谛。三集圣谛者。谓集一味不异</a><a name="0872b03" id="0872b03">于前四谛。同以三解脱门为一味故。六清净</a><a name="0872b04" id="0872b04">如如者。所谓灭谛亦有三种。一灭类者。谓四</a><a name="0872b05" id="0872b05">沙门果。即是见思两惑灭尽不生。是其类也。</a><a name="0872b06" id="0872b06">二灭谛者。谓不颠倒。此灭类决定寂静。是其</a><a name="0872b07" id="0872b07">谛义。三灭圣谛者。谓灭一味亦不异前。七正</a><a name="0872b08" id="0872b08">行如如者所谓道谛。亦有三种。一道类者。谓</a><a name="0872b09" id="0872b09">八圣道分。是其类也。二道谛者。谓不颠倒。此</a><a name="0872b10" id="0872b10">八决定能出离集。是其谛义。三道圣谛者。</a><a name="0872b11" id="0872b11">谓道一味亦不异前也。复次依止如如者所</a><a name="0872b12" id="0872b12">谓苦谛。苦谛者。所谓行苦。以无常故。无常有</a><a name="0872b13" id="0872b13">三义。一无有无常。谓苦分别性永无所有。此</a><a name="0872b14" id="0872b14">无所有是无常义。真实有此无所有名真如</a><a name="0872b15" id="0872b15">如。若以前无后无为无常者。此乃俗谛。不颠</a><a name="0872b16" id="0872b16">倒名为如如。非真如如也。二生灭无常。谓苦</a><a name="0872b17" id="0872b17">依他性。此依他性既非实有亦非实无。异真</a><a name="0872b18" id="0872b18">实性故非实有。异分别性故非实无。非实有</a><a name="0872b19" id="0872b19">故是灭。非实无故是生。如此生灭是无常义。</a><a name="0872b20" id="0872b20">而生非实生灭非实灭。是真如如。三离不</a><a name="0872b21" id="0872b21">离无常。谓苦真实性。此性道前未离垢。道</a><a name="0872b22" id="0872b22">后则离垢。约位不定故说无常。体不变异</a><a name="0872b23" id="0872b23">名为如如。复次邪行如如者。所谓集谛。集</a><a name="0872b24" id="0872b24">谛者。谓真似两集。真集者。谓诸烦恼能令五</a><a name="0872b25" id="0872b25">阴相续是有。似集者。谓诸业能得诸道差别。</a><a name="0872b26" id="0872b26">集有三种。一熏习集。谓分别性类惑能熏起</a><a name="0872b27" id="0872b27">集。何以故。由分别类惑能作集家因。二</a><a name="0872b28" id="0872b28">发起集。谓烦恼及业。何以故。由此生起成</a><a name="0872b29" id="0872b29">故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310872a.htm'><img src='up.gif' border=0></a>
<a href='T310872c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>