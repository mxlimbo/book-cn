<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0362c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷16)</font> 11思所成地 <font face='Arial'>T30, p0362c</h2></font><hr>
<span class='old'>
</a><a name="0362b28" id="0362b28">皆是假有。是名假相有法。</b><p>何等名为因相</a><a name="0362b29" id="0362b29">有法。当知此因略有五种。一可爱因。二</span><a name="0362c01" id="0362c01">不可爱因。三长养因。四流转因。五还灭因。可</a><a name="0362c02" id="0362c02">爱因者。谓善有漏法。不可爱因者。谓不善法。</a><a name="0362c03" id="0362c03">长养因者。谓前前所生善不善无记法。修习</a><a name="0362c04" id="0362c04">善修习。多修习故。能令后后所生善不善无</a><a name="0362c05" id="0362c05">记法展转增胜。名长养因。流转因者。谓由</a><a name="0362c06" id="0362c06">此种子。由此薰习。由此助伴。彼法流转。此</a><a name="0362c07" id="0362c07">于彼法名流转因。还灭因者。谓诸行还灭。</a><a name="0362c08" id="0362c08">杂染还灭。所有一切能寂静道。能般涅槃。能</a><a name="0362c09" id="0362c09">趣菩提。及彼资粮。并其方便能生能办。名</a><a name="0362c10" id="0362c10">还灭因。如是总名因相有法。若广分别。如</a><a name="0362c11" id="0362c11">思因果中。应知其相。</b><p>何等名为果相有法。</a><a name="0362c12" id="0362c12">谓从彼五因。若生若得。若成若办若转。当</a><a name="0362c13" id="0362c13">知。是名果相有法</b></a><a name="0362c14" id="0362c14"><p>何等名为所观无法。当知。此相亦有五种。</a><a name="0362c15" id="0362c15">一未生无。二已灭无。三互相无。四胜义无。五</a><a name="0362c16" id="0362c16">毕竟无。未生无者。谓未来诸行。已灭无者。谓</a><a name="0362c17" id="0362c17">过去诸行。互相无者。谓诸余法由所余相。若</a><a name="0362c18" id="0362c18">远离性。若非有性。或所余法与诸余法不和</a><a name="0362c19" id="0362c19">合性。胜义无者。谓由世俗言说自性。假设</a><a name="0362c20" id="0362c20">言论所安立性。毕竟无者。谓石女儿等。毕</a><a name="0362c21" id="0362c21">竟无类。</b></b><p>复有五种有性五种无性。何等名为</a><a name="0362c22" id="0362c22">五种有性。一圆成实相有性。二依他起相有</a><a name="0362c23" id="0362c23">性。三遍计所执相有性。四差别相有性。五不</a><a name="0362c24" id="0362c24">可说相有性。此中初是胜义相。第二是缘生</a><a name="0362c25" id="0362c25">相相。第三是假施设相。第四是不二相。生相</a><a name="0362c26" id="0362c26">老相。住相无常相。苦相空相。无我相事相。所</a><a name="0362c27" id="0362c27">识相所取相。净妙等相。饶益等相。言说相相。</a><a name="0362c28" id="0362c28">邪行等相相。如是等相。应知名差别相。第</a><a name="0362c29" id="0362c29">五由四种不可说故名不可说相。一无故不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300362b.htm'><img src='up.gif' border=0></a>
<a href='T300363a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>