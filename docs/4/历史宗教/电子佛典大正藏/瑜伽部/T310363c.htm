<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0363c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷8)</font> 增上心学分第八 <font face='Arial'>T31, p0363c</h2></font><hr>
<span class='old'>
</a><a name="0363b28" id="0363b28">国土。诸佛法故。应知亦是菩萨等持作业差</a><a name="0363b29" id="0363b29">别</span><a name="0363c01" id="0363c01"><p>释曰。前所未说作业差别。今于此中。复显</a><a name="0363c02" id="0363c02">菩萨等持作业。谓诸菩萨依三摩地。能修一</a><a name="0363c03" id="0363c03">切波罗蜜多。又依此定能善成熟一切有情。</a><a name="0363c04" id="0363c04">发神通等种种方便。引诸有情入正法故。</a><a name="0363c05" id="0363c05">又由此力能善清净一切佛土。心得自在。</a><a name="0363c06" id="0363c06">随欲能成金银等宝诸佛土故。又由此力</a><a name="0363c07" id="0363c07">能正修集一切佛法。是三摩地作业差别</a><a name="0363c08" id="0363c08"><p><b>　　<A NAME="n244"></A>摄大乘论释增上慧学分第九之一</b></a><a name="0363c09" id="0363c09"><p>论曰。如是已说增上心殊胜。增上慧殊胜云</a><a name="0363c10" id="0363c10">何可见。谓无分别智。若自性若所依。若因缘</a><a name="0363c11" id="0363c11">若所缘。若行相若任持若助伴。若异熟若等</a><a name="0363c12" id="0363c12">流。若出离若至究竟。若加行无分别后得胜</a><a name="0363c13" id="0363c13">利。若差别若无分别后得譬喻。若无功用作</a><a name="0363c14" id="0363c14">事若甚深。应知无分别智名增上慧殊胜</a><a name="0363c15" id="0363c15"><p>释曰。今正至说增上慧时。此中意说。无分</a><a name="0363c16" id="0363c16">别智名增上慧。此复三种。一加行无分别智。</a><a name="0363c17" id="0363c17">谓寻思慧。二根本无分别智。谓正证慧。三后</a><a name="0363c18" id="0363c18">得无分别智。谓起用慧。此中悕求慧。是第一</a><a name="0363c19" id="0363c19">增上慧。内证慧是第二增上慧。摄持慧是第</a><a name="0363c20" id="0363c20">三增上慧。今且成立无分别智。由唯此智</a><a name="0363c21" id="0363c21">通因果故。其寻思智是此智因。其后得智是</a><a name="0363c22" id="0363c22">此智果。所以成此兼成余二</a><a name="0363c23" id="0363c23"><p>论曰。此中无分别智。离五种相以为自性。</a><a name="0363c24" id="0363c24">一离无作意故。二离过有寻有伺地故。三</a><a name="0363c25" id="0363c25">离想受灭寂静故。四离色自性故。五离于</a><a name="0363c26" id="0363c26">真义异计度故。离此五相。应知是名无分</a><a name="0363c27" id="0363c27">别智</a><a name="0363c28" id="0363c28"><p>释曰。且应先说无分别智所有自性。此中体</a><a name="0363c29" id="0363c29">相。说名自性。谓诸菩萨无分别智。离五种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310363b.htm'><img src='up.gif' border=0></a>
<a href='T310364a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>