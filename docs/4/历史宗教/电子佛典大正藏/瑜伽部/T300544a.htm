<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0544a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷45)</font> 15菩萨地 <font face='Arial'>T30, p0544a</h2></font><hr>
<span class='old'>
</a><a name="0543c28" id="0543c28">中诸声闻众。精勤修学及圆满证</a><a name="0543c29" id="0543c29"><p class='juan'>
瑜伽师地论卷第四十五</p>
</span><a name="0544a01" id="0544a01"></a><a name="0544a02" id="0544a02"><p class='juan'>
瑜伽师地论卷第四十六</a><a name="0544a03" id="0544a03"></a><a name="0544a04" id="0544a04"><p><span class='byline'>　　　　弥勒菩萨说</span><br></a><a name="0544a05" id="0544a05"><p><span class='byline'>　　　　三藏法师玄奘奉　诏译</span><br></a><a name="0544a06" id="0544a06"><p><b>　　<A NAME="n326"></A>本地分中菩萨地第十五初持瑜伽处</a><a name="0544a07" id="0544a07">菩提分品第十七之三</b></p>
</b></a><a name="0544a08" id="0544a08"><p>复有四种法嗢拖南。诸佛菩萨欲令有情</a><a name="0544a09" id="0544a09">清净故说。何等为四。一切诸行皆是无常。是</a><a name="0544a10" id="0544a10">名第一法嗢拖南。一切诸行皆悉是苦。是名</a><a name="0544a11" id="0544a11">第二法嗢拖南。一切诸法皆无有我。是名</a><a name="0544a12" id="0544a12">第三法嗢拖南。涅槃寂静。是名第四法嗢拖</a><a name="0544a13" id="0544a13">南。诸佛菩萨多为有情宣说如是法相应</a><a name="0544a14" id="0544a14">义。是故说名法嗢拖南。又从曩昔其心寂</a><a name="0544a15" id="0544a15">静诸牟尼尊。于一切时展转宣说。是故说</a><a name="0544a16" id="0544a16">此名嗢拖南。又此行迹能趣大生。亦复能</a><a name="0544a17" id="0544a17">趣出第一有。是故说此名嗢拖南</a><a name="0544a18" id="0544a18"><p>云何菩萨等随观察一切诸行皆是无常。谓</a><a name="0544a19" id="0544a19">诸菩萨观一切行言说自性于一切时常无</a><a name="0544a20" id="0544a20">所有。如是诸行常不可得。故名无常。又即</a><a name="0544a21" id="0544a21">观彼离言说事。由不了知彼真实故。无知</a><a name="0544a22" id="0544a22">为因生灭可得。如是诸行离言自性有生</a><a name="0544a23" id="0544a23">有灭。故名无常。又诸菩萨观过去行已生已</a><a name="0544a24" id="0544a24">灭。由彼诸行无因可得亦无自性。是故观</a><a name="0544a25" id="0544a25">彼因性自性皆无所有。观现在行已生未灭。</a><a name="0544a26" id="0544a26">由彼诸行因不可得已与果故。自性可得</a><a name="0544a27" id="0544a27">犹未灭故。是故观彼自性是有而无有</a><a name="0544a28" id="0544a28">因。观未来行未生未灭。由彼诸行有因可</a><a name="0544a29" id="0544a29">得未与果故。无有自性犹未生故。是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300543c.htm'><img src='up.gif' border=0></a>
<a href='T300544b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>