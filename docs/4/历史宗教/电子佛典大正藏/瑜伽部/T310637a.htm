<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0637a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷9)</font> 梵住品第二十 <font face='Arial'>T31, p0637a</h2></font><hr>
<span class='old'>
</a><a name="0636c28" id="0636c28"><p>释曰。菩萨大悲略以十种众生为境界。一是</a><a name="0636c29" id="0636c29">炽然众生。谓乐着欲染者。二是怨胜众生。谓</span><a name="0637a01" id="0637a01">修善时为魔障碍者。三是苦逼众生。谓在三</a><a name="0637a02" id="0637a02">涂者。四是闇覆众生。谓恒行不善者。由不识</a><a name="0637a03" id="0637a03">业报故。五是住险众生。谓不乐涅槃者。由生</a><a name="0637a04" id="0637a04">死险道不断绝故。六是大缚众生。谓外道僻</a><a name="0637a05" id="0637a05">见者。由欲向解脱为种种僻见坚缚所缚故。</a><a name="0637a06" id="0637a06">七是食毒众生。谓啖定味者。譬如美食杂毒</a><a name="0637a07" id="0637a07">则能害人。善定亦尔。为贪所著则便退失。八</a><a name="0637a08" id="0637a08">是失道众生。谓增上慢者。由于真实解脱道</a><a name="0637a09" id="0637a09">中而迷谬故。九是非道住众生。谓于下乘不</a><a name="0637a10" id="0637a10">定者。由有退故。十是瘦涩众生。谓诸菩萨于</a><a name="0637a11" id="0637a11">二聚未满者。如此十种众生。是菩萨大悲所</a><a name="0637a12" id="0637a12">缘境界。已说大悲境界。次说大悲得果。偈</a><a name="0637a13" id="0637a13">曰</a><a name="0637a14" id="0637a14"><p class='lg'>　　障断及觉因　　　与乐亦爱果</a><br><a name="0637a15" id="0637a15">　　自流五依故　　　是人去佛近　</p></a><a name="0637a16" id="0637a16"><p>释曰。障断者。是相离果彼障断故。觉因者。</a><a name="0637a17" id="0637a17">是增上果。利益众生故。与乐者。是丈夫果。</a><a name="0637a18" id="0637a18">丈夫所作故。爱果者。是果报果。得可爱报</a><a name="0637a19" id="0637a19">故。自流者。是依果。与未来胜悲故。如是五</a><a name="0637a20" id="0637a20">果皆依大悲所得。当知如此菩萨去佛菩提</a><a name="0637a21" id="0637a21">则为不远。已说大悲得果。次说大悲不住。</a><a name="0637a22" id="0637a22">偈曰</a><a name="0637a23" id="0637a23"><p class='lg'>　　生死苦为体　　　及以无我性</a><br><a name="0637a24" id="0637a24">　　不厌亦不恼　　　大悲胜觉故　</p></a><a name="0637a25" id="0637a25"><p>释曰。一切生死以苦为体以无我为性。菩萨</a><a name="0637a26" id="0637a26">于苦得如实知。于无我得无上觉。如是得知</a><a name="0637a27" id="0637a27">觉已。由大悲故于生死不生厌离。由胜觉故</a><a name="0637a28" id="0637a28">亦不为烦恼所恼。是故菩萨得不住涅槃。亦</a><a name="0637a29" id="0637a29">不住生死。已说大悲不住。次说大悲功德。偈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310636c.htm'><img src='up.gif' border=0></a>
<a href='T310637b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>