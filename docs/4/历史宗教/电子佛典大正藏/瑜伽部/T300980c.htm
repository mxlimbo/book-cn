<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0980c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地施品第十 <font face='Arial'>T30, p0980c</h2></font><hr>
<span class='old'>
</a><a name="0980b28" id="0980b28">于施。为破贫穷故而行于施。为调众生阿耨</a><a name="0980b29" id="0980b29">多罗三藐三菩提故而行于施。不施非施。非</span><a name="0980c01" id="0980c01">施者。不以残食以施圣人。非圣人者不求不</a><a name="0980c02" id="0980c02">施。不以残食施于父母师长耆宿有德之人。</a><a name="0980c03" id="0980c03">如其求者则应施之。终不以吐脓汗涕唾粪土</a><a name="0980c04" id="0980c04">杂食而以施人。不以秽食而以施人。凡所施</a><a name="0980c05" id="0980c05">食若多若少。先语后施不语不施。不食葱者</a><a name="0980c06" id="0980c06">不以杂葱食施。不食肉者不以杂肉食施。不</a><a name="0980c07" id="0980c07">饮酒者不以杂酒食施。若有酒香亦不以施。</a><a name="0980c08" id="0980c08">是名不净之物不以布施。菩萨摩诃萨见来</a><a name="0980c09" id="0980c09">乞者求时即施。终不以施要他策使。不为天</a><a name="0980c10" id="0980c10">乐而行布施。不以名称而行布施。不求恩报</a><a name="0980c11" id="0980c11">而行布施。不以转轮圣王身故而行布施。不</a><a name="0980c12" id="0980c12">以魔天梵天身故而行布施。不为国王长者</a><a name="0980c13" id="0980c13">恭敬供养尊重而行布施。少物尚施。何况有</a><a name="0980c14" id="0980c14">多。不为诳故而行布施。不为坏他眷属成</a><a name="0980c15" id="0980c15">己眷属乃至聚落城邑国土而行布施。菩萨</a><a name="0980c16" id="0980c16">施时手奉上座。乃至沙弥及持戒毁戒心无</a><a name="0980c17" id="0980c17">疲厌。菩萨施时终不呵毁乞求之人。不为憍</a><a name="0980c18" id="0980c18">慢故而行布施。菩萨摩诃萨于一切物常生</a><a name="0980c19" id="0980c19">舍心。所畜之物常为众生。若有审知菩萨已</a><a name="0980c20" id="0980c20">舍于己有分。作己分取则无有罪。菩萨摩诃</a><a name="0980c21" id="0980c21">萨见求者时心生欢喜。如重病人见大良医。</a><a name="0980c22" id="0980c22">随其所须自恣听取。三时欢喜。所谓未施施</a><a name="0980c23" id="0980c23">时施已。菩萨施时常发是心。设有贫富俱来</a><a name="0980c24" id="0980c24">乞者。应自思惟。若多有物当等施之。如其少</a><a name="0980c25" id="0980c25">者先救贫苦。作是愿者即是阿耨多罗三藐</a><a name="0980c26" id="0980c26">三菩提因。悭有三种。谓下中上。菩萨摩诃萨</a><a name="0980c27" id="0980c27">先坏下悭。以坏下悭则能破坏中上二悭。既</a><a name="0980c28" id="0980c28">自破悭复为众生说破悭法。以说法故利益</a><a name="0980c29" id="0980c29">众生。复次菩萨于不求者强以物施。若无财<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300980b.htm'><img src='up.gif' border=0></a>
<a href='T300981a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>