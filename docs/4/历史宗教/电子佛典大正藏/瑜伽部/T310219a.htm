<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0219a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷9)</font> 释入因果胜相第四 差别章第七 <font face='Arial'>T31, p0219a</h2></font><hr>
<span class='old'>
</a><a name="0218c28" id="0218c28"><p>论曰。戒三品者。一守护戒。二摄善法戒。三摄</a><a name="0218c29" id="0218c29">利众生戒<p>释曰。守护戒是余二戒依止。</span><a name="0219a01" id="0219a01">若人不离恶。摄善利他则不得戒。若人住</a><a name="0219a02" id="0219a02">守护戒。能引摄善法戒。为佛法及菩提生起</a><a name="0219a03" id="0219a03">依止。若住前二戒。能引摄利众生戒。为成</a><a name="0219a04" id="0219a04">热众生依止。复次守护戒由离恶故。无悔恼</a><a name="0219a05" id="0219a05">心。能得现世安乐住。由此安乐住故。能修</a><a name="0219a06" id="0219a06">摄善法戒。为成熟佛法。若人住前二戒。能修</a><a name="0219a07" id="0219a07">摄利众生戒。为成熟他。此三品戒即四无</a><a name="0219a08" id="0219a08">畏因。何以故。初戒是断德。第二戒是智德。第</a><a name="0219a09" id="0219a09">三戒是恩德。四无畏不出此三德故。言即四</a><a name="0219a10" id="0219a10">无畏因。由具此义故说戒有三品</a><a name="0219a11" id="0219a11"><p>论曰。忍三品者。一他毁辱忍。二安受苦忍。三</a><a name="0219a12" id="0219a12">观察法忍<p>释曰。由毁辱忍。能忍他所起</a><a name="0219a13" id="0219a13">过失。何以故。由菩萨为作利益他事。发心修</a><a name="0219a14" id="0219a14">行。虽为他毁辱。不由着此过失还退本行心。</a><a name="0219a15" id="0219a15">由安受苦忍。虽复堕在生死诸苦难中。不</a><a name="0219a16" id="0219a16">由此苦退本行心。由观察法忍。菩萨能入诸</a><a name="0219a17" id="0219a17">法真理。此忍即是前二忍依处。以能除人法</a><a name="0219a18" id="0219a18">二执故。由具此义故说忍有三品</a><a name="0219a19" id="0219a19"><p>论曰。精进三品者。一勤勇精进。二加行精进。</a><a name="0219a20" id="0219a20">三不下难坏无足精进<p>释曰。云何得知精</a><a name="0219a21" id="0219a21">进有此三体。由佛世尊于经中说经言。此人</a><a name="0219a22" id="0219a22">有贞实有胜能有勇猛。有强制力不舍善轭。</a><a name="0219a23" id="0219a23">为显三体说此五句。为显勤勇精进说有贞</a><a name="0219a24" id="0219a24">实。为显加行精进说有胜能。何以故。此人于</a><a name="0219a25" id="0219a25">加行时有胜能。如前所欲皆能行故。为显不</a><a name="0219a26" id="0219a26">下难坏无足精进。次第说有勇猛有强制力。</a><a name="0219a27" id="0219a27">不舍善轭三句。何以故。有人始时为得无</a><a name="0219a28" id="0219a28">上菩提。先有贞实加行。时有胜能。为时长</a><a name="0219a29" id="0219a29">远。所求果相未现。于此中间生下劣心。为对<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310218c.htm'><img src='up.gif' border=0></a>
<a href='T310219b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>