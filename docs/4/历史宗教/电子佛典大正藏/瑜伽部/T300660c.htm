<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0660c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷65)</font> 摄决择分 11思所成慧地 <font face='Arial'>T30, p0660c</h2></font><hr>
<span class='old'>
</a><a name="0660b28" id="0660b28"><p>复次云何有色诸法。谓若略说有十色。处及</a><a name="0660b29" id="0660b29">法处所摄色。由彼诸色具色自相。即以此</span><a name="0660c01" id="0660c01">事还说此事。是故说名有色诸法。此有色</a><a name="0660c02" id="0660c02">法由五种相差别建立。何等为五。一事故。</a><a name="0660c03" id="0660c03">二自相故。三共相故。四界故。五业故。此中诸</a><a name="0660c04" id="0660c04">所有色。彼一切若四大种。若四大种所造。应</a><a name="0660c05" id="0660c05">知是名略摄色事。除此更无若过若增。诸</a><a name="0660c06" id="0660c06">色自相复有三种。一清净色。二清净所取</a><a name="0660c07" id="0660c07">色。三意所取色。谓四大种所造五识所依五</a><a name="0660c08" id="0660c08">清净色眼等处摄。名清净色。色等五境同分</a><a name="0660c09" id="0660c09">清净色之境界。名清净所取色。若与识俱诸</a><a name="0660c10" id="0660c10">清净色与识同境。故名同分。若离于识诸</a><a name="0660c11" id="0660c11">清净色前后自类相续而转。名彼同分色。三</a><a name="0660c12" id="0660c12">摩地所行影像等色。名意所取色。诸色共相</a><a name="0660c13" id="0660c13">亦有三种。谓一切色若据方处各别安立。</a><a name="0660c14" id="0660c14">若可宣说方处差别。名初共相。又一切色</a><a name="0660c15" id="0660c15">若清净。若清净所取增减相。当知是名第二</a><a name="0660c16" id="0660c16">共相。又即此一切色若触所触即便变坏。或</a><a name="0660c17" id="0660c17">以手足块刀杖等。或由寒热饥渴蚊虻风日</a><a name="0660c18" id="0660c18">蛇蝎诸触所触即便变坏。当知是名第三共</a><a name="0660c19" id="0660c19">相。若由定地色爱诸业之所生起。名色行</a><a name="0660c20" id="0660c20">色。若不定地色爱诸业之所生起。名欲行</a><a name="0660c21" id="0660c21">色。如是诸色由界差别略有二种。无色界</a><a name="0660c22" id="0660c22">中无如是色。又前所说诸色共相。谓触所</a><a name="0660c23" id="0660c23">触即便变坏。如是共相非一切遍。除欲界</a><a name="0660c24" id="0660c24">天遍余一切。欲界天中所有诸色。但有手</a><a name="0660c25" id="0660c25">足块刀杖等所触变坏。无有寒热饥渴等触</a><a name="0660c26" id="0660c26">之所变坏。由彼天中诸饮食等众资生具</a><a name="0660c27" id="0660c27">随欲所生则便成办。是故于彼虽有饥渴</a><a name="0660c28" id="0660c28">不为损害。色界诸色无有手足块刀杖等</a><a name="0660c29" id="0660c29">所触损坏。亦无余触之所损坏。若善不善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300660b.htm'><img src='up.gif' border=0></a>
<a href='T300661a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>