<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0656a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷12)</font> 功德品第二十二 <font face='Arial'>T31, p0656a</h2></font><hr>
<span class='old'>
</a><a name="0655c28" id="0655c28"><p>释曰。此偈以有羞门说菩萨相。一不遂羞。羞</a><a name="0655c29" id="0655c29">悭贪故。二小罪羞。羞微细罪见怖畏故。三不</span><a name="0656a01" id="0656a01">忍羞羞不忍故。四退羞。羞懈怠故。五乱羞。</a><a name="0656a02" id="0656a02">羞退定故。六小见羞。羞余小执通达法无我</a><a name="0656a03" id="0656a03">故。七异乘羞。羞起小乘心舍大菩提故。偈</a><a name="0656a04" id="0656a04">曰</a><a name="0656a05" id="0656a05"><p class='lg'>　　今世后世舍　　　起勤亦得通</a><br><a name="0656a06" id="0656a06">　　等说及大果　　　七摄名菩萨　</p></a><a name="0656a07" id="0656a07"><p>释曰。此偈以摄生门说菩萨相。一今世摄谓</a><a name="0656a08" id="0656a08">以布施摄现在众生。二后世摄。谓以持戒摄</a><a name="0656a09" id="0656a09">未来众生。得胜生处方能摄故。三舍摄。谓以</a><a name="0656a10" id="0656a10">忍辱摄有恼乱众生。四起勤摄。谓以精进摄</a><a name="0656a11" id="0656a11">懈怠众生。五得通摄。谓以禅定摄他方众生</a><a name="0656a12" id="0656a12">往彼化故。六等说摄。谓以智慧摄下中上众</a><a name="0656a13" id="0656a13">生。等心为说无增减故。七大果摄。谓以大愿</a><a name="0656a14" id="0656a14">若得佛果摄诸众生无有余故。此诸偈义以</a><a name="0656a15" id="0656a15">异门说六度及大愿。是菩萨相应知。已说菩</a><a name="0656a16" id="0656a16">萨诸相差别。次说菩萨诸名差别。偈曰</a><a name="0656a17" id="0656a17"><p class='lg'>　　应知诸菩萨　　　亦名摩诃萨</a><br><a name="0656a18" id="0656a18">　　亦名有慧者　　　亦名上成就</a><br><a name="0656a19" id="0656a19">　　亦名降伏子　　　亦名降伏持</a><br><a name="0656a20" id="0656a20">　　亦名能降伏　　　亦名降伏牙</a><br><a name="0656a21" id="0656a21">　　亦名为勇猛　　　亦名为上圣</a><br><a name="0656a22" id="0656a22">　　亦名为导师　　　亦名大名称</a><br><a name="0656a23" id="0656a23">　　亦名为有悲　　　亦名大福德</a><br><a name="0656a24" id="0656a24">　　亦名自在行　　　亦名正说者　</p></a><a name="0656a25" id="0656a25"><p>释曰。此十六名皆依义立。一切菩萨总有此</a><a name="0656a26" id="0656a26">名。若人闻有此名。应知即是菩萨。已说菩萨</a><a name="0656a27" id="0656a27">诸名差别。次说菩萨诸义差别。偈曰</a><a name="0656a28" id="0656a28"><p class='lg'>　　实觉大义觉　　　一切觉恒觉</a><br><a name="0656a29" id="0656a29">　　及以方便觉　　　五觉名菩萨　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310655c.htm'><img src='up.gif' border=0></a>
<a href='T310656b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>