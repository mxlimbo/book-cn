<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0810c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷4)</font> 辩相分第四中无变异品第九 <font face='Arial'>T31, p0810c</h2></font><hr>
<span class='old'>
</a><a name="0810b28" id="0810b28">世尊。譬如有人在大城外。见彼诸人出入。无</a><a name="0810b29" id="0810b29">不可怜。作如是计。此城中人。皆应可怜。我</span><a name="0810c01" id="0810c01">亦如是。依声闻故。能观如来戒等功德。无非</a><a name="0810c02" id="0810c02">希有。以信知故。二不可数者。是不可量功德。</a><a name="0810c03" id="0810c03">为一为多。其数无穷。过恒沙数。如马先行经</a><a name="0810c04" id="0810c04">中说偈</a><a name="0810c05" id="0810c05"><p class='lg'>　　若人有千头　　　头头有百口</a><br><a name="0810c06" id="0810c06">　　口口百言舌　　　舌舌百言声</a><br><a name="0810c07" id="0810c07">　　十力等一分　　　穷劫说不尽　</p></a><a name="0810c08" id="0810c08"><p>三不可思者。非觉观境界故。四无与等者。不</a><a name="0810c09" id="0810c09">与声闻独觉菩萨三乘等共得故。五究竟清</a><a name="0810c10" id="0810c10">净者。无明住地永灭无余故。是名法身五德。</a><a name="0810c11" id="0810c11">复次应身者。势用广大故。此身本有三德。一</a><a name="0810c12" id="0810c12">大般若。二大禅定。三大慈悲。大般若者。无分</a><a name="0810c13" id="0810c13">别圣智是其体相。大禅定者。无作意是其体</a><a name="0810c14" id="0810c14">相。已离出入意故。大慈悲者。能拔能救。是</a><a name="0810c15" id="0810c15">其体相。如众生意令得圆满故须此三。一为</a><a name="0810c16" id="0810c16">法乐。二为六通。三为拔济。是故大悲为拔三</a><a name="0810c17" id="0810c17">恶道苦。安置人天大定。能显六通。令生信乐。</a><a name="0810c18" id="0810c18">般若为受法乐。能成熟解脱。是名应身。复次</a><a name="0810c19" id="0810c19">化身者。大悲为本。禅定为变现。般若能令有</a><a name="0810c20" id="0810c20">五种能。一令生厌怖。二令入圣道。三令舍昔</a><a name="0810c21" id="0810c21">执。四令信乐大法。五令受大菩提记。此三大</a><a name="0810c22" id="0810c22">法在因地中。熏修如如。安立本愿。由此本</a><a name="0810c23" id="0810c23">愿。至道后时。随于三身。能作利益众生之事。</a><a name="0810c24" id="0810c24">是故出现五浊世中。事有十四。一现本生事。</a><a name="0810c25" id="0810c25">二现生兜率天。三从天下处中阴。四入胎。五</a><a name="0810c26" id="0810c26">出胎。六学技能。七童子游戏。八出家。九苦</a><a name="0810c27" id="0810c27">行。十诣菩提树。十一破魔军。十二成佛。十三</a><a name="0810c28" id="0810c28">转法轮。十四般涅槃。此十四事。现五浊世。至</a><a name="0810c29" id="0810c29">众生尽。此十四事为五因缘。一为说无常苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310810b.htm'><img src='up.gif' border=0></a>
<a href='T310811a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>