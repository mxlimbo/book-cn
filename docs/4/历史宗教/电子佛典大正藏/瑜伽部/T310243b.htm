<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0243b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷12)</font> 释依慧学差别胜相第八 修时章第五 <font face='Arial'>T31, p0243b</h2></font><hr>
<span class='old'>
</a><a name="0243a28" id="0243a28">是智。为当非智。若尔何妨。若智为性。云何不</a><a name="0243a29" id="0243a29">分别。以智是分别性故。若非智为性。云何称</span><a name="0243b01" id="0243b01">智。无分别非智性故。云何说为无分别智</a><a name="0243b02" id="0243b02"><p>论曰</a><a name="0243b03" id="0243b03"><p class='lg'>　　非智非非智　</p></a><a name="0243b04" id="0243b04"><p>释曰。云何说非智。于加行及后得智中不生</a><a name="0243b05" id="0243b05">故。言非智。若尔云何不成非智惑。此义亦</a><a name="0243b06" id="0243b06">不成。何以故。非智惑从不正思惟生。能起</a><a name="0243b07" id="0243b07">欲等流。此从无分别加行智生。能生无分别</a><a name="0243b08" id="0243b08">后得智。故说非非智。复次由此智于分别中</a><a name="0243b09" id="0243b09">不生故。说非智。由此智不于余处生。但于分</a><a name="0243b10" id="0243b10">别法如中生故。说非非智。此偈前句即释</a><a name="0243b11" id="0243b11">后句</a><a name="0243b12" id="0243b12"><p>论曰</a><a name="0243b13" id="0243b13"><p class='lg'>　　与境无差别　　　智名无分别　</p></a><a name="0243b14" id="0243b14"><p>释曰。若智由能取所取二相起有分别。如加</a><a name="0243b15" id="0243b15">行智不名无分别。若智与所取不异。平等平</a><a name="0243b16" id="0243b16">等起。是名无分别智。于余经中。佛说一切法</a><a name="0243b17" id="0243b17">自性无分别。欲显此道理故重说偈</a><a name="0243b18" id="0243b18"><p>论曰</a><a name="0243b19" id="0243b19"><p class='lg'>　　佛说一切法　　　自性无分别</a><br><a name="0243b20" id="0243b20">　　所分别无故　　　彼无无分别　</p></a><a name="0243b21" id="0243b21"><p>释曰。一切法自性无分别。此义云何可知。为</a><a name="0243b22" id="0243b22">证此义故立第三句。由可分别类实不有义。</a><a name="0243b23" id="0243b23">至无分别法真实是有故。说一切法自性无</a><a name="0243b24" id="0243b24">分别。若由所分别不有故。一切法自性无分</a><a name="0243b25" id="0243b25">别者。云何众生不自性解脱</a><a name="0243b26" id="0243b26"><p>论曰</a><a name="0243b27" id="0243b27"><p class='lg'>　　彼无无分别　</p></a><a name="0243b28" id="0243b28"><p>释曰。由诸法自性无分别。智如境无分别。若</a><a name="0243b29" id="0243b29">尔何故不自性解脱。实尔诸法自性无分别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310243a.htm'><img src='up.gif' border=0></a>
<a href='T310243c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>