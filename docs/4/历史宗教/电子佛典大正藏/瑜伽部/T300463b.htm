<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0463b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷32)</font> 13声闻地 <font face='Arial'>T30, p0463b</h2></font><hr>
<span class='old'>
</a><a name="0463a28" id="0463a28">分亲性怨性及中庸性。而非真实。由是因</a><a name="0463a29" id="0463a29">缘遍于三品起平等心。平等应与利益安</span><a name="0463b01" id="0463b01">乐。如从先际。如是后际。于生死中当复</a><a name="0463b02" id="0463b02">流转。应知亦尔。又我于彼先际已来。诸有</a><a name="0463b03" id="0463b03">情类未曾发起慈愍之心。彼皆过去。今起</a><a name="0463b04" id="0463b04">慈愍复有何益。但为除遣自心垢秽。令得</a><a name="0463b05" id="0463b05">清净故起念言。当令过去诸有情类皆得</a><a name="0463b06" id="0463b06">安乐。诸未来世非曾有者。亦皆令彼当</a><a name="0463b07" id="0463b07">得安乐。如是趣入真实作意。慈愍住中诸</a><a name="0463b08" id="0463b08">福滋润诸善滋润。望前所修胜解作意。慈</a><a name="0463b09" id="0463b09">愍住中所获福聚。彼于百分不及此一。</a><a name="0463b10" id="0463b10">彼于千分不及此一。彼于数分算分计分</a><a name="0463b11" id="0463b11">邬波尼杀昙分不及此一。余如前说。又于</a><a name="0463b12" id="0463b12">缘性缘起观中初修业者。由闻思慧增上</a><a name="0463b13" id="0463b13">力故。分别取相。谓诸有情由有种种无智</a><a name="0463b14" id="0463b14">愚痴。现见无常妄计为常。现见不净妄计</a><a name="0463b15" id="0463b15">为净。现见其苦妄计为乐。现见无我妄计</a><a name="0463b16" id="0463b16">为我。彼诸有情有如是等种种颠倒。颠倒</a><a name="0463b17" id="0463b17">为因于现法受及后所生诸自体中发起</a><a name="0463b18" id="0463b18">贪爱。由贪爱故造作种种生根本业。此烦</a><a name="0463b19" id="0463b19">恼业为因缘故。感得当来纯大苦蕴。彼既</a><a name="0463b20" id="0463b20">善取如是相已。复于其内发起胜解。谓我</a><a name="0463b21" id="0463b21">今此纯大苦蕴亦如是生。又我自体无边无</a><a name="0463b22" id="0463b22">际从先际来初不可知亦如是生。彼诸有</a><a name="0463b23" id="0463b23">情去来现在一切自体苦蕴所摄。亦皆如是</a><a name="0463b24" id="0463b24">已生当生。如是缘性缘起正观。一切皆是真</a><a name="0463b25" id="0463b25">实作意。更无所余胜解作意。若于自身现</a><a name="0463b26" id="0463b26">在诸蕴缘性缘生作意思惟。是名于内身受</a><a name="0463b27" id="0463b27">心法住彼循观。若于他身现在诸蕴缘性缘</a><a name="0463b28" id="0463b28">生。作意思惟。是名于外身受心法住彼循</a><a name="0463b29" id="0463b29">观。若于自他过去未来所有诸蕴缘性缘生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300463a.htm'><img src='up.gif' border=0></a>
<a href='T300463c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>