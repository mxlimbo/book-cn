<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0481a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷35)</font> 15菩萨地 <font face='Arial'>T30, p0481a</h2></font><hr>
<span class='old'>
</a><a name="0480c28" id="0480c28">复退还。不永出者。谓发心已不极随转而</a><a name="0480c29" id="0480c29">复退还。此发心退复有二种。一者究竟。二</span><a name="0481a01" id="0481a01">不究竟。究竟退者。谓一退已不能复发求</a><a name="0481a02" id="0481a02">菩提心。不究竟者。谓退已后数数更发求</a><a name="0481a03" id="0481a03">菩提心。</b><p>当知菩萨最初发心由四种缘四</a><a name="0481a04" id="0481a04">因四力。云何四缘。谓善男子或善女人。若</a><a name="0481a05" id="0481a05">见诸佛及诸菩萨有不思议甚奇希有神变</a><a name="0481a06" id="0481a06">威力。或从可信闻如是事。既见闻已便作</a><a name="0481a07" id="0481a07">是念。无上菩提具大威德。令安住者及修行</a><a name="0481a08" id="0481a08">者成就如是所见所闻不可思议神变威力。</a><a name="0481a09" id="0481a09">由此见闻增上力故。于大菩提深生信解。</a><a name="0481a10" id="0481a10">因斯发起大菩提心。是名第一初发心缘。</a><a name="0481a11" id="0481a11">或有一类。虽不见闻如前所说神变威力。</a><a name="0481a12" id="0481a12">而闻宣说依于无上正等菩提微妙正法菩</a><a name="0481a13" id="0481a13">萨藏教。闻已深信。由闻正法及与深信增</a><a name="0481a14" id="0481a14">上力故。于如来智深生信解。为得如来微</a><a name="0481a15" id="0481a15">妙智故发菩提心。是名第二初发心缘。或</a><a name="0481a16" id="0481a16">有一类。虽不听闻如上正法。而见一切菩</a><a name="0481a17" id="0481a17">萨藏法将欲灭没。见是事已便作是念。菩</a><a name="0481a18" id="0481a18">萨藏法久住于世。能灭无量众生大苦。我应</a><a name="0481a19" id="0481a19">住持菩萨藏法发菩提心。为灭无量众生</a><a name="0481a20" id="0481a20">大苦。由为护持菩萨藏法增上力故。于如</a><a name="0481a21" id="0481a21">来智深生信解。为得如来微妙智故发菩</a><a name="0481a22" id="0481a22">提心。是名第三初发心缘。或有一类。虽不</a><a name="0481a23" id="0481a23">观见正法欲灭。而于末劫末世末时。见诸</a><a name="0481a24" id="0481a24">浊恶众生身心十随烦恼之所恼乱。谓多愚</a><a name="0481a25" id="0481a25">痴多无惭愧。多诸悭嫉多诸忧苦。多诸粗重</a><a name="0481a26" id="0481a26">多诸烦恼。多诸恶行多诸放逸。多诸懈怠多</a><a name="0481a27" id="0481a27">诸不信。见是事已便作是念。大浊恶世于</a><a name="0481a28" id="0481a28">今正起。诸随烦恼所恼乱时。能发下劣声</a><a name="0481a29" id="0481a29">闻独觉菩提心者尚难可得。况于无上正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300480c.htm'><img src='up.gif' border=0></a>
<a href='T300481b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>