<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0200c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷7)</font> 释应知入胜相第三之一 入方便道章第五 <font face='Arial'>T31, p0200c</h2></font><hr>
<span class='old'>
</a><a name="0200b28" id="0200b28">此施等是菩提资粮。若离菩萨意欲则不可</a><a name="0200b29" id="0200b29">得。此意欲我等云何应得。故施等法非我等</span><a name="0200c01" id="0200c01">所能行。由有此执故。于能得方便心则退屈。</a><a name="0200c02" id="0200c02">为除此心故。须修第二炼磨心</a><a name="0200c03" id="0200c03"><p>论曰。由此正意<p>释曰。此显方便譬体相。三</a><a name="0200c04" id="0200c04">世诸菩萨若得如此正意。是真方便体</a><a name="0200c05" id="0200c05"><p>论曰。施等诸波罗蜜必得生长。是我信乐</a><a name="0200c06" id="0200c06"><p>释曰。此显方便譬功能。功能有三种。一平等</a><a name="0200c07" id="0200c07">功能。二生功能。三长功能。由此正意若生长</a><a name="0200c08" id="0200c08">诸波罗蜜。无不具足故名平等功能。未有令</a><a name="0200c09" id="0200c09">有名生功能。已有令圆满名长功能。如三世</a><a name="0200c10" id="0200c10">诸菩萨方便体及功能。决定无二。我等亦应</a><a name="0200c11" id="0200c11">同彼。何以故。我之信乐即彼正意。为所譬方</a><a name="0200c12" id="0200c12">便体。此体已定。何以故。无动失故</a><a name="0200c13" id="0200c13"><p>论曰。已得坚住<p>释曰。此即释不动失义。贪</a><a name="0200c14" id="0200c14">吝等所不能坏故名坚。小乘恶知识等邪化。</a><a name="0200c15" id="0200c15">不能令退故名住</a><a name="0200c16" id="0200c16"><p>论曰。由此正意。我修习施等波罗蜜。进得</a><a name="0200c17" id="0200c17">圆满则为不难。是名第二炼磨心<p>释曰。此</a><a name="0200c18" id="0200c18">显所譬三种功能。由此正意我修习施等波</a><a name="0200c19" id="0200c19">罗蜜。明平等功能。进得明生功能。圆满明</a><a name="0200c20" id="0200c20">长功能。此三功能必定可得。故说则不为难。</a><a name="0200c21" id="0200c21">复次由此正意者。此有何义。谓信及乐。信</a><a name="0200c22" id="0200c22">有三处。一信实有。二信可得。三信有无穷功</a><a name="0200c23" id="0200c23">德。信实有者。信实有自性住佛性。信可得者。</a><a name="0200c24" id="0200c24">信引出佛性。信有无穷功德者。信至果佛性。</a><a name="0200c25" id="0200c25">起三信已。于能得方便施等波罗蜜中。求欲</a><a name="0200c26" id="0200c26">修行故名为乐。此信及乐为正意体。由得此</a><a name="0200c27" id="0200c27">信乐。修行施等波罗蜜则不为难。能令究</a><a name="0200c28" id="0200c28">竟圆满。复次菩萨有正意。谓我有能生六度</a><a name="0200c29" id="0200c29">心。出离贪吝等诸障。能遮诸波罗蜜障。灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310200b.htm'><img src='up.gif' border=0></a>
<a href='T310201a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>