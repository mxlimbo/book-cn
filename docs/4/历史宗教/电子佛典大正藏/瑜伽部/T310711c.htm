<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0711c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷4)</font> 本事分中三法品第一之一 <font face='Arial'>T31, p0711c</h2></font><hr>
<span class='old'>
</a><a name="0711b28" id="0711b28">所引支者。谓名色六处触受。由心习气力能</a><a name="0711b29" id="0711b29">令当来名色等前后相依次第生起种子得增</span><a name="0711c01" id="0711c01">长故。能生支者。谓爱取有。由未永断欲等</a><a name="0711c02" id="0711c02">爱力。于欲等中爱乐。妙行恶行差别为先发</a><a name="0711c03" id="0711c03">起贪欲。以有有取识故。于命终位将与异熟</a><a name="0711c04" id="0711c04">随顺贪欲。随一业习气现前有故。所生支者。</a><a name="0711c05" id="0711c05">谓生老死。由如是业差别习气现前有故。随</a><a name="0711c06" id="0711c06">于一趣一生等差别众同分中。如先所引名</a><a name="0711c07" id="0711c07">色等异熟生起故。生老死言为显依三有为</a><a name="0711c08" id="0711c08">相故。所以老死合立一支者。为显离老得有</a><a name="0711c09" id="0711c09">死故。非于胎生身中离名色等得有六处等</a><a name="0711c10" id="0711c10">法。是故于彼各别立支</a><a name="0711c11" id="0711c11"><p>建立支缘者。谓习气故引发故思惟故俱有</a><a name="0711c12" id="0711c12">故。建立支缘随其所应。依四缘相建立支缘。</a><a name="0711c13" id="0711c13">且如无明望行。前生习气故。得为因缘。由彼</a><a name="0711c14" id="0711c14">熏习相续所生诸业能造后有故。当于尔时</a><a name="0711c15" id="0711c15">现行无明能引发故。为等无间缘。由彼引发</a><a name="0711c16" id="0711c16">差别诸行流转相续生故。思惟彼故。为所缘</a><a name="0711c17" id="0711c17">缘。以计最胜等不如理思惟缘愚痴位为境</a><a name="0711c18" id="0711c18">界故。彼俱有故。为增上缘。由彼增上力令相</a><a name="0711c19" id="0711c19">应思颠倒缘境而造作故。如是一切随其所</a><a name="0711c20" id="0711c20">应尽当知</a><a name="0711c21" id="0711c21"><p>建立支业者。谓无明支有二种业。一令诸有</a><a name="0711c22" id="0711c22">情于有愚痴。二与行作缘。令诸有情于有愚</a><a name="0711c23" id="0711c23">痴者。谓由彼所覆于前中后际不如实知故。</a><a name="0711c24" id="0711c24">由此因缘起如是疑。我于过去世为有为无</a><a name="0711c25" id="0711c25">如是等。与行作缘者。由彼势力令后有业得</a><a name="0711c26" id="0711c26">增长故。行有二种业。一令诸有情于诸趣中</a><a name="0711c27" id="0711c27">种种差别。二与识作缘。令诸有情于趣差别</a><a name="0711c28" id="0711c28">者。由业势力令诸有情趣种种异趣故。与识</a><a name="0711c29" id="0711c29">作缘者。由习气力能使当来名色等生起种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310711b.htm'><img src='up.gif' border=0></a>
<a href='T310712a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>