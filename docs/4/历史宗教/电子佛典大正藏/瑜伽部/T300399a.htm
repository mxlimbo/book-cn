<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0399a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷21)</font> 13声闻地 <font face='Arial'>T30, p0399a</h2></font><hr>
<span class='old'>
</a><a name="0398c28" id="0398c28">根不迟运转与不微劣运转。或闻所成。或</a><a name="0398c29" id="0398c29">思所成。或修所成。作意相应。谓或信根或精</span><a name="0399a01" id="0399a01">进根或复念根或复定根或复慧根。有所堪</a><a name="0399a02" id="0399a02">能有大势力通达法义速证真实。是名利</a><a name="0399a03" id="0399a03">根补特伽罗。云何贪行补特伽罗。谓有如是</a><a name="0399a04" id="0399a04">补特伽罗。于可爱事可染着事所缘境界。有</a><a name="0399a05" id="0399a05">猛利贪有长时贪。是名贪行补特伽罗。云</a><a name="0399a06" id="0399a06">何嗔行补特伽罗。谓有如是补特伽罗。于</a><a name="0399a07" id="0399a07">可憎事可嗔恚事所缘境界。有猛利嗔。有长</a><a name="0399a08" id="0399a08">时嗔。是名嗔行补特伽罗。云何痴行补特伽</a><a name="0399a09" id="0399a09">罗。谓有如是补特伽罗。于所知事所缘境</a><a name="0399a10" id="0399a10">界。有猛利痴有长时痴。是名痴行补特伽</a><a name="0399a11" id="0399a11">罗。若生无暇。若有纵逸。若有邪行。若有障</a><a name="0399a12" id="0399a12">碍补特伽罗。如是一切如前应知。与此相</a><a name="0399a13" id="0399a13">违。应知即是生于有暇。无有纵逸。无有</a><a name="0399a14" id="0399a14">邪行。无有障碍补特伽罗。云何名远补特</a><a name="0399a15" id="0399a15">伽罗。谓有如是补特伽罗。由时远故去</a><a name="0399a16" id="0399a16">涅槃远。或有复由加行远故说名为远。云</a><a name="0399a17" id="0399a17">何名为由时远故去涅槃远。谓有如是补</a><a name="0399a18" id="0399a18">特伽罗。经多百生或多千生多百千生。然后</a><a name="0399a19" id="0399a19">方能值遇胜缘得般涅槃。云何名为加行</a><a name="0399a20" id="0399a20">远故说名为远。谓有如是补特伽罗。唯住</a><a name="0399a21" id="0399a21">种姓而未趣入。不能速疾值遇胜缘得般</a><a name="0399a22" id="0399a22">涅槃。彼于涅槃未能发起胜加行故。由</a><a name="0399a23" id="0399a23">加行远说名为远。不由时远。如是二种总</a><a name="0399a24" id="0399a24">略为一。说名为远补特伽罗。云何名近补</a><a name="0399a25" id="0399a25">特伽罗。谓有如是补特伽罗。由时近故去</a><a name="0399a26" id="0399a26">涅槃近。或有复由加行近故说名为近。云</a><a name="0399a27" id="0399a27">何名为由时近故去涅槃近。谓有如是补</a><a name="0399a28" id="0399a28">特伽罗。住最后生住最后有住最后身。即</a><a name="0399a29" id="0399a29">由此身当得涅槃。或即由此刹那无间。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300398c.htm'><img src='up.gif' border=0></a>
<a href='T300399b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>