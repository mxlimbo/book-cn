<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0765c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷83)</font> 摄异门分之上 2章  释摄异门分 <font face='Arial'>T30, p0765c</h2></font><hr>
<span class='old'>
</a><a name="0765b28" id="0765b28">无常想。自心作意观无常故。台阁者。谓解</a><a name="0765b29" id="0765b29">脱俱行无常想。梁栋者。谓彼依因。象迹者。谓</span><a name="0765c01" id="0765c01">于不净等想为第一故。所缘广大故。流注</a><a name="0765c02" id="0765c02">者。谓解脱因俱行无常想能趣涅槃故。日出</a><a name="0765c03" id="0765c03">者。谓能对治无明闇故。如轮王者。谓无学</a><a name="0765c04" id="0765c04">无常想。如城王者。谓所余想。又或居阿练</a><a name="0765c05" id="0765c05">若。或居树下。或居空室。或居迥露。由取</a><a name="0765c06" id="0765c06">树下覆障等故。即摄一切卧具远离。唯有</a><a name="0765c07" id="0765c07">色无常性者。谓唯有色都无有我。如是正</a><a name="0765c08" id="0765c08">修加行。复次略有四种往趣道障。二种道</a><a name="0765c09" id="0765c09">等。谓由疑故不能发趣。虽复发趣由邪寻</a><a name="0765c10" id="0765c10">思而往余处。由邪分寻思见行故。虽无是</a><a name="0765c11" id="0765c11">事然不堪任教授教诫。所言忿者。谓他谏</a><a name="0765c12" id="0765c12">诤时。言苦恼者。谓出家者不得自在禁约</a><a name="0765c13" id="0765c13">艰难粗弊行等。言不乐者。杂嗔事故。此之</a><a name="0765c14" id="0765c14">二种犹如坑涧。又此二种能障行路。虽无</a><a name="0765c15" id="0765c15">是事而由利养及恭敬故。于入山林能为</a><a name="0765c16" id="0765c16">障碍。言猛利者。处深稠林故。所以者何。</a><a name="0765c17" id="0765c17">虽舍所摄受事。而不能舍此故</a><a name="0765c18" id="0765c18"><p>复次言有怖者。谓有盗贼及矫诈故。言有</a><a name="0765c19" id="0765c19">畏者。谓涉稠林故。有诸恶兽及与非人</a><a name="0765c20" id="0765c20">诸恐畏故。言有刺者。谓一切处多毒刺</a><a name="0765c21" id="0765c21">故。言失道者。往余处故。言恶道者。不平</a><a name="0765c22" id="0765c22">正故。如是五种显道过失。弊趣恶趣者。显</a><a name="0765c23" id="0765c23">示趣过失。失道恶道而行及亲近不善士</a><a name="0765c24" id="0765c24">者。显示能行补特伽罗所有过失。诸盗贼等</a><a name="0765c25" id="0765c25">名不善士</a><a name="0765c26" id="0765c26"><p>复次无动者。谓一切相皆远离故。无转者。</a><a name="0765c27" id="0765c27">谓贪爱尽故。于诸境界无转变故。难见者。</a><a name="0765c28" id="0765c28">谓甚深故。甘露者。谓生老病死皆永尽故。安</a><a name="0765c29" id="0765c29">隐者。谓超过一切人与非人灾横怖畏故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300765b.htm'><img src='up.gif' border=0></a>
<a href='T300766a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>