<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0322a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷1)</font> 总标纲要分第一 <font face='Arial'>T31, p0322a</h2></font><hr>
<span class='old'>
</a><a name="0321c28" id="0321c28">又能说法义故立素怛缆藏。能成满法义</a><a name="0321c29" id="0321c29">故立毗奈耶藏。谓为调伏烦恼勤修行者。</span><a name="0322a01" id="0322a01">便于此二能通达故。能于法义决择善巧</a><a name="0322a02" id="0322a02">故立阿毗达磨藏。由此九缘许立三藏。又</a><a name="0322a03" id="0322a03">此皆为解脱生死。此复云何能得解脱。熏</a><a name="0322a04" id="0322a04">觉寂通故得解脱。谓由闻熏习心故。由思</a><a name="0322a05" id="0322a05">觉悟故。由修奢摩他寂静故。由证毗钵舍</a><a name="0322a06" id="0322a06">那通达故。能得解脱。又若略说此素怛缆</a><a name="0322a07" id="0322a07">毗奈耶阿毗达磨藏各有四义。菩萨于此若</a><a name="0322a08" id="0322a08">具了知则能证得一切智性。声闻于此虽但</a><a name="0322a09" id="0322a09">解了一伽他义亦得漏尽。云何此三各有</a><a name="0322a10" id="0322a10">四义。谓能贯穿。依故相故法故义故名素怛</a><a name="0322a11" id="0322a11">缆。此中依者。谓于是处由此为此而有所</a><a name="0322a12" id="0322a12">说。相者。谓世俗谛相胜义谛相。法者。谓蕴界</a><a name="0322a13" id="0322a13">处缘起谛食静虑无量无色解脱胜处遍处菩</a><a name="0322a14" id="0322a14">提分无碍解无诤等。义者。谓随密意。对故数</a><a name="0322a15" id="0322a15">故伏故通故。应知名阿毗达磨。谓阿毗达</a><a name="0322a16" id="0322a16">磨亦名对法。此法对向无住涅槃能说谛</a><a name="0322a17" id="0322a17">菩提分解脱门等故。阿毗达磨亦名数法。</a><a name="0322a18" id="0322a18">于一一法数数宣说训释言词自相共相等</a><a name="0322a19" id="0322a19">无量差别故。阿毗达磨亦名伏法。由此具足</a><a name="0322a20" id="0322a20">论处所等能胜伏他论故。阿毗达磨亦名</a><a name="0322a21" id="0322a21">通法。由此能释通素怛缆义故。犯罪故等</a><a name="0322a22" id="0322a22">起故还净故出离故。应知名毗奈耶。此中犯</a><a name="0322a23" id="0322a23">罪者谓五众罪。等起者。谓无知故放逸故烦</a><a name="0322a24" id="0322a24">恼盛故不尊敬故而犯诸罪。还净者。谓由意</a><a name="0322a25" id="0322a25">乐不由治罚如受律仪。出离者。有七种。</a><a name="0322a26" id="0322a26">一各各相对说悔所犯。二誓受治罚谓授学</a><a name="0322a27" id="0322a27">等。三等有妨害先制学处后由异门还复</a><a name="0322a28" id="0322a28">开许。四别更止息谓僧和合还舍所制。五转</a><a name="0322a29" id="0322a29">依谓苾刍苾刍尼转男女形故舍不共罪。六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310321c.htm'><img src='up.gif' border=0></a>
<a href='T310322b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>