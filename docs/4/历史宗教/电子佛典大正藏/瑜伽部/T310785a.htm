<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1609 大乘成业论 0785a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1609 大乘成业论</font> <font face='Arial'>(卷1)</font> <font face='Arial'>T31, p0785a</h2></font><hr>
<span class='old'>
</a><a name="0784c28" id="0784c28">藏一切诸法种子故。复说名阿赖耶识。前生</a><a name="0784c29" id="0784c29">所引业异熟故。即此亦名异熟果识。若不许</span><a name="0785a01" id="0785a01">有此异熟识。复有何识能执持身。非有余识</a><a name="0785a02" id="0785a02">能遍持身。乃至命终恒不舍故。又何处蕴烦</a><a name="0785a03" id="0785a03">恼随眠对治生时可名能断。若言蕴在能对</a><a name="0785a04" id="0785a04">治心。此不应理。如何随眠烦恼随逐可为能</a><a name="0785a05" id="0785a05">治。又诸有情生无色界。染善无漏心正起时。</a><a name="0785a06" id="0785a06">有何趣摄异熟法在。或应许趣通非异熟及</a><a name="0785a07" id="0785a07">不系法。便与理违。又不还果生有顶处。为尽</a><a name="0785a08" id="0785a08">余漏修对治道。无所有处无漏起时。于有顶</a><a name="0785a09" id="0785a09">处有何别物。自体犹存而不名死非众同分。</a><a name="0785a10" id="0785a10">或复命根离色心等别有实物。此二唯于异</a><a name="0785a11" id="0785a11">熟诸蕴。相似势分而假建立。相似势分无别</a><a name="0785a12" id="0785a12">实体。如稻稗等相似势分。故定应许异六识</a><a name="0785a13" id="0785a13">身。有如上说持种识体</a><a name="0785a14" id="0785a14"><p>即依此识。赤铜鍱部经中建立有分识名。大</a><a name="0785a15" id="0785a15">众部经名根本识。化地部说穷生死蕴。云何</a><a name="0785a16" id="0785a16">此识缘境行相。此境行相不可了知。云何名</a><a name="0785a17" id="0785a17">识而得如是。如执灭定等位有余。识者境界</a><a name="0785a18" id="0785a18">行相难知。此亦应尔。此识摄在何取蕴中。理</a><a name="0785a19" id="0785a19">实应言识取蕴摄。若尔经句当云何通。如说</a><a name="0785a20" id="0785a20">云何名识取蕴谓六识身。又说云何识缘名</a><a name="0785a21" id="0785a21">色识谓六识。应知此经别有密意。如契经说。</a><a name="0785a22" id="0785a22">云何行蕴谓六思身。非行蕴中更无余法。此</a><a name="0785a23" id="0785a23">亦应尔。说六非余有何密意。且如世尊解深</a><a name="0785a24" id="0785a24">密说。我于凡愚不开演者。恐彼分别执为我</a><a name="0785a25" id="0785a25">故。何缘愚夫执此为我。此无始来穷生死际。</a><a name="0785a26" id="0785a26">行相微细无改变故。又以六识所依所缘行</a><a name="0785a27" id="0785a27">相品类粗易了故。与诸烦恼及对治道有相</a><a name="0785a28" id="0785a28">应故。建立杂染清净品故。体是果识由此比</a><a name="0785a29" id="0785a29">知有种识故。诸契经中随所<span class='corr'>宣</span>说不说因识。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310784c.htm'><img src='up.gif' border=0></a>
<a href='T310785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>