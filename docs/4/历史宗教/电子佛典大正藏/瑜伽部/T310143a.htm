<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1594 摄大乘论本 0143a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1594 摄大乘论本</font> <font face='Arial'>(卷2)</font> 入所知相分第四 <font face='Arial'>T31, p0143a</h2></font><hr>
<span class='old'>
</a><a name="0142c28" id="0142c28">入唯识性相见二性及种种性。若名若义自</a><a name="0142c29" id="0142c29">性差别假。自性差别义。如是六种义皆无</span><a name="0143a01" id="0143a01">故。所取能取性现前故。一时现似种种相义</a><a name="0143a02" id="0143a02">而生起故。如闇中绳显现似蛇。譬如绳上蛇</a><a name="0143a03" id="0143a03">非真实。以无有故。若已了知彼义无者。蛇</a><a name="0143a04" id="0143a04">觉虽灭绳觉犹在。若以微细品类分析此又</a><a name="0143a05" id="0143a05">虚妄。色香味触为其相故。此觉为依绳觉当</a><a name="0143a06" id="0143a06">灭。如是于彼似文似义六相意言。伏除非实</a><a name="0143a07" id="0143a07">六相义时。唯识性觉。犹如蛇觉亦当除遣。由</a><a name="0143a08" id="0143a08">圆成实自性觉故</a><a name="0143a09" id="0143a09"><p>如是菩萨悟入意言似义相故。悟入遍计所</a><a name="0143a10" id="0143a10">执性悟入唯识故。悟入依他起性。云何悟入</a><a name="0143a11" id="0143a11">圆成实性。若已灭除意言闻法熏习种类唯</a><a name="0143a12" id="0143a12">识之想。尔时菩萨已遣义想。一切似义无容</a><a name="0143a13" id="0143a13">得生故。似唯识亦不得生。由是因缘住一切</a><a name="0143a14" id="0143a14">义无分别名。于法界中便得现见相应而住。</a><a name="0143a15" id="0143a15">尔时菩萨平等平等所缘能缘。无分别智已</a><a name="0143a16" id="0143a16">得生起。由此菩萨名已悟入圆成实性</a><a name="0143a17" id="0143a17"><p>此中有颂</a><a name="0143a18" id="0143a18"><p class='lg'>　　法补特伽罗　　　法义略广性</a><br><a name="0143a19" id="0143a19">　　不净净究竟　　　名所行差别　</p></a><a name="0143a20" id="0143a20"><p>如是菩萨悟入唯识性故。悟入所知相。悟入</a><a name="0143a21" id="0143a21">此故入极喜地。善达法界生如来家。得一切</a><a name="0143a22" id="0143a22">有情平等心性。得一切菩萨平等心性。得一</a><a name="0143a23" id="0143a23">切佛平等心性。此即名为菩萨见道</a><a name="0143a24" id="0143a24"><p>复次为何义故入唯识性。由缘总法出世止</a><a name="0143a25" id="0143a25">观智故。由此后得种种相识智故。为断及相</a><a name="0143a26" id="0143a26">阿赖耶识诸相种子。为长能触法身种子。为</a><a name="0143a27" id="0143a27">转所依。为欲证得一切佛法。为欲证得一切</a><a name="0143a28" id="0143a28">智智入唯识性。又后得智于一切阿赖耶识</a><a name="0143a29" id="0143a29">所生一切了别相中。见如幻等性无倒转。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310142c.htm'><img src='up.gif' border=0></a>
<a href='T310143b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>