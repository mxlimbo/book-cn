<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0575c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷50)</font> 15菩萨地 <font face='Arial'>T30, p0575c</h2></font><hr>
<span class='old'>
</a><a name="0575b28" id="0575b28">瑜伽处发正等菩提心品</b></b></b></b></a><a name="0575b29" id="0575b29"><p>如是已说菩萨地义。云何应知此中次第。</b></span><a name="0575c01" id="0575c01"><p>谓诸菩萨要先安住菩萨种性。乃能正发阿</a><a name="0575c02" id="0575c02">耨多罗三藐三菩提心。既发心已方正修行</a><a name="0575c03" id="0575c03">自他利行。于自他利正修行时。得无杂染方</a><a name="0575c04" id="0575c04">便。无杂染故得无厌倦方便。无厌倦故得</a><a name="0575c05" id="0575c05">诸善根增长方便。于诸善根得增长已。能</a><a name="0575c06" id="0575c06">证无上正等菩提。又于如是自他利加行无</a><a name="0575c07" id="0575c07">杂染方便。无厌倦方便。善根增长方便。得</a><a name="0575c08" id="0575c08">大菩提中。将修行时。先于甚深广大正法</a><a name="0575c09" id="0575c09">安立信解。立信解已访求正法。求正法已</a><a name="0575c10" id="0575c10">广为他说。亦于正行自能成办。于成办时</a><a name="0575c11" id="0575c11">若由此于此为此应行。即由此于此为此</a><a name="0575c12" id="0575c12">而行。由此于此为此行时。如令福德智慧</a><a name="0575c13" id="0575c13">增长。所应行者即如是行。福德智慧既增</a><a name="0575c14" id="0575c14">长已。于不舍离生死方便能正修行。即于</a><a name="0575c15" id="0575c15">此中正修行时。能行生死无杂染行。即于</a><a name="0575c16" id="0575c16">此中正修行时。能于自乐行无著行。即于</a><a name="0575c17" id="0575c17">此中正修行时。能于无量生死大苦。能正</a><a name="0575c18" id="0575c18">修行无厌倦行。由于生死无厌倦故。能正</a><a name="0575c19" id="0575c19">访求种种异论。于一切论得无所畏。善知</a><a name="0575c20" id="0575c20">论已复能了知所应为说所可宣说应</a><a name="0575c21" id="0575c21">如是说。由此智故善知世间。如是菩萨善</a><a name="0575c22" id="0575c22">知诸论及世间已。复能如理访求正法。既</a><a name="0575c23" id="0575c23">访求已堪能善断一切有情一切疑惑。如是</a><a name="0575c24" id="0575c24">堪能断他疑惑。令自福德展转增长。福德</a><a name="0575c25" id="0575c25">资粮渐得圆满。令自智慧亦转增长。智慧资</a><a name="0575c26" id="0575c26">粮渐得圆满。二种资粮既圆满已。于谛行相</a><a name="0575c27" id="0575c27">菩提分法无倒修中能勤修行。于修方便能</a><a name="0575c28" id="0575c28">正了知。即持如是正勤所修。回向大乘般</a><a name="0575c29" id="0575c29">涅槃果。不求声闻及独觉乘般涅槃果。既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300575b.htm'><img src='up.gif' border=0></a>
<a href='T300576a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>