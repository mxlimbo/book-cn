<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0340c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷4)</font> 所知相分第三之一 <font face='Arial'>T31, p0340c</h2></font><hr>
<span class='old'>
</a><a name="0340b28" id="0340b28"><p>论曰。诸义现前分明显现而非是有。云何可</a><a name="0340b29" id="0340b29">知。如世尊言。若诸菩萨成就四法能随悟</span><a name="0340c01" id="0340c01">入。一切唯识都无有义。一者成就相违识相</a><a name="0340c02" id="0340c02">智。如饿鬼傍生及诸天人。同于一事。见彼</a><a name="0340c03" id="0340c03">所识有差别故。二者成就无所缘识现可得</a><a name="0340c04" id="0340c04">智。如过去未来梦影缘中有所得故。三者成</a><a name="0340c05" id="0340c05">就应离功用无颠倒智。如有义中能缘义识。</a><a name="0340c06" id="0340c06">应无颠倒不由功用。智真实故。四者成就</a><a name="0340c07" id="0340c07">三种胜智随转妙智。何等为三。一得心自</a><a name="0340c08" id="0340c08">在一切菩萨得静虑者。随胜解力诸义显</a><a name="0340c09" id="0340c09">现。二得奢摩他修法观者。才作意时。诸义</a><a name="0340c10" id="0340c10">显现。三已得无分别智者。无分别智现在</a><a name="0340c11" id="0340c11">前时。一切诸义皆不显现。由此所说三种胜</a><a name="0340c12" id="0340c12">智随转妙智。及前所说三种因缘。诸义无义</a><a name="0340c13" id="0340c13">道理成就</a><a name="0340c14" id="0340c14"><p>释曰。相违识相智者。谓能了知相违者识所</a><a name="0340c15" id="0340c15">缘义相。无所缘识现可得智者。谓现见有虽</a><a name="0340c16" id="0340c16">无所缘而识得生。如过去等应离功用无</a><a name="0340c17" id="0340c17">颠倒智者。谓能了知若如是义。如所显现</a><a name="0340c18" id="0340c18">即是实有。离起对治。无颠倒智任运应成。</a><a name="0340c19" id="0340c19">三种胜智随转妙智者。谓能了知三种胜智。</a><a name="0340c20" id="0340c20">境随转义。得心自在者。得心调顺有所堪</a><a name="0340c21" id="0340c21">能。得静虑者。谓诸声闻及独觉等已得静</a><a name="0340c22" id="0340c22">虑。随胜解力诸义显现者。谓若愿乐地成</a><a name="0340c23" id="0340c23">其水如意则成。火等亦尔。得奢摩他者。得</a><a name="0340c24" id="0340c24">三摩地修法观者。于契经等策勤观察。才</a><a name="0340c25" id="0340c25">作意时诸义显现者。随于一义如如作意。</a><a name="0340c26" id="0340c26">如是如是非一品类境相显现。无分别智现</a><a name="0340c27" id="0340c27">在前时。一切诸义皆不显现者。若如显现</a><a name="0340c28" id="0340c28">义即如是实有。应不得有无分别智。无分</a><a name="0340c29" id="0340c29">别智若是实有。决定应许诸义皆无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310340b.htm'><img src='up.gif' border=0></a>
<a href='T310341a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>