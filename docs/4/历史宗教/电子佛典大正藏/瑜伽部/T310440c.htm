<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0440c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 彼果智分第十一之一 <font face='Arial'>T31, p0440c</h2></font><hr>
<span class='old'>
</a><a name="0440b28" id="0440b28"><p class='lg'>　　能灭诸有情　　　一切惑无余</a><br><a name="0440b29" id="0440b29">　　害烦恼有染　　　常哀愍归礼　</p></span><a name="0440c01" id="0440c01"><p>释曰。此颂显无诤。世俗智为性。不同声闻所</a><a name="0440c02" id="0440c02">得无诤将入城邑先审观察。若一有情当缘</a><a name="0440c03" id="0440c03">我身随起一种烦恼诤者。即便不入。如来观</a><a name="0440c04" id="0440c04">见虽诸有情当缘佛身起诸烦恼。若彼堪任</a><a name="0440c05" id="0440c05">受佛化者。即便往彼方便调伏。令灭烦恼。能</a><a name="0440c06" id="0440c06">灭诸有情一切惑无余者。非如声闻住无诤</a><a name="0440c07" id="0440c07">定。方便远离不令自身。作少有情生烦恼</a><a name="0440c08" id="0440c08">缘。唯伏欲界有事烦恼。非余烦恼。诸佛不尔</a><a name="0440c09" id="0440c09">方便能灭一切有情。一切烦恼令无有余。害</a><a name="0440c10" id="0440c10">烦恼者。唯害烦恼不害有情有染。常哀愍者。</a><a name="0440c11" id="0440c11">若诸有情有烦恼染。佛常哀愍而不诃害。如</a><a name="0440c12" id="0440c12">有颂言</a><a name="0440c13" id="0440c13"><p class='lg'>　　如咒鬼良医　　　治诸鬼所魅</a><br><a name="0440c14" id="0440c14">　　但诃害鬼魅　　　非鬼所魅者</a><br><a name="0440c15" id="0440c15">　　如是大悲尊　　　治烦恼所魅</a><br><a name="0440c16" id="0440c16">　　但诃害烦恼　　　不诃害有情　</p></a><a name="0440c17" id="0440c17"><p>论曰</a><a name="0440c18" id="0440c18"><p class='lg'>　　无功用无著　　　无碍常寂定</a><br><a name="0440c19" id="0440c19">　　于一切问难　　　能解释归礼　</p></a><a name="0440c20" id="0440c20"><p>释曰。此颂显愿智胜声闻等。由五相故。谓无</a><a name="0440c21" id="0440c21">功用故无著故无碍故常寂定故。一切疑难</a><a name="0440c22" id="0440c22">能解释故。诸声闻等所得愿智。随其所愿而</a><a name="0440c23" id="0440c23">入于定。唯能知此不知其余。佛即不尔。由无</a><a name="0440c24" id="0440c24">功用智不作功用。如末尼天乐随愿能知一</a><a name="0440c25" id="0440c25">切境界。由无著智于所知境皆无滞故。由无</a><a name="0440c26" id="0440c26">碍智断烦恼障并习气故。由常寂定定障断</a><a name="0440c27" id="0440c27">故。如有颂言</a><a name="0440c28" id="0440c28"><p class='lg'>　　那伽行寂定　　　那伽住寂定</a><br><a name="0440c29" id="0440c29">　　那伽坐寂定　　　那伽卧寂定　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310440b.htm'><img src='up.gif' border=0></a>
<a href='T310441a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>