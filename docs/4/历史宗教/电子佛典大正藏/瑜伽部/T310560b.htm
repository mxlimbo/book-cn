<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0560b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷16)</font> 成无性品第七 <font face='Arial'>T31, p0560b</h2></font><hr>
<span class='old'>
</a><a name="0560a28" id="0560a28">因故诸佛智慧不可思议。不住二边能作一</a><a name="0560a29" id="0560a29">切众生利益事故。又无有二。谓般涅槃不涅</span><a name="0560b01" id="0560b01">槃等。性无二故</a><a name="0560b02" id="0560b02"><p><b>　　<A NAME="n343"></A>显扬圣教论成现观品第八之一</b></a><a name="0560b03" id="0560b03"><p>论曰。如是正勤了知无常苦空无我已。欲</a><a name="0560b04" id="0560b04">何所观。颂曰</a><a name="0560b05" id="0560b05"><p class='lg'>　　当知现所观　　　下中上品事</a><br><a name="0560b06" id="0560b06">　　有漏及无漏　　　未见未受遍　</p></a><a name="0560b07" id="0560b07"><p>论曰。为现观察欲色无色三界所系下中上</a><a name="0560b08" id="0560b08">品所知事故。有漏者。谓即此苦集谛摄。无漏</a><a name="0560b09" id="0560b09">者。谓此增上灭道谛摄。未见者。谓四谛所摄。</a><a name="0560b10" id="0560b10">未受者。谓灭道所摄。遍者。谓现见不现见法</a><a name="0560b11" id="0560b11">智种类智所行境界。复次以何现观。颂曰</a><a name="0560b12" id="0560b12"><p class='lg'>　　出世间胜智　　　能除见所断</a><br><a name="0560b13" id="0560b13">　　无分别证得　　　唯依止静虑　</p></a><a name="0560b14" id="0560b14"><p>论曰。出世间智能为现观非世间智为断见</a><a name="0560b15" id="0560b15">所。断惑唯是见道非修道故。问彼复何行。答</a><a name="0560b16" id="0560b16">无分别证得。谓现前证得无分别行非未现</a><a name="0560b17" id="0560b17">证。问彼何所依。答唯依止静虑不依无色。</a><a name="0560b18" id="0560b18">复次何处现观。颂曰</a><a name="0560b19" id="0560b19"><p class='lg'>　　极戚非恶趣　　　极欣非上二</a><br><a name="0560b20" id="0560b20">　　处欲界人天　　　佛出世现观　</p></a><a name="0560b21" id="0560b21"><p>论曰。于恶趣中不起现观。苦受恒随极忧戚</a><a name="0560b22" id="0560b22">故。不能证得三摩地故。色无色界亦无现观。</a><a name="0560b23" id="0560b23">欣掉重故。厌羸劣故。是故二界三趣不起现</a><a name="0560b24" id="0560b24">观。唯一欲界人天二趣。有佛出世能起现观。</a><a name="0560b25" id="0560b25">复次谁能现观。颂曰</a><a name="0560b26" id="0560b26"><p class='lg'>　　未离欲倍离　　　及已离欲者</a><br><a name="0560b27" id="0560b27">　　独一证正觉　　　最胜我所生　</p></a><a name="0560b28" id="0560b28"><p>论曰。有五种补特伽罗能入现观。或无入者</a><a name="0560b29" id="0560b29">以无我故。何等为五。一未离欲者。二倍离欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310560a.htm'><img src='up.gif' border=0></a>
<a href='T310560c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>