<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0530a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷43)</font> 15菩萨地 <font face='Arial'>T30, p0530a</h2></font><hr>
<span class='old'>
</a><a name="0529c28" id="0529c28">一者菩萨设慰喻语。由此语故菩萨恒时</a><a name="0529c29" id="0529c29">对诸有情。远离颦蹙先发善言。舒颜平视</span><a name="0530a01" id="0530a01">含笑。为先或问安隐吉祥。或问诸界调适。</a><a name="0530a02" id="0530a02">或问昼夜怡乐。或命前进善来。以是等相</a><a name="0530a03" id="0530a03">慰问有情。随世仪转顺睹人性。二者菩萨</a><a name="0530a04" id="0530a04">设庆悦语。由此语故菩萨若见有情妻子</a><a name="0530a05" id="0530a05">眷属财谷其所昌盛而不自知。如应觉悟</a><a name="0530a06" id="0530a06">以申庆悦。或知信戒闻舍慧增亦复庆悦。</a><a name="0530a07" id="0530a07">三者菩萨设胜益语。由此语故菩萨宣说</a><a name="0530a08" id="0530a08">一切种德圆满法教相应之语。利益安乐一</a><a name="0530a09" id="0530a09">切有情。恒常现前以胜益语而为饶益。是</a><a name="0530a10" id="0530a10">名菩萨一切爱语差别应知</a><a name="0530a11" id="0530a11"><p>云何略说如是菩萨一切爱语。当知此语略</a><a name="0530a12" id="0530a12">为二种。一随世仪轨语。二顺正法教语。若慰</a><a name="0530a13" id="0530a13">喻语若庆悦语。当知是名随世仪轨语。若胜</a><a name="0530a14" id="0530a14">益语。当知是名顺正法教语</b></a><a name="0530a15" id="0530a15"><p>云何菩萨难行爱语。当知此语略有三种。若</a><a name="0530a16" id="0530a16">诸菩萨于能杀害怨家恶友。以善净心无秽</a><a name="0530a17" id="0530a17">浊心。思择为说。若慰喻语若庆悦语若胜益</a><a name="0530a18" id="0530a18">语。当知是名菩萨第一难行爱语。若诸菩萨</a><a name="0530a19" id="0530a19">于其上品愚痴钝根诸有情所。心无疑虑。思</a><a name="0530a20" id="0530a20">择为说种种法教。誓受疲劳。如理如法如</a><a name="0530a21" id="0530a21">善摄取。当知是名菩萨第二难行爱语。若诸</a><a name="0530a22" id="0530a22">菩萨于其谄诈欺诳亲教轨范尊长真实福</a><a name="0530a23" id="0530a23">田。行邪恶行诸有情所。无嫌恨心无恚恼</a><a name="0530a24" id="0530a24">心思择为说。若慰喻语若庆悦语若胜益语。</a><a name="0530a25" id="0530a25">当知是名菩萨第三难行爱语</b></a><a name="0530a26" id="0530a26"><p>云何菩萨一切门爱语。当知此语略有四种。</a><a name="0530a27" id="0530a27">一欲断诸盖向善趣者。为说先时所应</a><a name="0530a28" id="0530a28">作法。二远离诸盖心调善者。为说增进四</a><a name="0530a29" id="0530a29">圣谛等相应正法。三在家出家多放逸者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300529c.htm'><img src='up.gif' border=0></a>
<a href='T300530b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>