<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0501b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷38)</font> 15菩萨地 <font face='Arial'>T30, p0501b</h2></font><hr>
<span class='old'>
</a><a name="0501a28" id="0501a28">因若阙若离。名不相违因。当知相违略有</a><a name="0501a29" id="0501a29">六种。一语言相违。谓有一类或诸沙门或</span><a name="0501b01" id="0501b01">婆罗门所造诸论前后相违。二道理相违。</a><a name="0501b02" id="0501b02">谓为成立。诸所成立诸所知义。建立比量</a><a name="0501b03" id="0501b03">不与证成道理相应。三生起相违。谓所生</a><a name="0501b04" id="0501b04">法能生。缘阙障生缘会。四同处相违。谓明闇</a><a name="0501b05" id="0501b05">贪嗔苦乐等法。五怨敌相违。谓毒蛇鼠狼</a><a name="0501b06" id="0501b06">猫狸鼷鼠互为怨敌恶知识等。六障治相违。</a><a name="0501b07" id="0501b07">谓修不净与诸贪欲。修慈与嗔。修悲与</a><a name="0501b08" id="0501b08">害。修七觉支八圣道支与三界系一切烦</a><a name="0501b09" id="0501b09">恼。于此义中正意唯取生起相违。此一切</a><a name="0501b10" id="0501b10">因二因所摄。一能生因。二方便因。当知此</a><a name="0501b11" id="0501b11">中牵引种子生起种子名能生因。所余诸因</a><a name="0501b12" id="0501b12">名方便因。复有四缘。一因缘。二等无间缘。</a><a name="0501b13" id="0501b13">三所缘缘。四增上缘。当知此中若能生因是</a><a name="0501b14" id="0501b14">名因缘。若方便因是增上缘。等无间缘及所</a><a name="0501b15" id="0501b15">缘缘。唯望一切心心法说。由彼一切心及</a><a name="0501b16" id="0501b16">心法前生开导所摄受故。所缘境界所摄</a><a name="0501b17" id="0501b17">受故。方生方转。是故当知等无间缘及所缘</a><a name="0501b18" id="0501b18">缘。摄受因摄。如是十因。云何能令一切世</a><a name="0501b19" id="0501b19">间种种事转。云何能令杂染事转。云何能</a><a name="0501b20" id="0501b20">令清净事转。谓于世间种种稼穑。堕诸谷</a><a name="0501b21" id="0501b21">数世资生物。所有种种名想言说。谓大麦小</a><a name="0501b22" id="0501b22">麦稻谷胡麻大小豆等。即此望彼种种稼穑。</a><a name="0501b23" id="0501b23">为随说因。如言大麦持去持来若磨若置。</a><a name="0501b24" id="0501b24">如是等类种种随说。如说大麦。余小麦等</a><a name="0501b25" id="0501b25">当知亦尔。观待饥渴。羸劣身住观待。段</a><a name="0501b26" id="0501b26">食所有爱味。于彼追求执取受用。即说彼</a><a name="0501b27" id="0501b27">法为观待因。由彼各别自种子故。种种</a><a name="0501b28" id="0501b28">稼穑差别而生。即说彼种子为此牵引因。</a><a name="0501b29" id="0501b29">地雨等缘能生于芽。名摄受因。即彼种子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300501a.htm'><img src='up.gif' border=0></a>
<a href='T300501c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>