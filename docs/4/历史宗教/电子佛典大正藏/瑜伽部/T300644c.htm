<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0644c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷62)</font> 摄决择分 6三摩呬多地 <font face='Arial'>T30, p0644c</h2></font><hr>
<span class='old'>
</a><a name="0644b28" id="0644b28"><p>云何有诳。谓不真实显己功德。彼实无德</a><a name="0644b29" id="0644b29">而欲令他诸有智者同梵行等了知有德</span><a name="0644c01" id="0644c01">云何有矫谓于增上戒毁犯尸罗。或于轨</a><a name="0644c02" id="0644c02">范毁犯轨范。由见闻疑他所举时。遂用余</a><a name="0644c03" id="0644c03">事假托余事。或设外言而相诱引。如经广</a><a name="0644c04" id="0644c04">说。谓由谄诳增上力故。云何有诈。谓怖他</a><a name="0644c05" id="0644c05">故。或复于彼有所悕故。虽有犯重而不</a><a name="0644c06" id="0644c06">发露亦不现行。非实意乐诈于有智同梵</a><a name="0644c07" id="0644c07">行所。现行亲爱恭敬耎善身语二业</a><a name="0644c08" id="0644c08"><p>云何无惭无愧。谓观于自或复观他无所</a><a name="0644c09" id="0644c09">羞耻。故思毁犯。犯已不能如法出离。好为</a><a name="0644c10" id="0644c10">种种斗调违诤</a><a name="0644c11" id="0644c11"><p>云何不信。谓于佛法僧心不清净。于苦集</a><a name="0644c12" id="0644c12">灭道生不顺解</a><a name="0644c13" id="0644c13"><p>云何懈怠。谓执睡眠偃卧为乐。昼夜唐捐</a><a name="0644c14" id="0644c14">舍众善品</a><a name="0644c15" id="0644c15"><p>云何忘念。谓于久远所作所说。不能随念</a><a name="0644c16" id="0644c16">不令随忆。不守根门不正知住。云何不</a><a name="0644c17" id="0644c17">定。谓于定地下至作意亦不能得</a><a name="0644c18" id="0644c18"><p>云何恶慧。谓住自见取执不平等难舍言</a><a name="0644c19" id="0644c19">论</a><a name="0644c20" id="0644c20"><p>云何慢缓。谓不捷利亦不明了。不自起</a><a name="0644c21" id="0644c21">举无所能为。不能以身供侍有智同梵行</a><a name="0644c22" id="0644c22">者</a><a name="0644c23" id="0644c23"><p>云何猥杂。谓乐与在家及出家众共相杂住。</a><a name="0644c24" id="0644c24">又乐寻思诸恶不善欲寻思等乃至家势。相</a><a name="0644c25" id="0644c25">应寻思多随寻思多随伺察</a><a name="0644c26" id="0644c26"><p>云何趣向前行。谓受僧祇或复别人诸衣服</a><a name="0644c27" id="0644c27">等所有利养。或请僧祇及与别人。皆名趣</a><a name="0644c28" id="0644c28">向。若诸苾刍于如是事最初前行。故名趣</a><a name="0644c29" id="0644c29">向前行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300644b.htm'><img src='up.gif' border=0></a>
<a href='T300645a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>