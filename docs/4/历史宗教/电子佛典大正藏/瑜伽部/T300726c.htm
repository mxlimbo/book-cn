<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0726c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷77)</font> 摄决择分 15菩萨地 <font face='Arial'>T30, p0726c</h2></font><hr>
<span class='old'>
</a><a name="0726b28" id="0726b28">知真如义时。能伏一切法义之相。非此了</a><a name="0726b29" id="0726b29">达余所能伏。世尊。如世尊说浊水器喻。不</span><a name="0726c01" id="0726c01">净镜喻。挠泉池喻。不任观察自面影相。若</a><a name="0726c02" id="0726c02">堪任者。与上相违。如是若有不善修心。</a><a name="0726c03" id="0726c03">则不堪任如实观察所有真如。若善修心</a><a name="0726c04" id="0726c04">堪任观察。此说何等能观察心。依何真如</a><a name="0726c05" id="0726c05">而作是说。善男子。此说三种能观察心。谓</a><a name="0726c06" id="0726c06">闻所成能观察心。若思所成能观察心。若</a><a name="0726c07" id="0726c07">修所成能观察心。依了别真如作如是</a><a name="0726c08" id="0726c08">说</a><a name="0726c09" id="0726c09"><p>世尊。如是了知法义菩萨。为遣诸相。勤</a><a name="0726c10" id="0726c10">修加行。有几种相难可除遣。谁能除遣。善</a><a name="0726c11" id="0726c11">男子。有十种相。空能除遣。何等为十。一者</a><a name="0726c12" id="0726c12">了知法义故。有种种文字相。此由一切法</a><a name="0726c13" id="0726c13">空能正除遣。二者了知安立真如义故。有</a><a name="0726c14" id="0726c14">生灭住异性相续随转相。此由相空及无先</a><a name="0726c15" id="0726c15">后空。能正除遣。三者了知能取义故。有顾</a><a name="0726c16" id="0726c16">恋身相及我慢相。此由内空及无所得空。</a><a name="0726c17" id="0726c17">能正除遣。四者了知所取义故。有顾恋</a><a name="0726c18" id="0726c18">财相。此由外空能正除遣。五者了知受用</a><a name="0726c19" id="0726c19">义。男女承事资具相应故。有内安乐相外</a><a name="0726c20" id="0726c20">净妙相。此由内外空及本性空能正除遣。</a><a name="0726c21" id="0726c21">六者了知建立义故。有无量相。此由大空</a><a name="0726c22" id="0726c22">能正除遣。七者了知无色故。有内寂静解</a><a name="0726c23" id="0726c23">脱相。此由有为空能正除遣。八者了知相</a><a name="0726c24" id="0726c24">真如义故。有补特伽罗无我相。法无我相。</a><a name="0726c25" id="0726c25">若唯识相及胜义相。此由毕竟空。无性空。无</a><a name="0726c26" id="0726c26">性自性空。及胜义空。能正除遣。九者了知</a><a name="0726c27" id="0726c27">清净真如义故。有无为相无变异相。此由</a><a name="0726c28" id="0726c28">无为空无变异空。能正除遣。十者即于彼</a><a name="0726c29" id="0726c29">相对治空性作意思惟故。有空性相。此由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300726b.htm'><img src='up.gif' border=0></a>
<a href='T300727a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>