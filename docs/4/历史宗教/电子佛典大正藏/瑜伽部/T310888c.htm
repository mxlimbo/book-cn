<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1624 观所缘缘论 0888c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1624 观所缘缘论</font> <font face='Arial'>(卷1)</font> <font face='Arial'>T31, p0888c</h2></font><hr>
<span class='old'>
</a><a name="0888b28" id="0888b28">非所缘。眼等识上无彼相故。色等极微诸和</a><a name="0888b29" id="0888b29">集相。理亦应尔。彼俱执为极微相故。执眼等</span><a name="0888c01" id="0888c01">识能缘极微。诸和集相复有别失</a><a name="0888c02" id="0888c02"><p class='lg'>　　瓶瓯等觉相　　　彼执应无别</a><br><a name="0888c03" id="0888c03">　　非形别故别　　　形别非实故　</p></a><a name="0888c04" id="0888c04"><p>瓶瓯等物大小等者。能成极微多少同故。缘</a><a name="0888c05" id="0888c05">彼觉相应无差别。若谓彼物形相别故觉相</a><a name="0888c06" id="0888c06">别者。理亦不然。顶等别形唯在瓶等假法</a><a name="0888c07" id="0888c07">上有。非极微故彼不应执。极微亦有差别形</a><a name="0888c08" id="0888c08">相所以者何</a><a name="0888c09" id="0888c09"><p class='lg'>　　极微量等故　　　形别惟在假</a><br><a name="0888c10" id="0888c10">　　析彼至极微　　　彼觉定舍故　</p></a><a name="0888c11" id="0888c11"><p>非瓶瓯等能成极微有形量别。舍微圆相故。</a><a name="0888c12" id="0888c12">知别形在假非实。又形别物析至极微。彼觉</a><a name="0888c13" id="0888c13">定舍非青等物。析至极微彼觉可舍。由此形</a><a name="0888c14" id="0888c14">别唯世俗有。非如青等亦在实物。是故五识</a><a name="0888c15" id="0888c15">所缘缘体非外色等其理极成。彼所缘缘岂</a><a name="0888c16" id="0888c16">全不有。非全不有。若尔云何</a><a name="0888c17" id="0888c17"><p class='lg'>　　内色如外现　　　为识所缘缘</a><br><a name="0888c18" id="0888c18">　　许彼相在识　　　及能生识故　</p></a><a name="0888c19" id="0888c19"><p>外境虽无。而有内色似外境现。为所缘缘。许</a><a name="0888c20" id="0888c20">眼等识带彼相起及从彼生。具二义故。此内</a><a name="0888c21" id="0888c21">境相既不离识。如何俱起。能作识缘</a><a name="0888c22" id="0888c22"><p class='lg'>　　决定相随故　　　俱时亦作缘</a><br><a name="0888c23" id="0888c23">　　或前为后缘　　　引彼功能故　</p></a><a name="0888c24" id="0888c24"><p>境相与识定相随故。虽俱时起亦作识缘。因</a><a name="0888c25" id="0888c25">明者说。若此与彼有无相随。虽俱时生而亦</a><a name="0888c26" id="0888c26">得有因果相故。或前识相为后识缘。引本识</a><a name="0888c27" id="0888c27">中生似自果功能令起不违理故。若五识生</a><a name="0888c28" id="0888c28">唯缘内色。如何亦说眼等为缘</a><a name="0888c29" id="0888c29"><p class='lg'>　　识上色功能　　　名五根应理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310888b.htm'><img src='up.gif' border=0></a>
<a href='T310889a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>