<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0524a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷9)</font> 摄净义品第二之一 <font face='Arial'>T31, p0524a</h2></font><hr>
<span class='old'>
</a><a name="0523c28" id="0523c28">若起者。是则无情应是有情。有情应是无情。</a><a name="0523c29" id="0523c29">余有情应是余有情。此不应道理。若不起者。</span><a name="0524a01" id="0524a01">则诽拨现量。不应道理</a><a name="0524a02" id="0524a02"><p>又汝何所欲。此计我觉为取现量义。为取比</a><a name="0524a03" id="0524a03">量义耶。若取现量义者。唯色等蕴是现量义。</a><a name="0524a04" id="0524a04">我非现量义故。不应道理。若取比量义者。如</a><a name="0524a05" id="0524a05">愚稚等未能思度。不应率尔起于我觉</a><a name="0524a06" id="0524a06"><p>又我今问汝。随汝意答。如世间所作。为以觉</a><a name="0524a07" id="0524a07">为因。为以我为因。若以觉为因者。执我所作。</a><a name="0524a08" id="0524a08">不应道理。若以我为因者。先已思觉得有所</a><a name="0524a09" id="0524a09">作。不应道理</a><a name="0524a10" id="0524a10"><p>又汝何所欲。所作事因。为是无常为是常耶。</a><a name="0524a11" id="0524a11">若无常者。此所作因体是变异而执我有所</a><a name="0524a12" id="0524a12">作。不应道理。若是常者。则无变异无变异法</a><a name="0524a13" id="0524a13">执有所作。不应道理</a><a name="0524a14" id="0524a14"><p>又汝何所欲。为有动作之我能有所作。为无</a><a name="0524a15" id="0524a15">动作之我能有所作耶。若有动作之我能有</a><a name="0524a16" id="0524a16">所作者。是则常作不应复作。若无动作之</a><a name="0524a17" id="0524a17">我能有所作者。无动作性而有所作。不应道</a><a name="0524a18" id="0524a18">理</a><a name="0524a19" id="0524a19"><p>又汝何所欲。为有因故我有所作。为无因耶。</a><a name="0524a20" id="0524a20">若有因者。此我应由余因策发方有所作。不</a><a name="0524a21" id="0524a21">应道理。若无因者。应一切时作一切事。不应</a><a name="0524a22" id="0524a22">道理</a><a name="0524a23" id="0524a23"><p>又汝何所欲。此我为依自故能有所作。为依</a><a name="0524a24" id="0524a24">他故能有所作。若依自者。此我自作老病死</a><a name="0524a25" id="0524a25">苦杂染等事。不应道理。若依他者。计我所作</a><a name="0524a26" id="0524a26">不应道理</a><a name="0524a27" id="0524a27"><p>又我今问汝。随汝意答。为即于蕴施设有我。</a><a name="0524a28" id="0524a28">为于诸蕴中为蕴。外余处为非蕴性耶。若即</a><a name="0524a29" id="0524a29">于蕴施设我者。是我与蕴无有差别。而计有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310523c.htm'><img src='up.gif' border=0></a>
<a href='T310524b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>