<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0702c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷2)</font> 本事分中三法品第一之一 <font face='Arial'>T31, p0702c</h2></font><hr>
<span class='old'>
</a><a name="0702b28" id="0702b28">唯是毕竟无故。又兔角等非唯违色。由与受</a><a name="0702b29" id="0702b29">等诸法共故。是故唯说与色相违无性相言。</span><a name="0702c01" id="0702c01">为别受等无色之法。何以故。受等自体是有</a><a name="0702c02" id="0702c02">性相非无性相故</a><a name="0702c03" id="0702c03"><p>非择灭者。谓是灭非离系。不永害随眠故。择</a><a name="0702c04" id="0702c04">灭者。谓是灭是离系。永害随眠故</a><a name="0702c05" id="0702c05"><p>不动者谓已离遍净欲。未离上欲。苦乐灭无</a><a name="0702c06" id="0702c06">为</a><a name="0702c07" id="0702c07"><p>想受灭者。谓已离无所有处欲。止息想作意</a><a name="0702c08" id="0702c08">为先故。诸不恒行心心法。及恒行一分心</a><a name="0702c09" id="0702c09">心法灭。无为</a><a name="0702c10" id="0702c10"><p>当知。此中有二种应断法。谓诸烦恼及此所</a><a name="0702c11" id="0702c11">依受。受有二种。谓变异及不变异。如其次第</a><a name="0702c12" id="0702c12">苦乐非苦乐当知烦恼断故。建立择灭二受</a><a name="0702c13" id="0702c13">断故。如其次第建立不动及受想灭。烦恼断</a><a name="0702c14" id="0702c14">者。谓除此品粗重所得转依。受断者。谓除此</a><a name="0702c15" id="0702c15">能治定障所得转依。是故得第二静虑时。虽</a><a name="0702c16" id="0702c16">证苦灭而不建立无为。以变异受未尽断故。</a><a name="0702c17" id="0702c17">又若五种色若受想行蕴。及此所说八无为</a><a name="0702c18" id="0702c18">法。如是十六总名法界</a><a name="0702c19" id="0702c19"><p>云何建立处。谓十色界即十色处。七识界即</a><a name="0702c20" id="0702c20">意处。法界即法处</a><a name="0702c21" id="0702c21"><p>由此道理诸蕴界处三法所摄。谓色蕴法界</a><a name="0702c22" id="0702c22">及与意处。由色蕴摄十色界。法界即摄法界。</a><a name="0702c23" id="0702c23">意处摄七识界。是故三法摄一切法</a><a name="0702c24" id="0702c24"><p>如是建立蕴界处已。今乘此义应更分别。问</a><a name="0702c25" id="0702c25">眼耳与鼻各有二种。云何不立二十一界。答</a><a name="0702c26" id="0702c26">彼虽有二然界不别。所以者何。其相相似俱</a><a name="0702c27" id="0702c27">眼相故。所作相似俱于眼境。眼识一所作故。</a><a name="0702c28" id="0702c28">如是耳鼻随理应知。为身端严各生二种。何</a><a name="0702c29" id="0702c29">以故。如是分布一界二所身得端严。不由余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310702b.htm'><img src='up.gif' border=0></a>
<a href='T310703a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>