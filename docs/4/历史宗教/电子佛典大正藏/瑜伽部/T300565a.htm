<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0565a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷49)</font> 15菩萨地 <font face='Arial'>T30, p0565a</h2></font><hr>
<span class='old'>
</a><a name="0564c28" id="0564c28"><p>如前所说十三住中。应知随彼建立七地</a><a name="0564c29" id="0564c29">前之六种唯菩萨地。第七一种菩萨。如来。</span><a name="0565a01" id="0565a01">杂立为地。何等为七。一种性地。二胜解</a><a name="0565a02" id="0565a02">行地。三净胜意乐地四行正行地。五决定</a><a name="0565a03" id="0565a03">地。六决定行地。七到究竟地。如是七种菩</a><a name="0565a04" id="0565a04">萨地中。最后一种名为杂地。前种姓住名</a><a name="0565a05" id="0565a05">种性地。胜解行住名胜解行地。极欢喜住名</a><a name="0565a06" id="0565a06">净胜意乐地。增上戒住。增上心住。三种增上</a><a name="0565a07" id="0565a07">慧住。有加行有功用无相住。名行正行地。无</a><a name="0565a08" id="0565a08">加行无功用无相住名决定地。此地菩萨堕</a><a name="0565a09" id="0565a09">在第三决定中。故无碍解住名决定行地。最</a><a name="0565a10" id="0565a10">上成满菩萨住。及如来住。名到究竟地。如</a><a name="0565a11" id="0565a11">来住地于后建立佛法品中。当广演说。</b><p>问菩</a><a name="0565a12" id="0565a12">萨从胜解行地。随入净胜意乐地时。云何</a><a name="0565a13" id="0565a13">超过诸恶趣等。答是诸菩萨依止世间清净</a><a name="0565a14" id="0565a14">静虑。于胜解行地已善积集菩提资粮。于</a><a name="0565a15" id="0565a15">如前说百一十苦诸有情类。修习哀愍无</a><a name="0565a16" id="0565a16">余思惟。由此修习为因缘故。于彼色类诸</a><a name="0565a17" id="0565a17">有情所。得哀愍意乐及悲意乐。由是因缘</a><a name="0565a18" id="0565a18">为利恶趣诸有情故。誓居恶趣如己舍宅。</a><a name="0565a19" id="0565a19">作是誓言。我若唯住如是处所。能证无上</a><a name="0565a20" id="0565a20">正等菩提。亦能忍受。为除一切有情苦故。</a><a name="0565a21" id="0565a21">一切有情诸恶趣业。以净意乐。悉愿自身代</a><a name="0565a22" id="0565a22">彼领受苦异熟果。为令毕竟一切恶业永</a><a name="0565a23" id="0565a23">不现行一切善业常现行故心发正愿。彼</a><a name="0565a24" id="0565a24">由修习如是世间清净静虑悲愿力故。一切</a><a name="0565a25" id="0565a25">恶趣诸烦恼品所有粗重。于自所依皆得除</a><a name="0565a26" id="0565a26">遣。由此断故菩萨不久获得转依。于诸恶</a><a name="0565a27" id="0565a27">趣所有恶业毕竟不作。于诸恶趣决定不</a><a name="0565a28" id="0565a28">往。齐此菩萨说名超过一切恶趣。亦名</a><a name="0565a29" id="0565a29">超过胜解行地。亦名已入净胜意乐地</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300564c.htm'><img src='up.gif' border=0></a>
<a href='T300565b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>