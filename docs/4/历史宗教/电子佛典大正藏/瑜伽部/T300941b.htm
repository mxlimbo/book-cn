<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0941b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷9)</font> 菩萨地#01#持次法方便处住品第四 <font face='Arial'>T30, p0941b</h2></font><hr>
<span class='old'>
</a><a name="0941a28" id="0941a28">一切种精进。方便净信现在修行。于未来事</a><a name="0941a29" id="0941a29">生十大愿。十大愿如前菩提分品说。此欢喜</span><a name="0941b01" id="0941b01">住净修生。一者以清净心常愿供养一切诸</a><a name="0941b02" id="0941b02">佛。二者受持守护诸佛正法。三者劝请诸佛</a><a name="0941b03" id="0941b03">转未曾有法。四者顺行菩萨正行。五者一切</a><a name="0941b04" id="0941b04">器具足成熟。六者一切世界悉能现生。七者</a><a name="0941b05" id="0941b05">自净佛土。八者一切菩萨同一方便以大乘</a><a name="0941b06" id="0941b06">化。九者利益众生一切不空。十者一切世界</a><a name="0941b07" id="0941b07">得阿耨多罗三藐三菩提。作一切佛事。如是</a><a name="0941b08" id="0941b08">大愿能生无量百千大愿。不离众生界不离</a><a name="0941b09" id="0941b09">顺世间。此诸大愿生生常行终不忘失。现法</a><a name="0941b10" id="0941b10">方便精进修净。住十法欢喜住净修生。一者</a><a name="0941b11" id="0941b11">一切佛法不坏信。二者方便观缘起苦阴众</a><a name="0941b12" id="0941b12">生生大悲心。三者观苦众生令得解脱生大</a><a name="0941b13" id="0941b13">慈心。四者以大慈悲。欲度一切受苦众生。自</a><a name="0941b14" id="0941b14">舍己身不舍众生。舍内外物而行布施。五者</a><a name="0941b15" id="0941b15">为度众生故。勤求世间出世间法心不厌惓。</a><a name="0941b16" id="0941b16">六者心不厌惓故知一切论。七者知一切论</a><a name="0941b17" id="0941b17">故。知软中上众生随其所应知世间。八者</a><a name="0941b18" id="0941b18">随所应已。知时知量生惭愧心。九者如是方</a><a name="0941b19" id="0941b19">便得勇健力。十者得世财利供养如来。如是</a><a name="0941b20" id="0941b20">十法净欢喜住。所谓信悲慈施不厌。知论知</a><a name="0941b21" id="0941b21">世间惭愧勇健。供养如来。菩萨修此十法。于</a><a name="0941b22" id="0941b22">余九住增上戒住等。观察一切种道功德过</a><a name="0941b23" id="0941b23">恶。求佛菩萨所有神通乐不坏道。善摄行得</a><a name="0941b24" id="0941b24">依过一切住。得大菩提为大导师。度脱生死</a><a name="0941b25" id="0941b25">旷野众生。教令入行。入行已得。得已果福利</a><a name="0941b26" id="0941b26">成。名为依住。此住者有二因缘。见无量佛闻</a><a name="0941b27" id="0941b27">菩萨藏说。则能解知。知十方无量世界种种</a><a name="0941b28" id="0941b28">佛名。名粗净信见。乃至得真实见是名一因</a><a name="0941b29" id="0941b29">缘。复作是愿。彼佛出世我当生彼随愿往生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300941a.htm'><img src='up.gif' border=0></a>
<a href='T300941c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>