<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1619 无相思尘论 0883a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1619 无相思尘论</font> <font face='Arial'>(卷1)</font> <font face='Arial'>T31, p0883a</h2></font><hr>
<span class='old'>
</a><a name="0882c28" id="0882c28">如其相起。识不从此生。是故聚亦非尘。何以</a><a name="0882c29" id="0882c29">故。若尘能生识。似其体相可信为尘。何以故。</span><a name="0883a01" id="0883a01">可说此尘为识生缘故。聚者则不如此。非实</a><a name="0883a02" id="0883a02">有故。譬如二月由眼根乱。识似二月起二月</a><a name="0883a03" id="0883a03">非。识境界实无有故。聚亦如此。离邻虚无有</a><a name="0883a04" id="0883a04">实体故。聚非识境界。是故外尘。由此二义非</a><a name="0883a05" id="0883a05">识境界。一一分不具故。有诸师说。是邻虚</a><a name="0883a06" id="0883a06">聚集成万物。有多种相具足。立此为境界。</a><a name="0883a07" id="0883a07">何以故。有别相能生证智。非但邻虚及邻虚</a><a name="0883a08" id="0883a08">聚。是故于邻虚及邻虚聚中。有相为六识作</a><a name="0883a09" id="0883a09">境邻虚相者非尘。譬如坚等。邻虚中有坚湿</a><a name="0883a10" id="0883a10">热动触。此物实有非眼识境界。眼识不如其</a><a name="0883a11" id="0883a11">起故。邻虚中万物亦如此。何以故。邻虚者于</a><a name="0883a12" id="0883a12">万物中若生识。是识则无差别。以万物中邻</a><a name="0883a13" id="0883a13">虚无有异故。若汝言由相差别故生识异。瓶</a><a name="0883a14" id="0883a14">等诸物相貌不同。缘此相故起识有异。是义</a><a name="0883a15" id="0883a15">不然。何以故。如此相貌差别。于瓶等假名物</a><a name="0883a16" id="0883a16">中。不无于邻虚。实物中则无邻虚。体量不</a><a name="0883a17" id="0883a17">异故。于万物中邻虚体量。所谓圆细无有差</a><a name="0883a18" id="0883a18">别。是故万物相貌非是实有。是假名有。是假</a><a name="0883a19" id="0883a19">名相者。谓瓶等诸物。若除邻虚。似瓶等识不</a><a name="0883a20" id="0883a20">生故。实物者。若析相应法似实物识不灭。如</a><a name="0883a21" id="0883a21">未析时。于瓶中五尘识生。析竟五尘识亦不</a><a name="0883a22" id="0883a22">灭故。五尘等是实有由此邻虚及聚。万物不</a><a name="0883a23" id="0883a23">能生识。是故外尘非识境界。若尔何法名尘。</a><a name="0883a24" id="0883a24">于内尘相如外显现。是名识尘外尘实无所</a><a name="0883a25" id="0883a25">有。于内识中众生乱心分别故。起六尘分别。</a><a name="0883a26" id="0883a26">此分别如在于外。如此显现。是四缘中名识</a><a name="0883a27" id="0883a27">缘缘。以是识体相故由此识生故。所以者何。</a><a name="0883a28" id="0883a28">是识作内尘相。从内尘生。具二法故。是故内</a><a name="0883a29" id="0883a29">尘名境界。问曰。如尘起识是亦可然。内尘是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310882c.htm'><img src='up.gif' border=0></a>
<a href='T310883b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>