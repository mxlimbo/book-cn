<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0297a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷4)</font> 3-5有寻有伺等三地 <font face='Arial'>T30, p0297a</h2></font><hr>
<span class='old'>
</a><a name="0296c28" id="0296c28">寻求舍宅。从彼出已来堕此中。犹如以豆</a><a name="0296c29" id="0296c29">置之大镬。然猛炽火而煎煮之。随汤腾涌</span><a name="0297a01" id="0297a01">周旋回复。于河两岸有诸狱卒。手执杖索</a><a name="0297a02" id="0297a02">及以大网。行列而住。遮彼有情不令得出。</a><a name="0297a03" id="0297a03">或以索罥。或以网漉。复置广大热铁地上。</a><a name="0297a04" id="0297a04">仰彼有情而问之言。汝等今者欲何所须。</a><a name="0297a05" id="0297a05">如是答言。我等今者竟无觉知。然为种种</a><a name="0297a06" id="0297a06">饥苦所逼。时彼狱卒即以铁钳钳口令</a><a name="0297a07" id="0297a07">开。便以极热烧然铁丸。置其口中。余如前</a><a name="0297a08" id="0297a08">说。若彼答言。我今唯为渴苦所逼。尔时狱</a><a name="0297a09" id="0297a09">卒。便即洋铜以灌其口。由是因缘长时受</a><a name="0297a10" id="0297a10">苦。乃至先世所造一切能感那落迦恶不</a><a name="0297a11" id="0297a11">善业未尽未出。此中若刀剑刃路。若刃叶</a><a name="0297a12" id="0297a12">林。若铁设拉末梨林。总之为一故有四园。</a><a name="0297a13" id="0297a13">又于寒那落迦受生有情。多受如是极重</a><a name="0297a14" id="0297a14">塞苦。谓疱那落迦中受生有情。即为彼地极</a><a name="0297a15" id="0297a15">重广大寒触所触。一切身分悉皆卷缩犹如</a><a name="0297a16" id="0297a16">疮疱。故此那落迦名疱那落迦。疱裂那落迦</a><a name="0297a17" id="0297a17">与此差别。犹如疱溃脓血流出其疮卷皱。故</a><a name="0297a18" id="0297a18">此那落迦名为疱裂。又喝哳詀。郝郝凡。虎虎</a><a name="0297a19" id="0297a19">凡。此三那落迦由彼有情苦音差别。以立</a><a name="0297a20" id="0297a20">其名。青莲那落迦中。由彼地极重广大寒触</a><a name="0297a21" id="0297a21">所触。一切身分悉皆青瘀。皮肤破裂或五或</a><a name="0297a22" id="0297a22">六。故此那落迦名曰青莲。红莲那落迦与此</a><a name="0297a23" id="0297a23">差别。过此青已色变红赤。皮肤分裂或十</a><a name="0297a24" id="0297a24">或多。故此那落迦名曰红莲。大红莲那落迦</a><a name="0297a25" id="0297a25">与此差别。谓彼身分极大红赤。皮肤分裂或</a><a name="0297a26" id="0297a26">百或多。故此那落迦。名大红莲。又独一那落</a><a name="0297a27" id="0297a27">迦中受生有情。各于自身自业所感。多受</a><a name="0297a28" id="0297a28">如是种种大苦。如吉祥问采菉豆子经中</a><a name="0297a29" id="0297a29">广说。故此那落迦名为独一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300296c.htm'><img src='up.gif' border=0></a>
<a href='T300297b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>