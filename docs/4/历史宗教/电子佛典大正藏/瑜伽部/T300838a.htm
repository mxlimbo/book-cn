<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0838a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷94)</font> 摄事分 1契经事 <font face='Arial'>T30, p0838a</h2></font><hr>
<span class='old'>
</a><a name="0837c28" id="0837c28">缠故。及随眠故。因彼所缘。于四识住。令心</a><a name="0837c29" id="0837c29">生起诸杂染已。招集后有。循环往来不得</span><a name="0838a01" id="0838a01">解脱。有学见迹妄见杂染已永断故。唯有</a><a name="0838a02" id="0838a02">我慢依处习气。尚有余故。不造新业。不欣</a><a name="0838a03" id="0838a03">后有业爱杂染。无有诸缠能为杂染。唯有</a><a name="0838a04" id="0838a04">随眠依附相续能为杂染。因彼所缘。于诸</a><a name="0838a05" id="0838a05">识住。杂染其心。招集后有。若诸无学。二种</a><a name="0838a06" id="0838a06">杂染缠。及随眠。皆永断故。即现法中。于诸</a><a name="0838a07" id="0838a07">识住。其心杂染。及与当来所招后有。一切</a><a name="0838a08" id="0838a08">皆无</b></a><a name="0838a09" id="0838a09"><p>复次过去诸佛为菩萨时。如理思惟缘起</a><a name="0838a10" id="0838a10">法已。证觉无上正等菩提。今薄伽梵亦于</a><a name="0838a11" id="0838a11">缘起正思惟已。证觉无上正等菩提。如过</a><a name="0838a12" id="0838a12">去佛得菩提已。即于缘起作意攀缘顺逆</a><a name="0838a13" id="0838a13">道理。方便随修。现法乐住已。住安乐。今薄</a><a name="0838a14" id="0838a14">伽梵。亦复如是。彼虽无量。如说世间七劫</a><a name="0838a15" id="0838a15">相似故。唯说七。如是无上正等菩提。尚犹</a><a name="0838a16" id="0838a16">如实知缘起故。未证能证。证已获得现法</a><a name="0838a17" id="0838a17">乐住。况余下劣所有菩提。又为如实等觉</a><a name="0838a18" id="0838a18">缘起摄受五支。为断方便。如前应知。又此</a><a name="0838a19" id="0838a19">缘起总略义者。谓依转品有因诸苦。又依</a><a name="0838a20" id="0838a20">还品有因无漏所有诸法。又有因苦因缘</a><a name="0838a21" id="0838a21">诸漏。又彼诸漏所依止性从无明触所生诸</a><a name="0838a22" id="0838a22">受。又有因法住立因缘。则现法中烦恼断者。</a><a name="0838a23" id="0838a23">唯有依缘。又复依于七种清净渐次修集。</a><a name="0838a24" id="0838a24">为得无造究竟涅槃。应知宣说随顺如是</a><a name="0838a25" id="0838a25">缘性缘起甚深言教。云何名为七种清净。一</a><a name="0838a26" id="0838a26">戒清净。二心清净。三见清净。四度疑清净。五</a><a name="0838a27" id="0838a27">道非道智见清净。六行智见清净。七行断</a><a name="0838a28" id="0838a28">智见清净。云何名为如是清净渐次修集。谓</a><a name="0838a29" id="0838a29">有苾刍。安住具足尸罗。守护别解脱律仪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300837c.htm'><img src='up.gif' border=0></a>
<a href='T300838b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>