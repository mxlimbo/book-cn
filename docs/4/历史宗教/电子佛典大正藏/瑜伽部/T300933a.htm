<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0933a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷8)</font> 方便处摄品第十五 <font face='Arial'>T30, p0933a</h2></font><hr>
<span class='old'>
</a><a name="0932c28" id="0932c28">广为说义。以一切缘三昧度门随顺教授。随</a><a name="0932c29" id="0932c29">顺教诫摄取众生。令其行义。彼诸众生于</span><a name="0933a01" id="0933a01">如来说甚深微妙空相应经。如其旨趣。彼经</a><a name="0933a02" id="0933a02">中说。离自性法及离诸事不起不灭。如虚空</a><a name="0933a03" id="0933a03">如幻如梦。不知义者闻则惊怖。谤彼深经言</a><a name="0933a04" id="0933a04">非佛说。菩萨为彼众生随顺巧便。于彼深经</a><a name="0933a05" id="0933a05">如来旨趣。随顺其义分别解说而摄取之。如</a><a name="0933a06" id="0933a06">是随顺为彼说言。彼经不说一切都无所有。</a><a name="0933a07" id="0933a07">但言说我自性空无所有。是名离自性离言</a><a name="0933a08" id="0933a08">说。有事依言事转。是故言说有自性。亦非第</a><a name="0933a09" id="0933a09">一义。有彼自性。是故说言离一切事。言说</a><a name="0933a10" id="0933a10">自性。从本已来一切都无所有。云何有生有</a><a name="0933a11" id="0933a11">灭。是故说言不生不灭。譬如虚空有种种色</a><a name="0933a12" id="0933a12">及诸色业。悉容受彼为作依处。谓虚空行</a><a name="0933a13" id="0933a13">住去来屈申俯仰。又如除彼色及色业。已谓</a><a name="0933a14" id="0933a14">无色自性分。名清净虚空。如虚空处色等业</a><a name="0933a15" id="0933a15">转离言说事。种种施设言说妄想虚伪随转</a><a name="0933a16" id="0933a16">亦复如是。又如虚空容色等业。离言说法容</a><a name="0933a17" id="0933a17">受妄想亦复如是。若菩萨以智慧。除一切言</a><a name="0933a18" id="0933a18">说所起。邪惑妄想诸虚伪转。是菩萨以第一</a><a name="0933a19" id="0933a19">圣智离言说事。一切言说自性非性。如虚空</a><a name="0933a20" id="0933a20">清净。亦非彼展转有余自性。是故一切诸法。</a><a name="0933a21" id="0933a21">譬如虚空譬如幻。不如事有亦非一切都无</a><a name="0933a22" id="0933a22">幻事。如是一切法不如言说。愚痴计有亦非</a><a name="0933a23" id="0933a23">一切都无所有。第一义离言说自性。如是方</a><a name="0933a24" id="0933a24">便入非有亦非无。是故知如幻故说如幻。如</a><a name="0933a25" id="0933a25">是菩萨于一切法界。不取不舍不增不减亦</a><a name="0933a26" id="0933a26">无所坏。如实了知。如其所知为人显示。是名</a><a name="0933a27" id="0933a27">菩萨随顺巧方便。云何菩萨立要巧方便。若</a><a name="0933a28" id="0933a28">有众生来从菩萨。求索十种资生众具。为立</a><a name="0933a29" id="0933a29">要言。汝能供养父母沙门婆罗门。广说如上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300932c.htm'><img src='up.gif' border=0></a>
<a href='T300933b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>