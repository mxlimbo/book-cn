<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0876a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷100)</font> 摄事分 2调伏事 <font face='Arial'>T30, p0876a</h2></font><hr>
<span class='old'>
</a><a name="0875c28" id="0875c28">遍知犯罪究竟者。谓于是处施设方便。即</a><a name="0875c29" id="0875c29">于是处而得究竟。非于中间有其退转。</span><a name="0876a01" id="0876a01">以是缘故所犯圆满。诸集粗罪他胜众余</a><a name="0876a02" id="0876a02">方便中犯陨坠恶作。于彼方便及自聚中而</a><a name="0876a03" id="0876a03">得究竟。于陨坠罪诸方便中。亦犯恶作。四</a><a name="0876a04" id="0876a04">种罪聚名有余罪。他胜罪聚名无余罪。若</a><a name="0876a05" id="0876a05">所犯罪由有智故。名不积集。或复从他</a><a name="0876a06" id="0876a06">而显发故。亦不积集。与此相违。非不积</a><a name="0876a07" id="0876a07">集。若所犯罪已从于他如法发露方便悔</a><a name="0876a08" id="0876a08">除。名已显说。与此相违。名未显说。若所犯</a><a name="0876a09" id="0876a09">罪权持当悔。名有期愿。与此相违。名无</a><a name="0876a10" id="0876a10">期愿。若所犯罪。诸佛世尊于别解脱毗柰耶</a><a name="0876a11" id="0876a11">中。建立为犯。名有制立。与此相违。名无</a><a name="0876a12" id="0876a12">制立。若所犯罪。或约一类补特伽罗。或复</a><a name="0876a13" id="0876a13">约时而不决定。先无差别总相制立。当知</a><a name="0876a14" id="0876a14">此罪名为等运。与此相违。名非等运。云何</a><a name="0876a15" id="0876a15">补特伽罗遍知。谓由五相应知差别。一由</a><a name="0876a16" id="0876a16">行差别故。二由众差别故。三由增减差别</a><a name="0876a17" id="0876a17">故。四由证得差别故。五由观察差别故。</a><a name="0876a18" id="0876a18">由行差别者。谓能遍知由贪等行有差别</a><a name="0876a19" id="0876a19">故。彼有差别。如声闻地应知其相。由众</a><a name="0876a20" id="0876a20">差别者。谓能遍知由苾刍苾刍尼等七众</a><a name="0876a21" id="0876a21">别故彼有差别。由增减差别者。谓如一</a><a name="0876a22" id="0876a22">类补特伽罗。或贵族出家。或富族出家。或颜</a><a name="0876a23" id="0876a23">容端正。其余一类则不如是。复有一类补</a><a name="0876a24" id="0876a24">特伽罗。多闻博识语具圆满大智大福。于净</a><a name="0876a25" id="0876a25">尸罗坚猛防护。少有所犯多生恶作。于犯</a><a name="0876a26" id="0876a26">于出能善了知。其余一类则不如是。若能</a><a name="0876a27" id="0876a27">遍知如是等事。当知说名遍知增减有差</a><a name="0876a28" id="0876a28">别故彼有差别。由证得差别者。谓能遍知</a><a name="0876a29" id="0876a29">从随信行俱分解脱以为后边七种差别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300875c.htm'><img src='up.gif' border=0></a>
<a href='T300876b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>