<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0395a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷20)</font> 12修所成地 <font face='Arial'>T30, p0395a</h2></font><hr>
<span class='old'>
</a><a name="0394c28" id="0394c28">故。获得殊胜所证法故。亦令喜悦修得圆</a><a name="0394c29" id="0394c29">满。又修所断惑品粗重已远离故。获得轻安。</span><a name="0395a01" id="0395a01">轻安故。生身心清凉。极所摄受。如是二种</a><a name="0395a02" id="0395a02">修得圆满。又此有学金刚喻定到究竟故。修</a><a name="0395a03" id="0395a03">得圆满。是名修习如所得道。又此修习如</a><a name="0395a04" id="0395a04">所得道义。广说应知。谓四种法为依止故。</a><a name="0395a05" id="0395a05">能令五法修习圆满。除此更无若过若增</b></a><a name="0395a06" id="0395a06"><p>云何证得极清净道及果功德。谓于三位。乐</a><a name="0395a07" id="0395a07">位苦位不苦不乐位。为诸烦恼之所随眠</a><a name="0395a08" id="0395a08">有二种补特伽罗。多分所显。一者异生。二者</a><a name="0395a09" id="0395a09">有学。又有二种能发起杂染品。一者取杂</a><a name="0395a10" id="0395a10">染品。二者行杂染品。即为断此二杂染品。</a><a name="0395a11" id="0395a11">入善说法毗奈耶时。能为障碍所有烦恼。</a><a name="0395a12" id="0395a12">此诸烦恼能为随眠。深远入心。又能发生</a><a name="0395a13" id="0395a13">种种诸苦。若能于此无余永断。名为证得</a><a name="0395a14" id="0395a14">极净道果。又十无学支所摄五无学蕴。所谓</a><a name="0395a15" id="0395a15">戒蕴。定蕴。慧蕴。解脱蕴。解脱。知见蕴。名</a><a name="0395a16" id="0395a16">极清净道。又由证得此极净道。离十过失</a><a name="0395a17" id="0395a17">住圣所住。云何名为十种过失。所谓依外</a><a name="0395a18" id="0395a18">诸欲所有愁叹。忧苦。种种恼乱。苦苦相应过</a><a name="0395a19" id="0395a19">失。又有依内不护诸根过失。由不护诸</a><a name="0395a20" id="0395a20">根故。生愁叹等。又有爱味乐住过失。又有</a><a name="0395a21" id="0395a21">行住放逸过失。又有外道不共即彼各别邪</a><a name="0395a22" id="0395a22">见所起语言。寻思。追求三种过失。又有依</a><a name="0395a23" id="0395a23">静虑边际过失。又有缘起所摄发起取杂染</a><a name="0395a24" id="0395a24">品过失。又有发起行杂染品过失。若于如</a><a name="0395a25" id="0395a25">是十种过失永不相应。唯有最后身所任</a><a name="0395a26" id="0395a26">持。第二余身毕竟不起。于最寂静涅槃界</a><a name="0395a27" id="0395a27">中。究竟安住。一切有情乃至上生第一有</a><a name="0395a28" id="0395a28">者。于彼一切所有有情得为最胜。是故说</a><a name="0395a29" id="0395a29">名住圣所住。以能远离十种过失。又能安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300394c.htm'><img src='up.gif' border=0></a>
<a href='T300395b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>