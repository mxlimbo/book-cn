<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0370b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷17)</font> 11思所成地 <font face='Arial'>T30, p0370b</h2></font><hr>
<span class='old'>
</a><a name="0370a28" id="0370a28">室。于诸事欲所起一切烦恼欲摄妄分别贪</a><a name="0370a29" id="0370a29">为对治故。修四念住。或复还出依近聚落</span><a name="0370b01" id="0370b01">村邑而住。善护其身。善守诸根。善住正念</a><a name="0370b02" id="0370b02">而入聚落。或复村邑游行。旋反。去来。进止。</a><a name="0370b03" id="0370b03">恒住正知。为解睡眠及诸劳倦。彼即于是</a><a name="0370b04" id="0370b04">四念住中善安正念为依止故。为欲永</a><a name="0370b05" id="0370b05">断欲贪随眠。修习对治。又即以彼正知而</a><a name="0370b06" id="0370b06">住。为依止故。远离诸盖。身心调畅有所堪</a><a name="0370b07" id="0370b07">能。炽然方便修断寂静。彼由如是念及正</a><a name="0370b08" id="0370b08">知为依止故。便能证得烦恼欲断。远离诸</a><a name="0370b09" id="0370b09">欲。乃至于初静虑具足而住。如是能于受</a><a name="0370b10" id="0370b10">用欲乐行边。劣鄙秽性诸异生法。若断若知。</a><a name="0370b11" id="0370b11">何等名为引无义苦。谓如有一若诸沙门或</a><a name="0370b12" id="0370b12">婆罗门。行自苦行。于现法中以种种苦自</a><a name="0370b13" id="0370b13">逼自切。周遍烧恼。自谓。我今由现法苦所</a><a name="0370b14" id="0370b14">逼恼故。解脱当苦。虽求是事而自煎逼。彼</a><a name="0370b15" id="0370b15">于此事终不能得。然更招集大损恼事。如</a><a name="0370b16" id="0370b16">是名为引无义苦。诸圣弟子能于如是受</a><a name="0370b17" id="0370b17">用自苦行边。能引非圣无义苦法善了知已。</a><a name="0370b18" id="0370b18">远而避之不亲不近。亦不承事。复次今当</a><a name="0370b19" id="0370b19">略辩上所说义。云何略辩。谓诸有情有二种</a><a name="0370b20" id="0370b20">满。一增上生满。二决定胜满。增上生满者。谓</a><a name="0370b21" id="0370b21">往善趣。决定胜满者。谓爱尽离欲寂灭涅</a><a name="0370b22" id="0370b22">。于此二满及与障碍能断能证。是名略</a><a name="0370b23" id="0370b23">义。若于一切种。一切因缘。一切处所。不作</a><a name="0370b24" id="0370b24">恶行。彼便能断增上生满所有障碍。亦能证</a><a name="0370b25" id="0370b25">得增上生满。若于受用欲乐行边。及于受</a><a name="0370b26" id="0370b26">用自苦行边。决定远离彼便能断决定胜</a><a name="0370b27" id="0370b27">满所有障碍。亦能证得决定胜满。当知是</a><a name="0370b28" id="0370b28">名此中略义</a><a name="0370b29" id="0370b29"><p class='lg'>　　应说想众生　　　依应说安住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300370a.htm'><img src='up.gif' border=0></a>
<a href='T300370c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>