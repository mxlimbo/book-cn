<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0039c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷7)</font> <font face='Arial'>T31, p0039c</h2></font><hr>
<span class='old'>
</a><a name="0039b28" id="0039b28">现量证时不执为外。后意分别妄生外想。</a><a name="0039b29" id="0039b29">故现量境是自相分。识所变故亦说为有。意</span><a name="0039c01" id="0039c01">识所执外实色等。妄计有故说彼为无。又</a><a name="0039c02" id="0039c02">色等境非色似色非外似外如梦所缘。不</a><a name="0039c03" id="0039c03">可执为是实外色。若觉时色皆如梦境不</a><a name="0039c04" id="0039c04">离识者。如从梦觉知彼唯心。何故觉时于</a><a name="0039c05" id="0039c05">自色境不知唯识。如梦未觉不能自知。</a><a name="0039c06" id="0039c06">要至觉时方能追觉。觉时境色应知亦尔。</a><a name="0039c07" id="0039c07">未真觉位不能自知。至真觉时亦能追觉。</a><a name="0039c08" id="0039c08">未得真觉恒处梦中。故佛说为生死长夜。</a><a name="0039c09" id="0039c09">由斯未了色境唯识。外色实无可非内识</a><a name="0039c10" id="0039c10">境。他心实有宁非自所缘。谁说他心非自</a><a name="0039c11" id="0039c11">识境。但不说彼是亲所缘。谓识生时无实</a><a name="0039c12" id="0039c12">作用。非如手等亲执外物日等舒光亲照</a><a name="0039c13" id="0039c13">外境。但如镜等似外境现名了他心。非</a><a name="0039c14" id="0039c14">亲能了。亲所了者谓自所变。故契经言。无</a><a name="0039c15" id="0039c15">有少法能取余法。但识生时似彼相现名</a><a name="0039c16" id="0039c16">取彼物。如缘他心色等亦尔。既有异境</a><a name="0039c17" id="0039c17">何名唯识。奇哉固执触处生疑。岂唯识教但</a><a name="0039c18" id="0039c18">说一识。不尔如何。汝应谛听。若唯一识宁</a><a name="0039c19" id="0039c19">有十方凡圣尊卑因果等别。谁为谁说。何法</a><a name="0039c20" id="0039c20">何求。故唯识言有深意趣。识言总显一切有</a><a name="0039c21" id="0039c21">情各有八识．六位心所．所变相见．分位差别</a><a name="0039c22" id="0039c22">及彼空理所显真如。识自相故。识相应故。</a><a name="0039c23" id="0039c23">二所变故。三分位故。四实性故。如是诸法皆</a><a name="0039c24" id="0039c24">不离识。总立识名。唯言但遮愚夫所执定</a><a name="0039c25" id="0039c25">离诸识实有色等。若如是知唯识教意。便</a><a name="0039c26" id="0039c26">能无倒善备资粮。速入法空证无上觉。救</a><a name="0039c27" id="0039c27">拔含识生死轮回。非全拨无恶取空者违背</a><a name="0039c28" id="0039c28">教理能成是事。故定应信一切唯识。若唯</a><a name="0039c29" id="0039c29">有识都无外缘。由何而生种种分别。颂曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310039b.htm'><img src='up.gif' border=0></a>
<a href='T310040a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>