<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1584 决定藏论 1031a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1584 决定藏论</font> <font face='Arial'>(卷3)</font> 心地品第一之一 <font face='Arial'>T30, p1031a</h2></font><hr>
<span class='old'>
</a><a name="1030c28" id="1030c28">灭故。欲取色等以为境者即得永灭。以此灭</a><a name="1030c29" id="1030c29">故。诸识有惑于四住处则不复住。诸对治识</span><a name="1031a01" id="1031a01">实清净故。如是得知住处寂静。以缘灭故。于</a><a name="1031a02" id="1031a02">未来世当生具足应得相续不复更生。是名</a><a name="1031a03" id="1031a03">有缘住。静阿摩罗识对治世识甚深清净说</a><a name="1031a04" id="1031a04">名不住。复次此识不为缘生。空解脱门善修</a><a name="1031a05" id="1031a05">习故不能生业。无愿解脱门善修习故则能</a><a name="1031a06" id="1031a06">知足。无相解脱门善修习故住于不动如前</a><a name="1031a07" id="1031a07">四义得正解脱。观行于尘于我我所无所取</a><a name="1031a08" id="1031a08">着。是故色等诸尘灭坏心无渴爱。如此诸相</a><a name="1031a09" id="1031a09">心极清净。识清净故不自灭坏。亦复不为他</a><a name="1031a10" id="1031a10">缘所灭。无相续故。于十方处不更入生。于命</a><a name="1031a11" id="1031a11">于死无贪欲故。说无求欲。心譬如树受喻如</a><a name="1031a12" id="1031a12">影。于时二无。是故无树。是故无影。世心灭</a><a name="1031a13" id="1031a13">故。说现尽灭。是无漏心学解脱故。前次第说</a><a name="1031a14" id="1031a14">得寂静。无学解脱故得清净。四余灭故得梵</a><a name="1031a15" id="1031a15">自在。问何故不说识识住处。答曰。言不自相</a><a name="1031a16" id="1031a16">故识得不净。何以故。如来说心自相清净。四</a><a name="1031a17" id="1031a17">处不尔。一切烦恼极不净故。知贪欲等微细</a><a name="1031a18" id="1031a18">难见。色等不尔非烦恼因。不如色等无有众</a><a name="1031a19" id="1031a19">生于一识处而起爱着。如于色等。是故佛说</a><a name="1031a20" id="1031a20">识非住处是名识阴住处分别。多种分别者</a><a name="1031a21" id="1031a21">此说有三。一者有欲心无欲心有嗔无嗔。广</a><a name="1031a22" id="1031a22">说如经。乃至未得解脱及正解脱。此如来说</a><a name="1031a23" id="1031a23">则名第一。是离分别界分别故。于欲界中心</a><a name="1031a24" id="1031a24">有四种。有善不善染污不染污。于色界中心</a><a name="1031a25" id="1031a25">有三种除去不善。无色亦尔。无漏有二。谓学</a><a name="1031a26" id="1031a26">无学。欲界善心分别有二。生得学得。不染污</a><a name="1031a27" id="1031a27">四果报威仪工巧变化。欲界变化一种生得。</a><a name="1031a28" id="1031a28">如天龙鬼无修慧果。于色界中无有工巧。无</a><a name="1031a29" id="1031a29">色界中但有果报。善心如下登高是名第二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301030c.htm'><img src='up.gif' border=0></a>
<a href='T301031b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>