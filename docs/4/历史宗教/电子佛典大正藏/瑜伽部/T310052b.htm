<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0052b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷9)</font> <font face='Arial'>T31, p0052b</h2></font><hr>
<span class='old'>
</a><a name="0052a28" id="0052a28">摄后五。若并助伴皆具相摄。若随用摄戒</a><a name="0052a29" id="0052a29">摄前三。资粮自体眷属性故。定摄静虑。慧</span><a name="0052b01" id="0052b01">摄后五。精进三摄。遍策三故。若随显摄戒</a><a name="0052b02" id="0052b02">摄前四。前三如前及守护故。定摄静虑。慧</a><a name="0052b03" id="0052b03">摄后五。此十位者五位皆具。修习位中其相</a><a name="0052b04" id="0052b04">最显。然初二位顿悟菩萨种通二种现唯</a><a name="0052b05" id="0052b05">有漏。渐悟菩萨若种若现俱通二种。已得生</a><a name="0052b06" id="0052b06">空无漏观故。通达位中种通二种现唯无漏。</a><a name="0052b07" id="0052b07">于修习位七地已前种现俱通有漏无漏。八</a><a name="0052b08" id="0052b08">地以去种通二种现唯无漏。究竟位中若现</a><a name="0052b09" id="0052b09">若种俱唯无漏。此十因位有三种名。一名</a><a name="0052b10" id="0052b10">远波罗蜜多。谓初无数劫。尔时施等势力尚</a><a name="0052b11" id="0052b11">微被烦恼伏未能伏彼。由斯烦恼不觉现</a><a name="0052b12" id="0052b12">行。二名近波罗蜜多。谓第二无数劫。尔时施</a><a name="0052b13" id="0052b13">等势力渐增非烦恼伏而能伏彼。由斯烦</a><a name="0052b14" id="0052b14">恼故意方行。三名大波罗蜜多。谓第三无数</a><a name="0052b15" id="0052b15">劫。尔时施等势力转增能毕竟伏一切烦恼。</a><a name="0052b16" id="0052b16">由斯烦恼永不现行。犹有所知微细现种</a><a name="0052b17" id="0052b17">及烦恼种故未究竟。此十义类差别无边。恐</a><a name="0052b18" id="0052b18">厌繁文略示纲要。十于十地虽实皆修</a><a name="0052b19" id="0052b19">而随相增地地修一。虽十地行有无量门</a><a name="0052b20" id="0052b20">而皆摄在十到彼岸。十重障者。一异生性障。</a><a name="0052b21" id="0052b21">谓二障中分别起者依彼种立异生性故。</a><a name="0052b22" id="0052b22">二乘见道现在前时唯断一种名得圣性。</a><a name="0052b23" id="0052b23">菩萨见道现在前时具断二种名得圣性。</a><a name="0052b24" id="0052b24">二真见道现在前时彼二障种必不成就。犹</a><a name="0052b25" id="0052b25">明与闇定不俱生。如秤两头低昂时等。诸</a><a name="0052b26" id="0052b26">相违法理必应然。是故二性无俱成失。无间</a><a name="0052b27" id="0052b27">道时已无惑种何用复起解脱道为。断惑</a><a name="0052b28" id="0052b28">证灭期心别故。为舍彼品粗重性故。无间</a><a name="0052b29" id="0052b29">道时虽无惑种而未舍彼无堪任性。为舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310052a.htm'><img src='up.gif' border=0></a>
<a href='T310052c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>