<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0443a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 彼果智分第十一之一 <font face='Arial'>T31, p0443a</h2></font><hr>
<span class='old'>
</a><a name="0442c28" id="0442c28">即是一切障断品类。所以者何。永断一切障</a><a name="0442c29" id="0442c29">品类故。谓断一切所知障品及断一切习气</span><a name="0443a01" id="0443a01">品故。又此具相大菩提者。即是正知一切境</a><a name="0443a02" id="0443a02">相。是故能断一切他疑。一切处者一切世间</a><a name="0443a03" id="0443a03">他疑。即是所有人天一切疑惑。于此他疑皆</a><a name="0443a04" id="0443a04">悉能断。由此能断一切人天疑惑作用。显一</a><a name="0443a05" id="0443a05">切相妙智殊胜</a><a name="0443a06" id="0443a06"><p>论曰。诸佛法身与如是等功德相应。复与所</a><a name="0443a07" id="0443a07">余自性因果业相应转。功德相应。是故应知</a><a name="0443a08" id="0443a08">诸佛法身无上功德。此中有二颂</a><a name="0443a09" id="0443a09"><p class='lg'>　　尊成实胜义　　　一切地皆出</a><br><a name="0443a10" id="0443a10">　　至诸众生上　　　解脱诸有情</a><br><a name="0443a11" id="0443a11">　　无尽无等德　　　相应现世间</a><br><a name="0443a12" id="0443a12">　　及众会可见　　　非见人天等　</p></a><a name="0443a13" id="0443a13"><p>释曰。法身与此功德相应。复与余六功德相</a><a name="0443a14" id="0443a14">应。此略标义。二颂广释。尊成实胜义者。谓佛</a><a name="0443a15" id="0443a15">法身成实胜义。真如所显此即宣说法身自</a><a name="0443a16" id="0443a16">性功德。相应说力差别相应无失。譬如说火</a><a name="0443a17" id="0443a17">暖德相应。一切地皆出者。是极喜等一切十</a><a name="0443a18" id="0443a18">地。皆出离义。此则成实胜义之因。至诸众</a><a name="0443a19" id="0443a19">生上者。一切智性于诸有情最为殊胜。此即</a><a name="0443a20" id="0443a20">成实胜义之果。解脱诸有情者。即是成实胜</a><a name="0443a21" id="0443a21">义之业。无尽无等德相应者。与诸功德相属</a><a name="0443a22" id="0443a22">相应。无边不共力无畏等无尽无等德相应</a><a name="0443a23" id="0443a23">故。现世间及众会可见者。谓变化身出现世</a><a name="0443a24" id="0443a24">间。及受用身处大众会。二皆可见。非见人天</a><a name="0443a25" id="0443a25">等者。谓佛法身非人天等之所能见。此说世</a><a name="0443a26" id="0443a26">尊三身差别。以显转义。转谓体性转变差</a><a name="0443a27" id="0443a27">别。于三身中。二身可见一非可见</a><a name="0443a28" id="0443a28"><p class='juan'>
摄大乘论释卷第九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310442c.htm'><img src='up.gif' border=0></a>
<a href='T310443b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>