<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0420b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷25)</font> 13声闻地 <font face='Arial'>T30, p0420b</h2></font><hr>
<span class='old'>
</a><a name="0420a28" id="0420a28">家众。若未会遇思慕欲见。若已会遇不欲</a><a name="0420a29" id="0420a29">别离或乐戏论。由此因缘乐着世间种种</span><a name="0420b01" id="0420b01">戏论。于应趣向好乐前行。于远离中喜</a><a name="0420b02" id="0420b02">舍善轭。如是等类众多障法。应知一切名</a><a name="0420b03" id="0420b03">远离障。若有此障会遇现前。难可舍离阿</a><a name="0420b04" id="0420b04">练若处山林旷野边际卧具所有贪着。亦不</a><a name="0420b05" id="0420b05">能居阿练若处冢间树下空闲静室。云何寂</a><a name="0420b06" id="0420b06">静障。谓寂静者。即奢摩他毗钵舍那。有奢摩</a><a name="0420b07" id="0420b07">他障。有毗钵舍那障。云何奢摩他障。谓诸放</a><a name="0420b08" id="0420b08">逸及住非处。由放逸故或惛沉睡眠缠绕</a><a name="0420b09" id="0420b09">其心。或唯得奢摩他便生爱味。或于下劣</a><a name="0420b10" id="0420b10">性心乐趣入。或于闇昧性其心乐着。由住</a><a name="0420b11" id="0420b11">如是非处所故。人或非人諠杂扰乱。他所</a><a name="0420b12" id="0420b12">逼恼心外驰散。如是名为奢摩他障。当知</a><a name="0420b13" id="0420b13">此障能障寂静。云何毗钵舍那障。谓乐自恃</a><a name="0420b14" id="0420b14">举及以掉乱。乐自恃举者。谓如有一作是</a><a name="0420b15" id="0420b15">思惟。我生高族净信出家非为下劣。诸余</a><a name="0420b16" id="0420b16">比丘则不如是。由此因缘自高自举陵蔑</a><a name="0420b17" id="0420b17">于他。如是我生富族净信出家非为贫匮。</a><a name="0420b18" id="0420b18">我具妙色喜见端严多闻闻持。其闻积集善</a><a name="0420b19" id="0420b19">巧言词语具圆满。诸余比丘则不如是。由</a><a name="0420b20" id="0420b20">此因缘自高自举陵蔑于他。彼由如是自</a><a name="0420b21" id="0420b21">高举故。诸有比丘耆年多智积修梵行。不</a><a name="0420b22" id="0420b22">能时时恭敬请问。彼诸比丘亦不时时为</a><a name="0420b23" id="0420b23">其开发未开发处。为其显了未显了处。亦</a><a name="0420b24" id="0420b24">不为其殷到精恳以慧通达甚深句义。方</a><a name="0420b25" id="0420b25">便开示乃至令其智见清净。如是名为乐自</a><a name="0420b26" id="0420b26">恃举毗钵舍那障。又如有一唯得少分下劣</a><a name="0420b27" id="0420b27">智见安隐而住。彼由如是少分下劣智见安</a><a name="0420b28" id="0420b28">住。便自高举。自高举故。便生喜足更不上</a><a name="0420b29" id="0420b29">求。是名乐自恃举所住毗钵舍那障。言掉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300420a.htm'><img src='up.gif' border=0></a>
<a href='T300420c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>