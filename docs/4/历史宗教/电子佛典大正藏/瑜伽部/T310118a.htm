<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1593 摄大乘论 0118a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1593 摄大乘论</font> <font face='Arial'>(卷1)</font> 差别品第四 <font face='Arial'>T31, p0118a</h2></font><hr>
<span class='old'>
</a><a name="0117c28" id="0117c28">细轻相识。粗重相识者。谓大小二惑种子。细</a><a name="0117c29" id="0117c29">轻相识者。谓一切有流善法种子。若无此</span><a name="0118a01" id="0118a01">由前业果有胜能。无胜能依止差别不得成</a><a name="0118a02" id="0118a02"><p>复次有受不受相二种本识。有受相者。果报</a><a name="0118a03" id="0118a03">已熟善恶种子识。不受相者。名言熏习种子</a><a name="0118a04" id="0118a04">无量时戏论。生起种子故。若无此识有作不</a><a name="0118a05" id="0118a05">作善恶二业因与果报故。受用尽义不成始</a><a name="0118a06" id="0118a06">生。名言熏习生起亦不得成。复次有譬喻相。</a><a name="0118a07" id="0118a07">识如幻事鹿渴梦想翳闇等譬。第一识似如此</a><a name="0118a08" id="0118a08">事。若无此虚妄分别种子故。此识不成颠倒</a><a name="0118a09" id="0118a09">因缘。复有具不具相。若具缚众生有具相。若</a><a name="0118a10" id="0118a10">得世间离欲有损害相。若有学声闻及诸菩</a><a name="0118a11" id="0118a11">萨有一分灭离相。若阿罗汉独觉如来有具</a><a name="0118a12" id="0118a12">分灭离相。何以故。阿罗汉独觉单灭惑障。如</a><a name="0118a13" id="0118a13">来双灭惑智二障。若无此烦恼次第灭尽则</a><a name="0118a14" id="0118a14">不得成。何因缘善恶二法果报。唯是无覆</a><a name="0118a15" id="0118a15">无记。此无记性与善恶二法俱生不相违。</a><a name="0118a16" id="0118a16">善恶二法自互相违。若果报成善恶性。无方</a><a name="0118a17" id="0118a17">便得解脱烦恼。又无方便得起善及烦恼故。</a><a name="0118a18" id="0118a18">无解脱及系缚。无此二义故。是故果报识定</a><a name="0118a19" id="0118a19">是无覆无记性</a><a name="0118a20" id="0118a20"><p><b>　　<A NAME="n40"></A>摄大乘论应知胜相第二之一</b></a><a name="0118a21" id="0118a21"><p>如此已说应知依止。胜相云何应知。应知胜</a><a name="0118a22" id="0118a22">相此应知相略说有三种。一依他性相。二分</a><a name="0118a23" id="0118a23">别性相。三真实性相。依他性相者。本识为种</a><a name="0118a24" id="0118a24">子。虚妄分别所摄诸识差别。何者为差别。谓</a><a name="0118a25" id="0118a25">身识。身者识。受者识。应受识。正受识世识。</a><a name="0118a26" id="0118a26">数识。处识。言说识。自他差别识。善恶两道生</a><a name="0118a27" id="0118a27">死识。身识身者识受者识应受识正受识世</a><a name="0118a28" id="0118a28">识数识处识言说识。如此等识因言说熏习</a><a name="0118a29" id="0118a29">种子生。自他差别识。因我见熏习种子生。善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310117c.htm'><img src='up.gif' border=0></a>
<a href='T310118b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>