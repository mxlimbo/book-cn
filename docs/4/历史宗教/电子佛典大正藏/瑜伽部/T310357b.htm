<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0357b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷7)</font> 彼入因果分第五 <font face='Arial'>T31, p0357b</h2></font><hr>
<span class='old'>
</a><a name="0357a28" id="0357a28"><p>论曰。如是相摄。云何可见。由此能摄一切</a><a name="0357a29" id="0357a29">善法。是其相故。是随顺故。是等流故</span><a name="0357b01" id="0357b01"><p>释曰。如是相摄云何可见者。此问如是波</a><a name="0357b02" id="0357b02">罗蜜多与诸善法互相摄义云何可见。由</a><a name="0357b03" id="0357b03">此能摄一切善法者。应知由此波罗蜜多。</a><a name="0357b04" id="0357b04">能具足摄一切善法。彼亦能摄波罗蜜多。应</a><a name="0357b05" id="0357b05">知此中一切善法。即是一切菩提分法。是其</a><a name="0357b06" id="0357b06">相故者。是般若相。是随顺故者。应知即是信</a><a name="0357b07" id="0357b07">轻安等。是等流故者。谓六神通及十力等诸</a><a name="0357b08" id="0357b08">余功德</a><a name="0357b09" id="0357b09"><p>论曰。如是所治摄诸杂染。云何可见。是此</a><a name="0357b10" id="0357b10">相故。是此因故。是此果故</a><a name="0357b11" id="0357b11"><p>释曰。如到彼岸摄诸白法。前已显示此所</a><a name="0357b12" id="0357b12">对治亦摄一切诸杂染法。今当显示。是此</a><a name="0357b13" id="0357b13">相故者。是贪等相。是此因故者。是悭等因。所</a><a name="0357b14" id="0357b14">谓不信及邪见等。是此果故者。谓悭犯戒忿</a><a name="0357b15" id="0357b15">等诸果</a><a name="0357b16" id="0357b16"><p>论曰。如是六种波罗蜜多所得胜利。云何可</a><a name="0357b17" id="0357b17">见。谓诸菩萨流转生死。富贵摄故。大生摄</a><a name="0357b18" id="0357b18">故。大朋大属之所摄故。广大事业加行成就</a><a name="0357b19" id="0357b19">之所摄故。无诸恼害届碟垢之所摄故。善</a><a name="0357b20" id="0357b20">知一切工论明处之所摄故。胜生无罪乃至</a><a name="0357b21" id="0357b21">安坐妙菩提座。常能现作一切有情一切义</a><a name="0357b22" id="0357b22">利。是名胜利</a><a name="0357b23" id="0357b23"><p>释曰。今当显说波罗蜜多所得胜利。胜生无</a><a name="0357b24" id="0357b24">罪者。非如外道虽得胜生而名有罪杂染</a><a name="0357b25" id="0357b25">污故。又彼胜生皆是无常。波罗蜜多果非无</a><a name="0357b26" id="0357b26">常。由说乃至安坐妙菩提座故。又彼胜生</a><a name="0357b27" id="0357b27">唯能自利。不能利他。由不说彼常能现作</a><a name="0357b28" id="0357b28">有情义利。波罗蜜多所得胜果。常能现作一</a><a name="0357b29" id="0357b29">切有情一切义利。如是名为诸到彼岸。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310357a.htm'><img src='up.gif' border=0></a>
<a href='T310357c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>