<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0361b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷8)</font> 增上戒学分第七 <font face='Arial'>T31, p0361b</h2></font><hr>
<span class='old'>
</a><a name="0361a28" id="0361a28">广大者。谓诸菩萨摄受无量福德资粮。非声</a><a name="0361a29" id="0361a29">闻故。摄受一切有情利益安乐意乐广大</span><a name="0361b01" id="0361b01">者。谓于诸有情劝令修善。名利益意乐。</a><a name="0361b02" id="0361b02">若即于此补特伽罗。愿由彼善当得胜果。</a><a name="0361b03" id="0361b03">名安乐意乐。建立无上正等菩提广大者。谓</a><a name="0361b04" id="0361b04">诸菩萨由此尸罗。建立无上正等菩提。非</a><a name="0361b05" id="0361b05">声闻故</a><a name="0361b06" id="0361b06"><p>论曰。甚深殊胜者。谓诸菩萨由是品类方便</a><a name="0361b07" id="0361b07">善巧。行杀生等十种作业而无有罪。生无</a><a name="0361b08" id="0361b08">量福。速证无上正等菩提。又诸菩萨现行变</a><a name="0361b09" id="0361b09">化身语两业。应知亦是甚深尸罗。由此因</a><a name="0361b10" id="0361b10">缘或作国王。示行种种恼有情事。安立有</a><a name="0361b11" id="0361b11">情毗奈耶中。又现种种诸本生事。示行逼</a><a name="0361b12" id="0361b12">恼诸余有情。真实摄受诸余有情。先令他心</a><a name="0361b13" id="0361b13">深生净信。后转成熟。是名菩萨所学尸罗甚</a><a name="0361b14" id="0361b14">深殊胜</a><a name="0361b15" id="0361b15"><p>释曰。甚深殊胜中。谓诸菩萨由是品类方便</a><a name="0361b16" id="0361b16">善巧者。此中显示如是菩萨如是方便善</a><a name="0361b17" id="0361b17">巧功能。谓诸菩萨若如是知。如是品类补特</a><a name="0361b18" id="0361b18">伽罗。于此不善无间等事将起加行。以他</a><a name="0361b19" id="0361b19">心智了知彼心。无余方便能转彼业。如实</a><a name="0361b20" id="0361b20">了知彼由此业定退善趣定往恶趣。如是</a><a name="0361b21" id="0361b21">知已生如是心。我作此业当堕恶趣。我宁</a><a name="0361b22" id="0361b22">自往必当脱彼。于彼现在虽加少苦。令</a><a name="0361b23" id="0361b23">彼未来多受安乐。是故菩萨譬如良医。以</a><a name="0361b24" id="0361b24">饶益心虽复杀之而无少罪。多生其福。由</a><a name="0361b25" id="0361b25">多福故疾证无上正等菩提。如是等戒最为</a><a name="0361b26" id="0361b26">甚深。又诸菩萨现起变化身语二业。当知亦</a><a name="0361b27" id="0361b27">是甚深尸罗。由此道理。或作国王现作种</a><a name="0361b28" id="0361b28">种恼有情事。安立有情毗奈耶中。变化自体</a><a name="0361b29" id="0361b29">名为变化。此中应说无厌足王化导善财童<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310361a.htm'><img src='up.gif' border=0></a>
<a href='T310361c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>