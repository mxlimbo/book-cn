<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0329a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷11)</font> 6三摩呬多地 <font face='Arial'>T30, p0329a</h2></font><hr>
<span class='old'>
</a><a name="0328c28" id="0328c28">有有因有具圣正三摩地。复有金刚喻三摩</a><a name="0328c29" id="0328c29">地。复有有学无学。非学非无学等三摩地。</span><a name="0329a01" id="0329a01">等至者。谓五现见三摩钵底。八胜处三摩钵</a><a name="0329a02" id="0329a02">底。十遍处三摩钵底。四无色三摩钵底。无想</a><a name="0329a03" id="0329a03">三摩钵底。灭尽定等三摩钵底</b></a><a name="0329a04" id="0329a04"><p>云何安立。谓唯此等名等引地。非于欲界</a><a name="0329a05" id="0329a05">心一境性。由此定等。无悔欢喜安乐所引。欲</a><a name="0329a06" id="0329a06">界不尔。非欲界中于法全无审正观察</b></a><a name="0329a07" id="0329a07"><p>复次初静虑中。说离生喜。由证住此断除</a><a name="0329a08" id="0329a08">五法。谓欲所引喜。欲所引忧。不善所引喜。不</a><a name="0329a09" id="0329a09">善所引忧。不善所引舍。又于五法修习圆</a><a name="0329a10" id="0329a10">满。谓欢喜安乐。及三摩地。欲所引喜者。于</a><a name="0329a11" id="0329a11">妙五欲。若初得时。若已证得。正受用时。或见</a><a name="0329a12" id="0329a12">或闻。或曾领受。由此诸缘。忆念欢喜。欲所</a><a name="0329a13" id="0329a13">引忧者。于妙五欲。若求不遂。若已受用更</a><a name="0329a14" id="0329a14">不复得。或得已便失。由此诸缘多生忧恼。</a><a name="0329a15" id="0329a15">不善所引喜者。谓如有一与喜乐俱而行</a><a name="0329a16" id="0329a16">杀业乃至邪见。不善所引忧者。谓如有一</a><a name="0329a17" id="0329a17">与忧苦俱而行杀业乃至邪见。不善所引</a><a name="0329a18" id="0329a18">舍者。谓如有一或王王等或余宰官或尊尊</a><a name="0329a19" id="0329a19">等自不乐为杀等恶业。然其仆使作恶业</a><a name="0329a20" id="0329a20">时。忍而不制。亦不安处毗奈耶中。由纵舍</a><a name="0329a21" id="0329a21">故。遂造恶业。彼于此业。现前领解非不现</a><a name="0329a22" id="0329a22">前。又住于舍。寻求伺察。为恶方便。又于诸</a><a name="0329a23" id="0329a23">恶。耽着不断。引发于舍。又于不善现前转</a><a name="0329a24" id="0329a24">时。发起中庸非苦乐受。欢者。谓从本来清</a><a name="0329a25" id="0329a25">净行者观资粮地所修净行无悔为先。慰意</a><a name="0329a26" id="0329a26">适悦心欣踊性。喜者。谓正修习方便为先。</a><a name="0329a27" id="0329a27">深庆适悦心欣踊性安者。谓离粗重身心调</a><a name="0329a28" id="0329a28">适性。乐者。谓由如是心调适故。便得身心</a><a name="0329a29" id="0329a29">无损害乐及解脱乐。以离彼品粗重性故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300328c.htm'><img src='up.gif' border=0></a>
<a href='T300329b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>