<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0442b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 彼果智分第十一之一 <font face='Arial'>T31, p0442b</h2></font><hr>
<span class='old'>
</a><a name="0442a28" id="0442a28">时作猕猴跳踯。有一独觉。昔多生中曾作淫</a><a name="0442a29" id="0442a29">女。今余习故时庄饰面。如是等类非一切智</span><a name="0442b01" id="0442b01">所应作事。世尊皆无。是名如来不共功德。一</a><a name="0442b02" id="0442b02">切时遍知实义者者。非如外道掊刺拏等。非</a><a name="0442b03" id="0442b03">是真实一切智者。故说如来是其实义一切</a><a name="0442b04" id="0442b04">智者。顺结颂法故颠倒说。或此句义前后各</a><a name="0442b05" id="0442b05">别。一切时遍知者。此显佛是一切智者。实义</a><a name="0442b06" id="0442b06">者者。此显佛是有实义者。如人有杖说为杖</a><a name="0442b07" id="0442b07">者</a><a name="0442b08" id="0442b08"><p>论曰</a><a name="0442b09" id="0442b09"><p class='lg'>　　诸有情利乐　　　所作不过时</a><br><a name="0442b10" id="0442b10">　　所作常无虚　　　无忘失归礼　</p></a><a name="0442b11" id="0442b11"><p>释曰。此颂显示无忘失法。诸有情利乐所作</a><a name="0442b12" id="0442b12">不过时者。谓佛世尊若有所化。若于尔时应</a><a name="0442b13" id="0442b13">有所作。即便为彼即于尔时。作所应作终不</a><a name="0442b14" id="0442b14">失时。如有颂言</a><a name="0442b15" id="0442b15"><p class='lg'>　　譬如大海水　　　奔潮必应时</a><br><a name="0442b16" id="0442b16">　　佛哀愍众生　　　赴感常无失　</p></a><a name="0442b17" id="0442b17"><p>所作常无虚者。谓佛所作不空无果。无忘失</a><a name="0442b18" id="0442b18">者。所作应时常无忘失</a><a name="0442b19" id="0442b19"><p>论曰</a><a name="0442b20" id="0442b20"><p class='lg'>　　昼夜常六返　　　观一切世间</a><br><a name="0442b21" id="0442b21">　　与大悲相应　　　利乐意归礼　</p></a><a name="0442b22" id="0442b22"><p>释曰。此显大悲。利益安乐意乐为体。此言大</a><a name="0442b23" id="0442b23">者。福智资粮圆满证故。令脱三苦为行相故。</a><a name="0442b24" id="0442b24">三界有情为所缘故。于诸有情心平等故。决</a><a name="0442b25" id="0442b25">定无有胜此者故。昼夜常六返观一切世间</a><a name="0442b26" id="0442b26">者。此显大悲所作业用。谓佛世尊于昼夜分。</a><a name="0442b27" id="0442b27">各三时观一切世间。谁善法增谁善法减。谁</a><a name="0442b28" id="0442b28">善根熟谁根未熟。谁是堪受胜生法器。谁是</a><a name="0442b29" id="0442b29">堪受定胜法器。谁是佛乘器。谁是余乘器。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310442a.htm'><img src='up.gif' border=0></a>
<a href='T310442c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>