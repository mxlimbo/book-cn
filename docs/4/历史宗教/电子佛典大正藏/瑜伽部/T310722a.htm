<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0722a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷6)</font> 决择分中谛品第一之一 <font face='Arial'>T31, p0722a</h2></font><hr>
<span class='old'>
</a><a name="0721c28" id="0721c28">苦。谓生无色界远离顺解脱分者。云何微薄</a><a name="0721c29" id="0721c29">寂静苦。谓诸有学。云何极微薄寂静苦。谓诸</span><a name="0722a01" id="0722a01">无学命根住缘六处。云何非苦似苦住大寂</a><a name="0722a02" id="0722a02">静。谓已得究竟菩萨摩诃萨等。乘大悲愿力</a><a name="0722a03" id="0722a03">故生诸有中。由能除灭无量众生相续大苦</a><a name="0722a04" id="0722a04">故。名住大寂静</a><a name="0722a05" id="0722a05"><p>复次前说死苦。死有三种。谓或善心死。或不</a><a name="0722a06" id="0722a06">善心死。或无记心死。善心死者。谓于明利</a><a name="0722a07" id="0722a07">心现行位。或由自善根力所持故。或由他所</a><a name="0722a08" id="0722a08">引摄故。发起善心趣命终位。不善心死者。谓</a><a name="0722a09" id="0722a09">亦于明利心现行位。或由自不善根力所持</a><a name="0722a10" id="0722a10">故。或由他所引摄故。起不善心趣命终位。无</a><a name="0722a11" id="0722a11">记心死者。谓若于明利心现行位。若于不明</a><a name="0722a12" id="0722a12">利心现行位。或由阙二缘故。或由加行无功</a><a name="0722a13" id="0722a13">能故。起无记心趣命终位。此中所言善等心</a><a name="0722a14" id="0722a14">死者。当知依我爱相应将命终心位前说。修</a><a name="0722a15" id="0722a15">净行者临命终位。于身下分。先起冷触。不净</a><a name="0722a16" id="0722a16">行者临命终位。于身上分先起冷触。又不净</a><a name="0722a17" id="0722a17">行者中有生时。其相显现如黑羊羔光。或如</a><a name="0722a18" id="0722a18">阴闇夜分。修净行者中有生时。其相显现如</a><a name="0722a19" id="0722a19">白练光。或如晴明夜分。又此中有在欲色界</a><a name="0722a20" id="0722a20">正受生位。亦从无色界命终后位。亦名意生</a><a name="0722a21" id="0722a21">健达缚等。极住七日。或有中夭。或时移转。</a><a name="0722a22" id="0722a22">言意生者。谓受化生身。唯心为因故。香所引</a><a name="0722a23" id="0722a23">故。名健达缚。是随逐于香往受生处。义极住</a><a name="0722a24" id="0722a24">七日。或有中夭者。此约速得生缘者说。若</a><a name="0722a25" id="0722a25">过七日不得生缘。必定命终还生中有。如是</a><a name="0722a26" id="0722a26">展转乃至七返更不得过。或时移转者。谓于</a><a name="0722a27" id="0722a27">此位往余生处。强缘现前。如得第四静虑起</a><a name="0722a28" id="0722a28">阿罗汉增上慢比丘。彼地中有生时。由谤解</a><a name="0722a29" id="0722a29">脱邪见故。转生地狱中有。又住中有中亦能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310721c.htm'><img src='up.gif' border=0></a>
<a href='T310722b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>