<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0280c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷1)</font> 本地分中意地第二之一 <font face='Arial'>T30, p0280c</h2></font><hr>
<span class='old'>
</a><a name="0280b28" id="0280b28">若醉若狂。若梦若觉。若闷若醒。若能发起身</a><a name="0280b29" id="0280b29">业语业。若能离欲若离欲退。若断善根若续</span><a name="0280c01" id="0280c01">善根。若死若生等</a><a name="0280c02" id="0280c02"><p>云何分别所缘。由七种分别。谓有相分别。</a><a name="0280c03" id="0280c03">无相分别。任运分别。寻求分别。伺察分别。染</a><a name="0280c04" id="0280c04">污分别。不染污分别。有相分别者。谓于先所</a><a name="0280c05" id="0280c05">受义诸根成就。善名言者所起分别。无相</a><a name="0280c06" id="0280c06">分别者。谓随先所引。及婴儿等不善名言</a><a name="0280c07" id="0280c07">者所有分别。任运分别者。谓于现前境界。</a><a name="0280c08" id="0280c08">随境势力任运而转所有分别。寻求分别</a><a name="0280c09" id="0280c09">者。谓于诸法观察寻求所起分别。伺察分</a><a name="0280c10" id="0280c10">别者。谓于已所寻求已所观察。伺察安立</a><a name="0280c11" id="0280c11">所起分别。染污分别者。谓于过去顾恋俱</a><a name="0280c12" id="0280c12">行。于未来希乐俱行。于现在执着俱行。所</a><a name="0280c13" id="0280c13">有分别。若欲分别。若恚分别。若害分别。或</a><a name="0280c14" id="0280c14">随与一烦恼随烦恼相应。所起分别。不染</a><a name="0280c15" id="0280c15">污分别者。若善若无记。谓出离分别。无恚分</a><a name="0280c16" id="0280c16">别。无害分别。或随与一信等善法相应。或</a><a name="0280c17" id="0280c17">威仪路工巧处。及诸变化所有分别。如是等</a><a name="0280c18" id="0280c18">类名分别所缘。云何审虑所缘。谓如理所</a><a name="0280c19" id="0280c19">引。不如理所引。非如理非不如理所引。如理</a><a name="0280c20" id="0280c20">所引者。谓不增益非真实有。如四颠倒。</a><a name="0280c21" id="0280c21">谓于无常常倒。于苦乐倒。于不净净倒。于</a><a name="0280c22" id="0280c22">无我我倒。亦不损减诸真实有。如诸邪见。</a><a name="0280c23" id="0280c23">谓无施与等诸邪见行。或法住智。如实了知</a><a name="0280c24" id="0280c24">诸所知事。或善清净出世间智。如实觉知所</a><a name="0280c25" id="0280c25">知诸法。如是名为如理所引。与此相违当</a><a name="0280c26" id="0280c26">知不如理所引。非如理非不如理所引者。谓</a><a name="0280c27" id="0280c27">依无记慧审察诸法。如是名为审虑所缘。</a><a name="0280c28" id="0280c28">云何醉。谓由依止性羸劣故。或不习饮</a><a name="0280c29" id="0280c29">故。或极数饮故。或过量饮故。便致醉乱。云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300280b.htm'><img src='up.gif' border=0></a>
<a href='T300281a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>