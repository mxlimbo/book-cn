<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0819c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷91)</font> 摄事分 1契经事 <font face='Arial'>T30, p0819c</h2></font><hr>
<span class='old'>
</a><a name="0819b28" id="0819b28">燎之。由二因缘。彼为境界常所蔽伏。一未</a><a name="0819b29" id="0819b29">生缠令其生故。二已生缠令相续故。由为</span><a name="0819c01" id="0819c01">境界爱所蔽伏。于广追觅诸境界时。多行</a><a name="0819c02" id="0819c02">种种恶不善行。于行如是邪恶行时。复</a><a name="0819c03" id="0819c03">为种种恶不善法之所蔽伏。如前所说。</a><a name="0819c04" id="0819c04">行邪行已。失路而行。沿流而去。名顺流</a><a name="0819c05" id="0819c05">者。与此相违。所有白品。当知是名非顺流</a><a name="0819c06" id="0819c06">者</b></a><a name="0819c07" id="0819c07"><p>复次由八种相。当知总摄后有菩萨诸正行</a><a name="0819c08" id="0819c08">道。及以道果。胜声闻乘为无有上。何等为</a><a name="0819c09" id="0819c09">八。谓哀愍故。内勇悍故。谛察法忍性现前</a><a name="0819c10" id="0819c10">故。能出离故。自内发起观谛行故。广大善</a><a name="0819c11" id="0819c11">修世间正见现在前故。由获无漏菩提分法</a><a name="0819c12" id="0819c12">得清净故。由善清净修觉分。俱进修无</a><a name="0819c13" id="0819c13">上纯净修道。依止六处修习圆满。获得六</a><a name="0819c14" id="0819c14">种最胜无上圆满德故。当知此中于诸有</a><a name="0819c15" id="0819c15">情长时哀愍。熏修其心。住最后有诸大菩</a><a name="0819c16" id="0819c16">萨。见诸愚夫堕贪爱河。顺流漂溺为五相</a><a name="0819c17" id="0819c17">苦之所逼切。既观见已深起大悲。何等为</a><a name="0819c18" id="0819c18">五。一者见彼堕贪爱河。不正寻思。不可爱</a><a name="0819c19" id="0819c19">水常所逼触。二者见彼内外六处三毒火</a><a name="0819c20" id="0819c20">鸡住于两岸。三者见彼在于欲界众多</a><a name="0819c21" id="0819c21">忧苦种种灾横诸恶毒刺遍布其下。四者见</a><a name="0819c22" id="0819c22">彼在于色界世间慧眼有所阙故犹如盲</a><a name="0819c23" id="0819c23">冥处在其中。五者见彼在无色界世间慧</a><a name="0819c24" id="0819c24">眼已圆满故。诸圣慧眼有所阙故。犹如昏</a><a name="0819c25" id="0819c25">闇居在其上。既见如是堕贪爱河诸有情</a><a name="0819c26" id="0819c26">类。遍于一切皆不寂静。若触若岸若下中</a><a name="0819c27" id="0819c27">上苦逼迫已。发起大悲。是名哀愍。又即成</a><a name="0819c28" id="0819c28">就此哀愍者。或生王家或帝师家。虽未出</a><a name="0819c29" id="0819c29">家内兴勇悍。我今定当通达妙迹。归修梵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300819b.htm'><img src='up.gif' border=0></a>
<a href='T300820a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>