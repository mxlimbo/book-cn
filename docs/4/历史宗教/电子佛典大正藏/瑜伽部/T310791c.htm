<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0791c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷1)</font> 佛性论破执分第二中破外道品第二 <font face='Arial'>T31, p0791c</h2></font><hr>
<span class='old'>
</a><a name="0791b28" id="0791b28">但用一色为瓶。而合八物为瓶者。唯见一色。</a><a name="0791b29" id="0791b29">云何得瓶若见一色。即是瓶者。唯色是瓶。故</span><a name="0791c01" id="0791c01">知证色不证于瓶。又色亦不可证何以故。邻</a><a name="0791c02" id="0791c02">虚色不成就故。汝谓邻虚微尘常不可空故。</a><a name="0791c03" id="0791c03">聚众多成尘。色义则尔者。为当就一尘中有</a><a name="0791c04" id="0791c04">六方不。若有六方。即成六分。若无六方。非谓</a><a name="0791c05" id="0791c05">为色。既有六分。即可分析。若有方无分。是则</a><a name="0791c06" id="0791c06">六尘共入一尘。无量诸尘并应如是。则无成</a><a name="0791c07" id="0791c07">大义。又如一尘。日光照时。为照一边。为东西</a><a name="0791c08" id="0791c08">俱达。若唯照一边则有六分。若东西俱达。色</a><a name="0791c09" id="0791c09">则非有。故知方分不实。悉并是空有何证见。</a><a name="0791c10" id="0791c10">既无有证量。比等诸量。理当自失。又如自性</a><a name="0791c11" id="0791c11">离色等诸尘不可得比。瓶亦如是。若汝云先</a><a name="0791c12" id="0791c12">须证见。后则比知。如先曾证见火与烟相应。</a><a name="0791c13" id="0791c13">有火比烟。后时见烟。虽不见火。而由于前曾</a><a name="0791c14" id="0791c14">见火故。比度前时。知有火者。是义不然。何以</a><a name="0791c15" id="0791c15">故。汝谓由色等尘能比知自性。先来未见。云</a><a name="0791c16" id="0791c16">何由色等而得比知。瓶亦如是。知先来未曾</a><a name="0791c17" id="0791c17">证见。云何见色能比知瓶。是则由证量故</a><a name="0791c18" id="0791c18">有比量。此义不成。证既不成。比譬圣言等</a><a name="0791c19" id="0791c19">量皆失。又有过失。因果无差别故。比智不</a><a name="0791c20" id="0791c20">成。若汝谓自性生五唯等自性为因。五</a><a name="0791c21" id="0791c21">唯为果。因中已有果。果时亦有因。至五唯时。</a><a name="0791c22" id="0791c22">自性终不失。五唯自性即并本有故。自性五</a><a name="0791c23" id="0791c23">唯其体则一。若尔因果无差。云何说五唯</a><a name="0791c24" id="0791c24">能比知自性。此即自体以比自体。义何谓乎。</a><a name="0791c25" id="0791c25">复次破鞞世师义。应知。若汝谓瓶等与色等</a><a name="0791c26" id="0791c26">异者。云何得证若离色等诸德。是物可证</a><a name="0791c27" id="0791c27">者。应知石女有儿用炎水浴。被龟毛衣着兔</a><a name="0791c28" id="0791c28">角屣。戴空华鬘。入闼婆城。共化女戏。是等亦</a><a name="0791c29" id="0791c29">应可证。若此不可证者。瓶等亦尔。色等既无。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310791b.htm'><img src='up.gif' border=0></a>
<a href='T310792a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>