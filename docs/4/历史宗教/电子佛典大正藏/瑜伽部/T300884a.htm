<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1580 瑜伽师地论释 0884a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1580 瑜伽师地论释</font> <font face='Arial'>(卷1)</font> <font face='Arial'>T30, p0884a</h2></font><hr>
<span class='old'>
</a><a name="0883c28" id="0883c28">切。然诸经论。就相随机。种种异说。或说诸</a><a name="0883c29" id="0883c29">法四种道理。名为瑜伽。观待作用。法尔证成。</span><a name="0884a01" id="0884a01">总摄一切正道理故。或说二十四不相应行</a><a name="0884a02" id="0884a02">中。一名瑜伽。因果相称无乖违故。此二并如</a><a name="0884a03" id="0884a03">决择分等处处广说。或说杂染清净无性。名</a><a name="0884a04" id="0884a04">为瑜伽。除违契顺最为胜故。如大梵问契经</a><a name="0884a05" id="0884a05">等说。诸瑜伽师。观无少法可令其生及可令</a><a name="0884a06" id="0884a06">灭。亦无少法欲令证得及欲现观。谓于一切</a><a name="0884a07" id="0884a07">杂染无性瑜伽中行。观无少法可令其生及</a><a name="0884a08" id="0884a08">可令灭。及于一切清净无性瑜伽中行。观无</a><a name="0884a09" id="0884a09">少法欲令证得及欲现观。或说究竟清净真</a><a name="0884a10" id="0884a10">如名为瑜伽。理中最极一切功德共相应故。</a><a name="0884a11" id="0884a11">如入楞伽契经中说。若观真义。除去分别。远</a><a name="0884a12" id="0884a12">离瑕秽。无有能取。亦无所取。无解无缚。尔时</a><a name="0884a13" id="0884a13">在定。当见瑜伽不应疑虑大义经中。说从一</a><a name="0884a14" id="0884a14">法增至百法。皆名瑜伽。法门虽别义无违故。</a><a name="0884a15" id="0884a15">广义经中。说蕴界处缘起谛等。皆名瑜伽。摄</a><a name="0884a16" id="0884a16">一切境顺机宜故。于如是等诸经论中。说一</a><a name="0884a17" id="0884a17">切境。皆名瑜伽。总具四性顺四法故。行瑜伽</a><a name="0884a18" id="0884a18">者。谓一切行。更相顺故。称正理故。顺正教</a><a name="0884a19" id="0884a19">故。趣正果故。说名瑜伽。此行瑜伽。虽通诸</a><a name="0884a20" id="0884a20">行。然诸经论。就相随机。种种异说。如辩瑜</a><a name="0884a21" id="0884a21">伽师地经中。正修诸行。说名瑜伽。总摄一切</a><a name="0884a22" id="0884a22">相应行故。月灯经中。修三十七菩提分法。说</a><a name="0884a23" id="0884a23">名瑜伽。此于一切顺果行中。最为胜故。于大</a><a name="0884a24" id="0884a24">分别六处经中。辨奢摩他毗钵舍那平等运</a><a name="0884a25" id="0884a25">道。说名瑜伽。如是止观众行主故。海慧经</a><a name="0884a26" id="0884a26">中修三摩地。说名瑜伽。住心发行此最强故。</a><a name="0884a27" id="0884a27">显扬论等。信欲方便精进四法。说名瑜伽。作</a><a name="0884a28" id="0884a28">意或智说名方便此四通生一切行故。闻所</a><a name="0884a29" id="0884a29">成地。别辨九道。说名瑜伽。会理除惑。位别胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300883c.htm'><img src='up.gif' border=0></a>
<a href='T300884b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>