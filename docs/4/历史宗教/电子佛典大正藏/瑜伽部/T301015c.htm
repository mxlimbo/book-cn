<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1583 菩萨善戒经 1015c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1583 菩萨善戒经</font> <font face='Arial'>(卷1)</font> <font face='Arial'>T30, p1015c</h2></font><hr>
<span class='old'>
</a><a name="1015b28" id="1015b28">成就波罗提木叉戒者。不得听菩萨戒。听者</a><a name="1015b29" id="1015b29">得罪。若比丘犯波夜提罪。不惭愧不生悔听</span><a name="1015c01" id="1015c01">菩萨戒者。得偷罗遮罪。若比丘犯偷罗遮罪。</a><a name="1015c02" id="1015c02">不惭愧不生悔听菩萨戒者。得僧伽婆尸沙</a><a name="1015c03" id="1015c03">罪。若比丘犯僧伽婆尸沙罪。不惭愧不生悔</a><a name="1015c04" id="1015c04">听菩萨戒者。得波罗夷罪。谓第八重若有说</a><a name="1015c05" id="1015c05">者。得僧伽婆尸沙。是故经中作如是言。不信</a><a name="1015c06" id="1015c06">者不应听。不信者不应说</a><a name="1015c07" id="1015c07"><p>有笃信檀越来请菩萨。若自舍若塔寺。若村</a><a name="1015c08" id="1015c08">落若国土。供给所须衣服饮食卧具医药。菩</a><a name="1015c09" id="1015c09">萨憍慢嗔恨轻贱不往受者得罪。是罪因烦</a><a name="1015c10" id="1015c10">恼犯</a><a name="1015c11" id="1015c11"><p>若菩萨无伴独行至白衣家。得错谬罪。若到</a><a name="1015c12" id="1015c12">白衣舍不能说法开示教化令其供养佛法僧</a><a name="1015c13" id="1015c13">宝。是名犯重不名八重。不犯者。若病若闇钝</a><a name="1015c14" id="1015c14">若狂若远请若道路恐难。知不受请令彼调</a><a name="1015c15" id="1015c15">伏。若先受请。若勤修善法时。若未闻义为欲</a><a name="1015c16" id="1015c16">闻故。若知请主心不真实。若受彼请恐多人</a><a name="1015c17" id="1015c17">嗔若僧制</a><a name="1015c18" id="1015c18"><p>若有檀越以金银真珠车磲马瑙琉璃颇梨奴</a><a name="1015c19" id="1015c19">婢车乘象马等物杂色敷具。奉施菩萨菩萨</a><a name="1015c20" id="1015c20">应受。若不受者得罪。是罪因烦恼犯。不犯者。</a><a name="1015c21" id="1015c21">若狂若知受已必生贪着。若知受已施主生</a><a name="1015c22" id="1015c22">悔。若知施主施已发狂。若知受已施主贫穷。</a><a name="1015c23" id="1015c23">若知是物是三宝许。若知是物是劫夺得。若</a><a name="1015c24" id="1015c24">知受已多得苦恼。所谓王难贼盗死亡闭系。</a><a name="1015c25" id="1015c25">恶声流布摈令出境。若知受已不能舍用修</a><a name="1015c26" id="1015c26">种福德于良福田</a><a name="1015c27" id="1015c27"><p>若有众生为解义故。欲得闻法住菩萨所咨</a><a name="1015c28" id="1015c28">启未闻。菩萨轻心慢心不为说者得罪。是罪</a><a name="1015c29" id="1015c29">因烦恼犯。不犯者。若知前人是恶邪见求觅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301015b.htm'><img src='up.gif' border=0></a>
<a href='T301016a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>