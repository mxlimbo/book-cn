<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0906c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷4)</font> 菩萨地持方便处施品第九 <font face='Arial'>T30, p0906c</h2></font><hr>
<span class='old'>
</a><a name="0906b28" id="0906b28">人。菩萨不为媒行以此授彼。有虫饮食悉不</a><a name="0906b29" id="0906b29">施与。若有众生。为作戏乐非义饶益。来乞求</span><a name="0906c01" id="0906c01">者。菩萨不施。何以故。若施与者。于菩萨所虽</a><a name="0906c02" id="0906c02">少欢喜。而多起恶行。身坏命终堕于恶道。</a><a name="0906c03" id="0906c03">若戏乐具。不堕恶趣不起善根。而令众生因</a><a name="0906c04" id="0906c04">此成熟为摄取故。是则施与。何者可与何者</a><a name="0906c05" id="0906c05">不可与。谓学捕猎杀生极大贪着。作大方便</a><a name="0906c06" id="0906c06">多杀众生。如是比会菩萨不为。亦不教他。</a><a name="0906c07" id="0906c07">杀羊祀天。亦不施与。恼众生者。来求水陆多</a><a name="0906c08" id="0906c08">众生处。悉不施与。为欲学作罩罗机网。</a><a name="0906c09" id="0906c09">世间种种恼众生具。亦不施与。若骂若杀若</a><a name="0906c10" id="0906c10">缚若罚。亦不自作亦不教他。若怨家怨家</a><a name="0906c11" id="0906c11">子。悉不施与。略说一切逼迫众生戏乐之</a><a name="0906c12" id="0906c12">具。悉不施与</a><a name="0906c13" id="0906c13"><p>若复种种象马车舆。衣服庄严丰美饮食</a><a name="0906c14" id="0906c14">习学歌舞种种众具。涂身香花。严饰珍玩。园</a><a name="0906c15" id="0906c15">林楼观。舍宅男女。种种技术工巧业处。如</a><a name="0906c16" id="0906c16">是一切戏乐众具。为信乐因缘来请求者。</a><a name="0906c17" id="0906c17">一切尽施。若彼众生。不自知量及不应病。</a><a name="0906c18" id="0906c18">种种饮食。是悉不施。若已饱食。性贪欲得。</a><a name="0906c19" id="0906c19">亦不施与。若有众生。不堪忧恼。求欲自杀</a><a name="0906c20" id="0906c20">食毒投岩。如是等求。悉不施与。若菩萨为王</a><a name="0906c21" id="0906c21">统领多国。不以他人妻子施与。除城邑村落</a><a name="0906c22" id="0906c22">人民赋税。应属我者。则以施之。菩萨所爱</a><a name="0906c23" id="0906c23">妻子奴婢。若施人时。先以软语。方便开喻。若</a><a name="0906c24" id="0906c24">不乐者则不施与。若其乐者随所应施。若恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300906b.htm'><img src='up.gif' border=0></a>
<a href='T300907a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>