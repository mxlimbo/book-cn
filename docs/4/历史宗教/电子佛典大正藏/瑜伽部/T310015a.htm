<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0015a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷3)</font> <font face='Arial'>T31, p0015a</h2></font><hr>
<span class='old'>
</a><a name="0014c28" id="0014c28">事先预记别。二本俱行故。大小乘教本来俱</a><a name="0014c29" id="0014c29">行。宁知大乘独非佛说。三非余境故。大乘</span><a name="0015a01" id="0015a01">所说广大甚深非外道等思量境界。彼经论</a><a name="0015a02" id="0015a02">中曾所未说。设为彼说亦不信受。故大乘</a><a name="0015a03" id="0015a03">经非非佛说。四应极成故。若谓大乘是余佛</a><a name="0015a04" id="0015a04">说非今佛语。则大乘教是佛所说其理极成。</a><a name="0015a05" id="0015a05">五有无有故。若有大乘即应信此诸大乘</a><a name="0015a06" id="0015a06">教是佛所说。离此大乘不可得故。若无大</a><a name="0015a07" id="0015a07">乘声闻乘教亦应非有。以离大乘决定</a><a name="0015a08" id="0015a08">无有得成佛义。谁出于世说声闻乘。故</a><a name="0015a09" id="0015a09">声闻乘是佛所说。非大乘教不应正理。六</a><a name="0015a10" id="0015a10">能对治故。依大乘经勤修行者皆能引得</a><a name="0015a11" id="0015a11">无分别智。能正对治一切烦恼。故应信此</a><a name="0015a12" id="0015a12">是佛所说。七义异文故。大乘所说意趣甚深。</a><a name="0015a13" id="0015a13">不可随文而取其义便生诽谤谓非佛</a><a name="0015a14" id="0015a14">语。是故大乘真是佛说。如庄严论颂此义</a><a name="0015a15" id="0015a15">言</a><a name="0015a16" id="0015a16"><p class='lg'>　　先不记俱行　　　非余所行境</a><br><a name="0015a17" id="0015a17">　　极成有无有　　　对治异文故　</p></a><a name="0015a18" id="0015a18"><p>余部经中亦密意说阿赖耶识有别自性。</a><a name="0015a19" id="0015a19">谓大众部阿笈摩中密意说此名根本识。是</a><a name="0015a20" id="0015a20">眼识等所依止故。譬如树根是茎等本。非</a><a name="0015a21" id="0015a21">眼等识有如是义。上坐部经分别论者俱密</a><a name="0015a22" id="0015a22">意说此名有分识。有谓三有。分是因义唯</a><a name="0015a23" id="0015a23">此恒遍为三有因。化地部说此名穷生死</a><a name="0015a24" id="0015a24">蕴。离第八识无别蕴法穷生死际无间断</a><a name="0015a25" id="0015a25">时。谓无色界诸色间断。无想天等余心等灭。</a><a name="0015a26" id="0015a26">不相应行离色心等无别自体。已极成故。</a><a name="0015a27" id="0015a27">唯此识名穷生死蕴。说一切有部增壹经中</a><a name="0015a28" id="0015a28">亦密意说此名阿赖耶。谓爱阿赖耶．乐阿赖</a><a name="0015a29" id="0015a29">耶．欣阿赖耶．喜阿赖耶。谓阿赖耶识是贪总<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310014c.htm'><img src='up.gif' border=0></a>
<a href='T310015b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>