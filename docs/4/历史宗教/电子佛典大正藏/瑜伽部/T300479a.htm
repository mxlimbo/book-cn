<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0479a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷35)</font> 15菩萨地 <font face='Arial'>T30, p0479a</h2></font><hr>
<span class='old'>
</a><a name="0478c28" id="0478c28">声闻独觉。何等为四。一者根胜。二者行</a><a name="0478c29" id="0478c29">胜。三者善巧胜。四者果胜。言根胜者。谓</span><a name="0479a01" id="0479a01">诸菩萨本性利根独觉中根声闻软根。是名</a><a name="0479a02" id="0479a02">根胜。言行胜者。谓诸菩萨亦能自利亦能利</a><a name="0479a03" id="0479a03">他。利益安乐无量众生。哀愍世间令诸天</a><a name="0479a04" id="0479a04">人获得胜义利益安乐。声闻独觉唯行自利。</a><a name="0479a05" id="0479a05">是名行胜善巧胜者。声闻独觉于蕴界处缘</a><a name="0479a06" id="0479a06">起处非处中能修善巧。菩萨于此及于其</a><a name="0479a07" id="0479a07">余一切明处能修善巧。是名善巧胜。言果</a><a name="0479a08" id="0479a08">胜者。声闻能证声闻菩提。独觉能证独觉</a><a name="0479a09" id="0479a09">菩提。菩萨能证阿耨多罗三藐三菩提。是名</a><a name="0479a10" id="0479a10">果胜</b></a><a name="0479a11" id="0479a11"><p>又诸菩萨有六波罗蜜多种姓相。由此相</a><a name="0479a12" id="0479a12">故令他了知真是菩萨。谓施波罗蜜多种</a><a name="0479a13" id="0479a13">姓相。戒忍精进静虑慧波罗蜜多种</a><a name="0479a14" id="0479a14">姓相。云何菩萨施波罗蜜多种姓相。谓诸</a><a name="0479a15" id="0479a15">菩萨本性乐施于诸现有堪所施物。恒常</a><a name="0479a16" id="0479a16">无间性能于他平等分布。心喜施与意无追</a><a name="0479a17" id="0479a17">悔。施物虽少而能均布。惠施广大而非狭小</a><a name="0479a18" id="0479a18">无所惠施深怀惭耻。常好为他赞施劝</a><a name="0479a19" id="0479a19">施。见能施者心怀喜悦。于诸尊重耆宿福</a><a name="0479a20" id="0479a20">田应供养者。从座而起恭敬奉施。于其彼</a><a name="0479a21" id="0479a21">彼此世他世有情无罪利益事中。若请不请</a><a name="0479a22" id="0479a22">如理为说。若诸有请怖于王贼及水火等。</a><a name="0479a23" id="0479a23">施以无畏。能于种种常极怖中随力济拔。</a><a name="0479a24" id="0479a24">受他寄物未尝差违。若负他债终不抵诳。</a><a name="0479a25" id="0479a25">于共财所亦无欺罔。于其种种末尼真珠</a><a name="0479a26" id="0479a26">琉璃螺贝壁玉珊瑚金银等宝资生具中心</a><a name="0479a27" id="0479a27">迷倒者。能正开悟尚不令他欺罔于彼。况</a><a name="0479a28" id="0479a28">当自为。其性好乐广大财位。于彼一切广</a><a name="0479a29" id="0479a29">大资财心好受用。乐大事业非狭小门。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300478c.htm'><img src='up.gif' border=0></a>
<a href='T300479b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>