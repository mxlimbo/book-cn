<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0596c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷2)</font> 发心品第五 <font face='Arial'>T31, p0596c</h2></font><hr>
<span class='old'>
</a><a name="0596b28" id="0596b28">故。譬如宝箧。尸波罗蜜相应发心亦如是。</a><a name="0596b29" id="0596b29">功德法宝从彼生故。譬如大海。羼提波罗蜜</span><a name="0596c01" id="0596c01">相应发心亦如是。诸来违逆心不动故。譬如</a><a name="0596c02" id="0596c02">金刚。毗梨耶波罗蜜相应发心亦如是。勇猛</a><a name="0596c03" id="0596c03">坚牢不可坏故。譬如山王。禅波罗蜜相应发</a><a name="0596c04" id="0596c04">心亦如是。物无能动以不乱故。譬如药王。</a><a name="0596c05" id="0596c05">般若波罗蜜相应发心亦如是。惑智二病此</a><a name="0596c06" id="0596c06">能破故。譬如善友。无量相应发心亦如是。一</a><a name="0596c07" id="0596c07">切时中不舍众生故。譬如如意珠。神通相应</a><a name="0596c08" id="0596c08">发心亦如是。随所欲现能成就故。譬如盛日。</a><a name="0596c09" id="0596c09">摄相应发心亦如是。如日熟谷成熟众生故。</a><a name="0596c10" id="0596c10">譬如美乐。辩相应发心亦如是。说法教化摄</a><a name="0596c11" id="0596c11">众生故。譬如国王。量相应发心亦如是。能为</a><a name="0596c12" id="0596c12">正道不坏因故。譬如仓库。聚相应发心亦如</a><a name="0596c13" id="0596c13">是。福智法财之所聚故。譬如王路。觉分相应</a><a name="0596c14" id="0596c14">发心亦如是。大圣先行余随行故。譬如车乘。</a><a name="0596c15" id="0596c15">止观相应发心亦如是。二轮具足安乐去故。</a><a name="0596c16" id="0596c16">譬如涌泉。总持相应发心亦如是。闻者虽多</a><a name="0596c17" id="0596c17">法无尽故。譬如喜声。法印相应发心亦如</a><a name="0596c18" id="0596c18">是。求解脱者所乐闻故。譬如河流。自性相应</a><a name="0596c19" id="0596c19">发心亦如是。无生忍道自然而流不作意故。</a><a name="0596c20" id="0596c20">譬如大云能成世界。方便相应发心亦如是。</a><a name="0596c21" id="0596c21">示现八相成道化众生故。如此等及二十二</a><a name="0596c22" id="0596c22">譬。譬彼发心。如圣者无尽慧经广说应知。</a><a name="0596c23" id="0596c23">已说发心譬喻。次说不发心过失。偈曰</a><a name="0596c24" id="0596c24"><p class='lg'>　　思利及得方　　　解义亦证实</a><br><a name="0596c25" id="0596c25">　　如是四时乐　　　趣寂则便舍　</p></a><a name="0596c26" id="0596c26"><p>释曰。菩萨有四种乐。一思利乐。谓思惟利益</a><a name="0596c27" id="0596c27">他时。二得方乐。谓至得巧方便时。三解义乐。</a><a name="0596c28" id="0596c28">谓解了大乘意时。四证实乐。谓证人法无我</a><a name="0596c29" id="0596c29">时。若人弃舍众生趣向寂灭。应知是人不得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310596b.htm'><img src='up.gif' border=0></a>
<a href='T310597a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>