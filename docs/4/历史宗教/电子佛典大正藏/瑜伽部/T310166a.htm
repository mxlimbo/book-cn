<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0166a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷2)</font> 释依止胜相中 <font face='Arial'>T31, p0166a</h2></font><hr>
<span class='old'>
</a><a name="0165c28" id="0165c28">非一切时。非一切生。是时若有因。是时因</a><a name="0165c29" id="0165c29">得生。是故不恒生。若不观因而成因者。则</span><a name="0166a01" id="0166a01">一因为一切果因。以观因缘成故。不漫为</a><a name="0166a02" id="0166a02">因。是故五名观因缘。能引显自果者。是自种</a><a name="0166a03" id="0166a03">子能引生自果。若阿黎耶识能引生阿黎耶</a><a name="0166a04" id="0166a04">识果。如谷等种子能引生谷等果。是故六名</a><a name="0166a05" id="0166a05">能引显自果。如此六种是因果生义。如此方</a><a name="0166a06" id="0166a06">便令熏习相貌易见。今当更说。坚无记可熏</a><a name="0166a07" id="0166a07">与能熏相应者。熏义有四种。一若相续坚</a><a name="0166a08" id="0166a08">住难坏。则能受熏。若疏动则不然。譬如风</a><a name="0166a09" id="0166a09">不能受熏。何以故。此风若相续在一由旬</a><a name="0166a10" id="0166a10">内。熏习亦不能随逐。以散动疏故。若瞻波</a><a name="0166a11" id="0166a11">花所熏油。百由旬内熏习则能随逐。以坚住</a><a name="0166a12" id="0166a12">故。二若无记气则能受熏。是故蒜不受熏。</a><a name="0166a13" id="0166a13">以其臭故。沉麝等亦不受熏。以其香故。若物</a><a name="0166a14" id="0166a14">不为香臭所记则能受熏。犹如衣等。三可熏</a><a name="0166a15" id="0166a15">者。则能受熏。是故金银石等皆不可熏。以不</a><a name="0166a16" id="0166a16">能受熏故。若物如衣油等。以能受熏。故名为</a><a name="0166a17" id="0166a17">可熏。四若能所相应则能受熏。若生无间。</a><a name="0166a18" id="0166a18">是名相应故得受熏。若不相应。则不能受熏。</a><a name="0166a19" id="0166a19">若异不可熏说是熏体相者。若异此四义。则</a><a name="0166a20" id="0166a20">不可熏。是故离阿黎耶识余法不能受熏。以</a><a name="0166a21" id="0166a21">阿黎耶识具前六义。一念念生灭。二与生起</a><a name="0166a22" id="0166a22">识俱有。三随逐乃至治际穷于生死。四决</a><a name="0166a23" id="0166a23">定为善恶等因。五观福非福不动行为因。于</a><a name="0166a24" id="0166a24">爱憎二道成熟为道体。六能引显同类果。一</a><a name="0166a25" id="0166a25">切生起识。虽具六义得为种子。但与熏习四</a><a name="0166a26" id="0166a26">义相反。由阿黎耶识具种子六义。及熏习四</a><a name="0166a27" id="0166a27">义故。能受熏习转为种子。余识则不尔。何以</a><a name="0166a28" id="0166a28">故。六识无相应者。六识无前后相应义。以</a><a name="0166a29" id="0166a29">易动坏故。复次非但易动坏故无相应。复有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310165c.htm'><img src='up.gif' border=0></a>
<a href='T310166b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>