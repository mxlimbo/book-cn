<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0386c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷19)</font> 11思所成地 <font face='Arial'>T30, p0386c</h2></font><hr>
<span class='old'>
</a><br><a name="0386b28" id="0386b28">　　今请垂方便　　　为释令无疑</a><br><a name="0386b29" id="0386b29">　　于内外诸受　　　都不生欣乐</span><br><a name="0386c01" id="0386c01">　　如是念所行　　　诸识当永灭</a><br><a name="0386c02" id="0386c02">　　若诸善说法　　　及有学异类</a><br><a name="0386c03" id="0386c03">　　彼常委能趣　　　请大仙为说</a><br><a name="0386c04" id="0386c04">　　不耽着诸欲　　　其心无浊染</a><br><a name="0386c05" id="0386c05">　　于诸法巧念　　　是苾刍能趣　</p></a><a name="0386c06" id="0386c06"><p>此是波罗延中。因阿氏多所请问颂。言世</a><a name="0386c07" id="0386c07">间者。略有三种。一欲世间。二色世间。三无</a><a name="0386c08" id="0386c08">色世间。今此义中意辨出家在家二种世</a><a name="0386c09" id="0386c09">间。出家世间复有二种。一恶说法。二善说</a><a name="0386c10" id="0386c10">法。恶说法者。无明所覆。善说法者。由有明</a><a name="0386c11" id="0386c11">故应可显了。由放逸故令不显了。若诸在</a><a name="0386c12" id="0386c12">家异类白衣。为诸戏论之所涂染。当知戏</a><a name="0386c13" id="0386c13">论略有三种。谓三种言事名为戏论。于四</a><a name="0386c14" id="0386c14">种言说有所宣谈亦名戏论。能发语言所</a><a name="0386c15" id="0386c15">有寻伺亦名戏论。若于过去未来现在三种</a><a name="0386c16" id="0386c16">言事。依四言说发起异类分别思惟。或违</a><a name="0386c17" id="0386c17">或顺是名涂染。若前戏论若后涂染。诸在家</a><a name="0386c18" id="0386c18">者多分可得。是故说彼为诸戏论之所涂</a><a name="0386c19" id="0386c19">染。此中恶说法者无明所覆。善说法者放逸</a><a name="0386c20" id="0386c20">不显。诸在家者戏论涂染。彼于现法苦因转</a><a name="0386c21" id="0386c21">时。于此苦因不能如实知是苦因。于此</a><a name="0386c22" id="0386c22">苦因爱乐而住。由此因缘。生当来苦。即说</a><a name="0386c23" id="0386c23">此苦名大怖畏。又恶说法者由无明门。从</a><a name="0386c24" id="0386c24">六处流漏泄众苦。诸在家者由戏论门。从</a><a name="0386c25" id="0386c25">六处流漏泄众苦。善说法者由放逸门。从</a><a name="0386c26" id="0386c26">六处流漏泄众苦。如是无明放逸戏论诸门</a><a name="0386c27" id="0386c27">流漏。由闻他音内正作意。于诸行中了知</a><a name="0386c28" id="0386c28">过患。此相应念逆流而转。故能遮止。如是</a><a name="0386c29" id="0386c29">方便名伏对治。若出世间正见所摄诸无漏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300386b.htm'><img src='up.gif' border=0></a>
<a href='T300387a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>