<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0559b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷16)</font> 成无性品第七 <font face='Arial'>T31, p0559b</h2></font><hr>
<span class='old'>
</a><a name="0559a28" id="0559a28"><p>论曰。此胜义谛。当知即是圆成实自性。问何</a><a name="0559a29" id="0559a29">因缘故七种真如名胜义谛。答由是二最胜</span><a name="0559b01" id="0559b01">智所行故。谓出世间智及此后得世间智。由</a><a name="0559b02" id="0559b02">此胜义无戏论故。非余智境。又此胜义无戏</a><a name="0559b03" id="0559b03">论故。于有相法离一异性。何以故。由此真如</a><a name="0559b04" id="0559b04">于有相法不可说异亦非不异故。复次颂曰</a><a name="0559b05" id="0559b05"><p class='lg'>　　清净之所缘　　　常无有变异</a><br><a name="0559b06" id="0559b06">　　善性及乐性　　　一切皆成就　</p></a><a name="0559b07" id="0559b07"><p>论曰。由胜义谛离一异性故。当知即是清净</a><a name="0559b08" id="0559b08">所缘性。何以故。由缘此境得心清净故。当知</a><a name="0559b09" id="0559b09">亦是常。于一切时性无变异故。又由清净所</a><a name="0559b10" id="0559b10">缘故。当知是善。以是常故当知是乐。复次</a><a name="0559b11" id="0559b11">颂曰</a><a name="0559b12" id="0559b12"><p class='lg'>　　实胜义无性　　　戏论我无故</a><br><a name="0559b13" id="0559b13">　　依他无彼相　　　此胜义无性　</p></a><a name="0559b14" id="0559b14"><p>论曰。圆成实自性。由胜义无性故说为无性。</a><a name="0559b15" id="0559b15">何以故。由此自性即是胜义亦是无性。由无</a><a name="0559b16" id="0559b16">戏论我法性故。是故圆成实自性。是胜义故。</a><a name="0559b17" id="0559b17">及无戏论性故。说为胜义无性。应知于依他</a><a name="0559b18" id="0559b18">起自性。由异相故。亦得建立为胜义无性。何</a><a name="0559b19" id="0559b19">以故。由无胜义性故。复次如前所说有五种</a><a name="0559b20" id="0559b20">相。谓能诠相。所诠相。此二相属相。执着相。</a><a name="0559b21" id="0559b21">不执着相。又有三相。谓遍计所执相。依他起</a><a name="0559b22" id="0559b22">相。圆成实相。为五摄三。为三摄五耶。颂曰</a><a name="0559b23" id="0559b23"><p class='lg'>　　依三相应知　　　建立五种相</a><br><a name="0559b24" id="0559b24">　　彼如其所应　　　别别有五业　</p></a><a name="0559b25" id="0559b25"><p>论曰。当知依三自相建立五相。所以者何。初</a><a name="0559b26" id="0559b26">及第二依三自相。第三依遍计所执相。第四</a><a name="0559b27" id="0559b27">依依他起相。第五依圆成实相。又三自性一</a><a name="0559b28" id="0559b28">一各有五业。已如摄净义品中说。复次前成</a><a name="0559b29" id="0559b29">空品所遮众生执。今此品中所遮法执。此二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310559a.htm'><img src='up.gif' border=0></a>
<a href='T310559c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>