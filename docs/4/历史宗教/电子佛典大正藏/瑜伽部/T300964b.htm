<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0964b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷1)</font> 菩萨地发菩提心品第三 <font face='Arial'>T30, p0964b</h2></font><hr>
<span class='old'>
</a><a name="0964a28" id="0964a28">切众生。要当安置一切众生大涅槃中。复当</a><a name="0964a29" id="0964a29">教化一切众生悉令具足般若大智。是则名</span><a name="0964b01" id="0964b01">为自利利他。是故初发菩提心者。则得名为</a><a name="0964b02" id="0964b02">菩提因缘。众生缘因。正义缘因。三十七助道</a><a name="0964b03" id="0964b03">法缘因。摄取一切善法根本。是故菩萨名善</a><a name="0964b04" id="0964b04">大善。名实真实。亦名一切众生善根。能破</a><a name="0964b05" id="0964b05">一切身口意等三业诸恶。一切世间所有誓</a><a name="0964b06" id="0964b06">愿及出世愿。无有能胜阿耨多罗三藐三菩</a><a name="0964b07" id="0964b07">提。如是誓愿无胜无上。菩萨摩诃萨初发三</a><a name="0964b08" id="0964b08">菩提心有五事。何等为五。一者性。二者行。</a><a name="0964b09" id="0964b09">三者境界。四者功德。五者增长。是名为五。</a><a name="0964b10" id="0964b10">菩萨若能发菩提心。则得名为菩萨摩诃萨。</a><a name="0964b11" id="0964b11">定得阿耨多罗三藐三菩提修大乘行。是故</a><a name="0964b12" id="0964b12">初发菩提之心。则能摄取一切善法。菩萨摩</a><a name="0964b13" id="0964b13">诃萨发菩提心随行渐得阿耨多罗三藐三菩</a><a name="0964b14" id="0964b14">提。若不发心终不能得。是故发心是阿耨多</a><a name="0964b15" id="0964b15">罗三藐三菩提根本。菩萨摩诃萨见苦众生</a><a name="0964b16" id="0964b16">心生怜愍。是故菩萨因慈悲心发阿耨多罗</a><a name="0964b17" id="0964b17">三藐三菩提心。因菩提心修三十七品。因三</a><a name="0964b18" id="0964b18">十七品得阿耨多罗三藐三菩提。是故发心</a><a name="0964b19" id="0964b19">名之为支。发菩提心故行菩萨戒。是故发心</a><a name="0964b20" id="0964b20">为菩萨戒支。是故发心名根名因名摄名果</a><a name="0964b21" id="0964b21">亦名为子。菩萨发心复有二种。一者毕竟。二</a><a name="0964b22" id="0964b22">者不毕竟。毕竟者乃至得阿耨多罗三藐三</a><a name="0964b23" id="0964b23">菩提终无退失。不毕竟者则有退失。退有二</a><a name="0964b24" id="0964b24">种。一毕竟退。二不毕竟退。毕竟退者。终不</a><a name="0964b25" id="0964b25">发阿耨多罗三藐三菩提心。不能推求修集</a><a name="0964b26" id="0964b26">其法。不毕竟者求菩提心修集其法。是菩提</a><a name="0964b27" id="0964b27">心有四种因。何等为四。一者若善男子善女</a><a name="0964b28" id="0964b28">人。若见若闻诸佛菩萨不可思议。尔时则生</a><a name="0964b29" id="0964b29">信敬之心。作是念言。佛菩萨事不可思议。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300964a.htm'><img src='up.gif' border=0></a>
<a href='T300964c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>