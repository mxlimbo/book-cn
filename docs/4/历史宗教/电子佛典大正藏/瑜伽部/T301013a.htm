<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1013a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷9)</font> 毕竟地住品第六 <font face='Arial'>T30, p1013a</h2></font><hr>
<span class='old'>
</a><a name="1012c28" id="1012c28">口命净故。复有不与声闻共。所谓大悲如先</a><a name="1012c29" id="1012c29">说。如来作何事。何处作。何因缘作。云何作。</span><a name="1013a01" id="1013a01">何时作。如是诸事能如实知。是名念心。如</a><a name="1013a02" id="1013a02">来知何事者谓一切行。何处者一切世界。何</a><a name="1013a03" id="1013a03">因缘者为调伏众生。云何作者谓善方便。何</a><a name="1013a04" id="1013a04">时作者谓一切时。以是故。如来常修正念之</a><a name="1013a05" id="1013a05">心。如来世尊若动若眴若语若行若住若作。</a><a name="1013a06" id="1013a06">一切时中无烦恼习。是故说言如来永断烦</a><a name="1013a07" id="1013a07">恼习气。阿罗汉等则不如是。是故不与声闻</a><a name="1013a08" id="1013a08">共也。如来觉知三种法聚。一者得利益义聚。</a><a name="1013a09" id="1013a09">二者非利益义聚。三者非利益非不利益义</a><a name="1013a10" id="1013a10">聚。如来了了知是三聚。是故说言如来得一</a><a name="1013a11" id="1013a11">切智。如是等一百四十不共之法。不与声闻</a><a name="1013a12" id="1013a12">辟支佛共。是故名为声闻不共。菩萨行时得</a><a name="1013a13" id="1013a13">三十二相八十种好。然不明净。坐道树下。无</a><a name="1013a14" id="1013a14">师修集三十七品乃得明净。学地菩萨得金</a><a name="1013a15" id="1013a15">刚三昧已。次第二念得十力一切佛法乃至</a><a name="1013a16" id="1013a16">一切净智。悉以得故名一切智无碍智无障</a><a name="1013a17" id="1013a17">智净智寂静智清净智具足智。是名毕竟地。</a><a name="1013a18" id="1013a18">过一切菩萨行一切菩萨地。入如来地如来</a><a name="1013a19" id="1013a19">行得无上身。转菩萨身永断习气。住毕竟地</a><a name="1013a20" id="1013a20">菩萨摩诃萨睹见佛法如罗縠中视。如来世</a><a name="1013a21" id="1013a21">尊都无斯事。是故名净。住毕竟地菩萨见于</a><a name="1013a22" id="1013a22">佛法如远见色。诸佛见法如近见色。毕竟菩</a><a name="1013a23" id="1013a23">萨见于佛法如闇见色。诸佛见法如昼见色。</a><a name="1013a24" id="1013a24">毕竟菩萨如未出胎。诸佛世尊如已出者。毕</a><a name="1013a25" id="1013a25">竟菩萨如梦所见。诸佛世尊如觉见物。毕竟</a><a name="1013a26" id="1013a26">菩萨如灯不明。诸佛世尊如盛明灯。菩萨得</a><a name="1013a27" id="1013a27">阿耨多罗三藐三菩提已。能于一切诸佛世</a><a name="1013a28" id="1013a28">界施作佛事。作佛事者有九种。一一佛事能</a><a name="1013a29" id="1013a29">大饶益无量众生。何等为九。一者自为大丈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301012c.htm'><img src='up.gif' border=0></a>
<a href='T301013b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>