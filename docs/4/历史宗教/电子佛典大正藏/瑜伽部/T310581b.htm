<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0581b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷20)</font> 摄胜决择品第十一之一 <font face='Arial'>T31, p0581b</h2></font><hr>
<span class='old'>
</a><a name="0581a28" id="0581a28">应言于现在生虽非般涅法于余生中复可</a><a name="0581a29" id="0581a29">转为般涅法。何以故。无般涅种性法故。</span><a name="0581b01" id="0581b01">又若于此生先已积集顺解脱分善根。何故</a><a name="0581b02" id="0581b02">不名般涅法。若于此生都未积集顺解脱</a><a name="0581b03" id="0581b03">分善根。云何后生能般涅。是故定有非般</a><a name="0581b04" id="0581b04">涅种性有情</a><a name="0581b05" id="0581b05"><p>问云何应知大乘言教是佛所说。答由十种</a><a name="0581b06" id="0581b06">因故。一先不记别故。二今不可知故。三多有</a><a name="0581b07" id="0581b07">所作故。四极重障故。五非寻伺境界故。若不</a><a name="0581b08" id="0581b08">先闻不能如是寻思计度。是故若言是余所</a><a name="0581b09" id="0581b09">说。不应道理。六证大觉故。若未成佛能说佛</a><a name="0581b10" id="0581b10">教不应道理。七无第三乘过失故。八此若无</a><a name="0581b11" id="0581b11">有应无一切智者成过失故。九缘此为境如</a><a name="0581b12" id="0581b12">理思惟对治一切诸烦恼故。十不应如言取</a><a name="0581b13" id="0581b13">彼意故</a><a name="0581b14" id="0581b14"><p>问云何应知于一时间有多如来出现于世。</a><a name="0581b15" id="0581b15">答由六因故。一无量有情同于一时发大觉</a><a name="0581b16" id="0581b16">愿现可得故。二无量有情同修方便菩提资</a><a name="0581b17" id="0581b17">粮现可得故。三更相障碍不应理故。四菩提</a><a name="0581b18" id="0581b18">资粮同时圆满俱出世间。应道理故。五次第</a><a name="0581b19" id="0581b19">出现不应理故。六毕竟不成不应理故</a><a name="0581b20" id="0581b20"><p>问何故如来宣说一乘。答由六因故。一即彼</a><a name="0581b21" id="0581b21">诸法约无差别相说故。二约无分别行相说</a><a name="0581b22" id="0581b22">故。三众生无我及法无我平等故。四解脱平</a><a name="0581b23" id="0581b23">等故。谓差别求者有事虚妄分别烦恼对治</a><a name="0581b24" id="0581b24">所缘法性不相违故。五善能变化住故。六行</a><a name="0581b25" id="0581b25">究竟故。复次颂曰</a><a name="0581b26" id="0581b26"><p class='lg'>　　诸佛妙功能　　　彼果土清净</a><br><a name="0581b27" id="0581b27">　　解脱与法身　　　等不思无上　</p></a><a name="0581b28" id="0581b28"><p>论曰。一切如来于一切所作事功能平等。又</a><a name="0581b29" id="0581b29">彼功能果。佛国土清净解脱身及法身一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310581a.htm'><img src='up.gif' border=0></a>
<a href='T310581c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>