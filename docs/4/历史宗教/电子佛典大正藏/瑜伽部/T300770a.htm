<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0770a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷84)</font> 摄异门分之上 2章  释摄异门分 <font face='Arial'>T30, p0770a</h2></font><hr>
<span class='old'>
</a><a name="0769c28" id="0769c28">者。谓由彼故虽于现法他所不知。然能</a><a name="0769c29" id="0769c29">为因往诸恶趣。能生现法后法罪者。谓具</span><a name="0770a01" id="0770a01">二种。于现法中多怀染着。所欲不遂广生</a><a name="0770a02" id="0770a02">种种心法忧苦。复于当来往诸恶趣。结虽</a><a name="0770a03" id="0770a03">无量就胜而言略有九结。又约不随所欲</a><a name="0770a04" id="0770a04">义故。说有三缚。谓贪嗔痴依三受故。由</a><a name="0770a05" id="0770a05">彼因缘虽欲脱彼而不能脱。故名为缚。</a><a name="0770a06" id="0770a06">又烦恼品粗重种子之所随逐。说名随眠。是</a><a name="0770a07" id="0770a07">随缚义是微细义。取其根本但有七种。又</a><a name="0770a08" id="0770a08">从烦恼生故。亲近烦恼故。随恼乱心故。</a><a name="0770a09" id="0770a09">名随烦恼。除七随眠。所余一切染污心法。</a><a name="0770a10" id="0770a10">皆随烦恼。又现起相续无断绝义。说名为</a><a name="0770a11" id="0770a11">缠。缠有八种。谓无惭等。又彼能令转成上</a><a name="0770a12" id="0770a12">品相续起故。能令身心无堪能故。说为株</a><a name="0770a13" id="0770a13">杌。如舄卤田不任耕植。又处所别故。彼</a><a name="0770a14" id="0770a14">所生疑有差别故。说五心株。贪等别故。说</a><a name="0770a15" id="0770a15">有三种。又彼能令不清净故。说名为垢。</a><a name="0770a16" id="0770a16">又于诸处门常流注故。名为[<a href='javascript:showpic("images/001244.gif")'>仁-二+尔</a>]伽。常能害</a><a name="0770a17" id="0770a17">故。亦名[<a href='javascript:showpic("images/001244.gif")'>仁-二+尔</a>]伽。又彼能令不寂静故。说名为</a><a name="0770a18" id="0770a18">箭。如被毒箭若未拔时多不寂静。又能障</a><a name="0770a19" id="0770a19">舍故有戏论故。名为所有。又非法行不</a><a name="0770a20" id="0770a20">平等行现在前故。说名恶行。又能等起一</a><a name="0770a21" id="0770a21">切烦恼诸恶行故。说名为根。又能出生当</a><a name="0770a22" id="0770a22">来生故。说名为漏。又既生已由老死等令</a><a name="0770a23" id="0770a23">匮乏故。说名为匮。又非爱合会所爱乖离。</a><a name="0770a24" id="0770a24">贪求利养所烧然故。说名为烧。又能令愁</a><a name="0770a25" id="0770a25">叹忧苦恼故。说名为恼。又能令顺流而漂</a><a name="0770a26" id="0770a26">溺故。说名暴流。又依前际能为现法生死</a><a name="0770a27" id="0770a27">流转胜方便故。说名为轭。又依现在能为</a><a name="0770a28" id="0770a28">未来胜方便故。说名为取。又难解故。说</a><a name="0770a29" id="0770a29">名为系。又于所知事能障智故。说名为盖。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300769c.htm'><img src='up.gif' border=0></a>
<a href='T300770b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>