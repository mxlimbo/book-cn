<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1605 大乘阿毗达磨集论 0688b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1605 大乘阿毗达磨集论</font> <font face='Arial'>(卷6)</font> 决择分中得品第三之一 <font face='Arial'>T31, p0688b</h2></font><hr>
<span class='old'>
</a><a name="0688a28" id="0688a28">第三之一</b></a><a name="0688a29" id="0688a29"><p>云何得决择。略说有二种。一建立补特伽罗</span><a name="0688b01" id="0688b01">故。二建立现观故</a><a name="0688b02" id="0688b02"><p>云何建立补特伽罗。略有七种。谓病行差别</a><a name="0688b03" id="0688b03">故。出离差别故。任持差别故。方便差别故。果</a><a name="0688b04" id="0688b04">差别故。界差别故。修行差别故。应知建立补</a><a name="0688b05" id="0688b05">特伽罗</a><a name="0688b06" id="0688b06"><p>云何病行差别。此有七种。谓贪行嗔行痴行</a><a name="0688b07" id="0688b07">慢行寻思行等分别薄碟行。补特伽罗差别</a><a name="0688b08" id="0688b08">故</a><a name="0688b09" id="0688b09"><p>云何出离差别。此有三种。谓声闻乘独觉乘</a><a name="0688b10" id="0688b10">大乘。补特伽罗差别故</a><a name="0688b11" id="0688b11"><p>云何任持差别。此有三种。谓未具资粮。已具</a><a name="0688b12" id="0688b12">未具资粮。已具资粮。补特伽罗差别故</a><a name="0688b13" id="0688b13"><p>云何方便差别。此有二种。谓随信行随法行。</a><a name="0688b14" id="0688b14">补特伽罗差别故</a><a name="0688b15" id="0688b15"><p>云何果差别。此有二十七种。谓信胜解见至</a><a name="0688b16" id="0688b16">身证。慧解脱俱分解脱。预流向预流果。一来</a><a name="0688b17" id="0688b17">向一来果。不还向不还果。阿罗汉向阿罗汉</a><a name="0688b18" id="0688b18">果。极七返有。家家一间。中般涅槃。生般涅</a><a name="0688b19" id="0688b19">槃。无行般涅槃。有行般涅槃。上流。退法阿</a><a name="0688b20" id="0688b20">罗汉。思法阿罗汉。护法阿罗汉。住不动阿罗</a><a name="0688b21" id="0688b21">汉。堪达阿罗汉。不动法阿罗汉。补特伽罗差</a><a name="0688b22" id="0688b22">别故。云何界差别。谓欲界异生有学无学。如</a><a name="0688b23" id="0688b23">欲界有三色无色界亦尔又有欲色界菩萨。</a><a name="0688b24" id="0688b24">又有欲界独觉及不可思议如来。补特伽罗</a><a name="0688b25" id="0688b25">差别故</a><a name="0688b26" id="0688b26"><p>云何修行差别。略有五种。一胜解行菩萨。二</a><a name="0688b27" id="0688b27">增上意乐行菩萨。三有相行菩萨。四无相行</a><a name="0688b28" id="0688b28">菩萨。五无功用行菩萨。补特伽罗差别故</a><a name="0688b29" id="0688b29"><p>何等贪行补特伽罗。谓有猛利长时贪欲。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310688a.htm'><img src='up.gif' border=0></a>
<a href='T310688c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>