<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0257c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷14)</font> 释智差别胜相第十之初 修时章第五 <font face='Arial'>T31, p0257c</h2></font><hr>
<span class='old'>
</a><a name="0257b28" id="0257b28">时修利他行。六时修自利行。众生界即众生</a><a name="0257b29" id="0257b29">性。众生性不同。或因恶生善。或因善事生善。</span><a name="0257c01" id="0257c01">或因怖畏事生善。或因欢喜事生善。大悲能</a><a name="0257c02" id="0257c02">称此性化度故。皆与大悲相应。根及欲乐亦</a><a name="0257c03" id="0257c03">尔</a><a name="0257c04" id="0257c04"><p>论曰</a><a name="0257c05" id="0257c05"><p class='lg'>　　由行及由得　　　由智及由事</a><br><a name="0257c06" id="0257c06">　　于一切二乘　　　无等我顶礼　</p></a><a name="0257c07" id="0257c07"><p>释曰。此偈明十八不共法。行是因得是果。智</a><a name="0257c08" id="0257c08">是如理如量智。事即利益众生事。十八不共</a><a name="0257c09" id="0257c09">法不出四义。不与二乘等故名不共</a><a name="0257c10" id="0257c10"><p>论曰</a><a name="0257c11" id="0257c11"><p class='lg'>　　由三身尊至　　　具相无上觉</a><br><a name="0257c12" id="0257c12">　　一切法他疑　　　能除我顶礼　</p></a><a name="0257c13" id="0257c13"><p>释曰。此偈明一切相最胜智。三身即是三德。</a><a name="0257c14" id="0257c14">法身是断德。应身是智德。化身是恩德。由</a><a name="0257c15" id="0257c15">三身故。至具三德相果。由得无上觉故最</a><a name="0257c16" id="0257c16">胜。众生于一切法中生疑。如来悉能为除</a><a name="0257c17" id="0257c17">断</a><a name="0257c18" id="0257c18"><p>论曰</a><a name="0257c19" id="0257c19"><p class='lg'>　　无系无过失　　　无粗浊无住</a><br><a name="0257c20" id="0257c20">　　于诸法无动　　　无戏论顶礼　</p></a><a name="0257c21" id="0257c21"><p>释曰。此偈显如来六种清净。一惑障清净即</a><a name="0257c22" id="0257c22">无系。由灭惑等三障故。二业障清净。谓无过</a><a name="0257c23" id="0257c23">失。由灭二十二业障故。三报障清净。谓无粗</a><a name="0257c24" id="0257c24">浊。由除七种生死故。四利益清净。谓无住。由</a><a name="0257c25" id="0257c25">于生死涅槃无隔碍故。五自在清净。谓于诸</a><a name="0257c26" id="0257c26">法无动。不由功用。于一切法如意能现故。六</a><a name="0257c27" id="0257c27">无戏论清净。由过言语觉观思惟境界故。前</a><a name="0257c28" id="0257c28">三明自利。后三明利他。故言等即等此六</a><a name="0257c29" id="0257c29">清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310257b.htm'><img src='up.gif' border=0></a>
<a href='T310258a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>