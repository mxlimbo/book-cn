<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0205c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷7)</font> 释应知入胜相第三之一 入资粮章第六 <font face='Arial'>T31, p0205c</h2></font><hr>
<span class='old'>
</a><a name="0205b28" id="0205b28"><p>论曰。由此义故。菩萨得入真实性<p>释曰。如</a><a name="0205b29" id="0205b29">前来次第释诸方便义。及后所应说义故。言</span><a name="0205c01" id="0205c01">由此义故。向初地人名菩萨。由此诸义得证</a><a name="0205c02" id="0205c02">见真实性。此位不可言说。何以故。以自所证</a><a name="0205c03" id="0205c03">故。证时离觉观思惟分别故。前说菩萨唯住</a><a name="0205c04" id="0205c04">无分别一切义名中。此名有几种。复次以何</a><a name="0205c05" id="0205c05">法为名</a><a name="0205c06" id="0205c06"><p>论曰。此中说偈<p>释曰。为答此问故说此偈</a><a name="0205c07" id="0205c07"><p>论曰</a><a name="0205c08" id="0205c08"><p class='lg'>　　法人及法义　　　性略及广名</a><br><a name="0205c09" id="0205c09">　　不净净究竟　　　十名差别境　</p></a><a name="0205c10" id="0205c10"><p>释曰。名有十种是菩萨境界。何等为十。一法</a><a name="0205c11" id="0205c11">名。谓色受等眼耳等。二人名。谓信行法行等。</a><a name="0205c12" id="0205c12">三法名。谓修多罗祇夜等。四义名。谓十二部</a><a name="0205c13" id="0205c13">经所显诸义名。五性名。谓无义文字。六略名。</a><a name="0205c14" id="0205c14">谓众生等通名。七广名。谓众生各有别名。八</a><a name="0205c15" id="0205c15">不净名。谓凡夫等。九净名。谓圣人等。十究</a><a name="0205c16" id="0205c16">竟名。谓通一切法真如实际等</a><a name="0205c17" id="0205c17"><p>论曰。十名差别境<p>释曰。此十种差别名。</a><a name="0205c18" id="0205c18">悉是菩萨境界。菩萨所住唯在第十。通一</a><a name="0205c19" id="0205c19">切法名中。复次略说名有十种是菩萨境界。</a><a name="0205c20" id="0205c20">法名谓眼等。人名谓我众生等。法名谓十二</a><a name="0205c21" id="0205c21">部正教。义名谓十二部正教义。性名谓阿阿</a><a name="0205c22" id="0205c22">为初。诃为最后音。字合三十七。略名谓有为</a><a name="0205c23" id="0205c23">无为。广名谓色受等及空等。不净名谓凡夫</a><a name="0205c24" id="0205c24">等。净名谓须陀洹等。究竟名谓缘极通境。出</a><a name="0205c25" id="0205c25">世智及出世后智所缘。一切法真如境</a><a name="0205c26" id="0205c26"><p>论曰。如此菩萨由入唯识观故。得入应知胜</a><a name="0205c27" id="0205c27">相<p>释曰。如此谓方便次第时节舍得等。菩</a><a name="0205c28" id="0205c28">萨由如此义得入唯识观。或入唯识方便观。</a><a name="0205c29" id="0205c29">或入唯识真观。由唯识观能通达三无性故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310205b.htm'><img src='up.gif' border=0></a>
<a href='T310206a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>