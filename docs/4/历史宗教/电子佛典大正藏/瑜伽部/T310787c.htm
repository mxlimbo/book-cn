<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0787c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷1)</font> 佛性论破执分第二中破小乘执品第一 <font face='Arial'>T31, p0787c</h2></font><hr>
<span class='old'>
</a><a name="0787b28" id="0787b28">一切众生皆有佛性</a><a name="0787b29" id="0787b29"><p><b>　　<A NAME="n477"></A>佛性论破执分第二中破小乘执品第一</b></span><a name="0787c01" id="0787c01"><p>复次佛性有无。成破立义应知。破有三种。一</a><a name="0787c02" id="0787c02">破小乘执。二破外道执。三破菩萨执。初破小</a><a name="0787c03" id="0787c03">乘执者。佛为小乘人说有众生不住于性。永</a><a name="0787c04" id="0787c04">不般涅槃故。于此生疑。起不信心<p>释曰。所以</a><a name="0787c05" id="0787c05">生疑者。由佛说故。小乘诸部。解执不同。若依</a><a name="0787c06" id="0787c06">分别部说。一切凡圣众生。并以空为其本。所</a><a name="0787c07" id="0787c07">以凡圣众生。皆从空出故。空是佛性。佛性</a><a name="0787c08" id="0787c08">者即大涅槃。若依毗昙萨婆多等诸部说者。</a><a name="0787c09" id="0787c09">则一切众生。无有性得佛性。但有修得佛性。</a><a name="0787c10" id="0787c10">分别众生。凡有三种。一定无佛性。永不得涅</a><a name="0787c11" id="0787c11">槃。是一阐提犯重禁者。二不定有无。若修时</a><a name="0787c12" id="0787c12">即得。不修不得。是贤善共位以上人故。三定</a><a name="0787c13" id="0787c13">有佛性。即三乘人。一声闻从苦忍以上即得</a><a name="0787c14" id="0787c14">佛性。二独觉从世法以上即得佛性。三者菩</a><a name="0787c15" id="0787c15">萨十回向以上是不退位时得于佛性。所以</a><a name="0787c16" id="0787c16">然者。如经说有众生不住于性。永无般涅槃</a><a name="0787c17" id="0787c17">故。又阿鋡说。佛十力中。性力所照。众生境</a><a name="0787c18" id="0787c18">界。有种种性。乃至粗妙等界不同故称性力。</a><a name="0787c19" id="0787c19">所以者何。一切众生有性无性异故。有佛性</a><a name="0787c20" id="0787c20">者则修种种妙行。无佛性者。则起种种粗恶。</a><a name="0787c21" id="0787c21">是故学小乘人。见此二说皆有道理。未知何</a><a name="0787c22" id="0787c22">者为定故起疑心。复次生不信心者。于二说</a><a name="0787c23" id="0787c23">中。各偏一执故不相信。何者。若从分别部说。</a><a name="0787c24" id="0787c24">则不信有无性众生。若萨婆多等部说。则不</a><a name="0787c25" id="0787c25">信皆有佛性故。明有佛性者。问执无性曰。汝</a><a name="0787c26" id="0787c26">云何有无性众生。永不般涅槃。答曰。众生既</a><a name="0787c27" id="0787c27">有种种粗妙不同故知理有有性无性。汝若</a><a name="0787c28" id="0787c28">不信有无性众生永不涅槃。而信有众生有</a><a name="0787c29" id="0787c29">种种粗妙等界者。是义不然。何以故。执不平<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310787b.htm'><img src='up.gif' border=0></a>
<a href='T310788a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>