<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1580 瑜伽师地论释 0888a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1580 瑜伽师地论释</font> <font face='Arial'>(卷1)</font> <font face='Arial'>T30, p0888a</h2></font><hr>
<span class='old'>
</a><a name="0887c28" id="0887c28">性。如来功德。甚深离相。不可说故。不言亦摄</a><a name="0887c29" id="0887c29">五识地等。理实亦摄有义。如来有为功德。有</span><a name="0888a01" id="0888a01">余依摄。无为功德。无余依摄。故后论言。无余</a><a name="0888a02" id="0888a02">依地。五地一分。谓无心地。修所成地。声闻。</a><a name="0888a03" id="0888a03">独觉。及菩萨地</a><a name="0888a04" id="0888a04"><p class='juan'>
瑜伽师地论释一卷</p>

<p><p><p><a name="0888a05" id="0888a05"></a><a name="0888a06" id="0888a06"><p><b>　　<A NAME="n454"></A>No. 1581 [cf. Nos. 1579(1, 15), 1582]</b></a><a name="0888a07" id="0888a07"><p class='juan'>
菩萨地持经卷第一</p>
</a><a name="0888a08" id="0888a08"></a><a name="0888a09" id="0888a09"><p><span class='byline'>　　　　北凉中印度三藏昙无谶于姑臧译</span><br></a><a name="0888a10" id="0888a10"><p><b>　　<A NAME="n456"></A>菩萨地持初方便处种性品第一(第一段有一十八品)</b></a><a name="0888a11" id="0888a11"><p class='lg'>　　敬礼过去未来世　　　现在一切佛世尊　</p></a><a name="0888a12" id="0888a12"><p>有十法。具足菩萨道。摩诃衍摄。云何为十。一</a><a name="0888a13" id="0888a13">者持。二者相。三者翼。四者净心。五者住。六</a><a name="0888a14" id="0888a14">者生。七者摄。八者地。九者行。十者安立。云</a><a name="0888a15" id="0888a15">何名持。菩萨自种性初发心及一切菩提分</a><a name="0888a16" id="0888a16">法。是名为持。何以故。菩萨依种性。必定堪任</a><a name="0888a17" id="0888a17">阿耨多罗三藐三菩提。是故种性。名必定持。</a><a name="0888a18" id="0888a18">菩萨依初发心修行檀波罗蜜。尸波罗蜜。羼</a><a name="0888a19" id="0888a19">提波罗蜜。毗梨耶波罗蜜。禅波罗蜜。般若波</a><a name="0888a20" id="0888a20">罗蜜。修此六波罗蜜。功德律仪。智慧律仪。菩</a><a name="0888a21" id="0888a21">提分法。是故初发心名为菩萨行方便持。菩</a><a name="0888a22" id="0888a22">萨依行方便。满足阿耨多罗三藐三菩提。是</a><a name="0888a23" id="0888a23">故行方便名为大菩提持。非种性人。无种性</a><a name="0888a24" id="0888a24">故。虽复发心勤精进。必不究竟阿耨多罗三</a><a name="0888a25" id="0888a25">藐三菩提。是故当知。虽不发心不修行方便</a><a name="0888a26" id="0888a26">犹得名为种性持。若有菩萨种性。而不发心。</a><a name="0888a27" id="0888a27">不修行方便。不能疾成阿耨多罗三藐三菩</a><a name="0888a28" id="0888a28">提。有菩萨种性。发菩提心勤行精进。则能疾</a><a name="0888a29" id="0888a29">成阿耨多罗三藐三菩提。又种性名为持。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300887c.htm'><img src='up.gif' border=0></a>
<a href='T300888b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>