<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1596 摄大乘论释论 0289a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1596 摄大乘论释论</font> <font face='Arial'>(卷4)</font> 应知胜相胜语第二之一 分别章第三之初 <font face='Arial'>T31, p0289a</h2></font><hr>
<span class='old'>
</a><a name="0288c28" id="0288c28">罗说。与此见处相应分别故。散动分别者。谓</a><a name="0288c29" id="0288c29">诸菩萨十种分别</span><a name="0289a01" id="0289a01"><p>论曰。一无有相散动二有相散动三增益散</a><a name="0289a02" id="0289a02">动四损减散动五一执散动六异执散动七自</a><a name="0289a03" id="0289a03">性散动八差别散动九如名取义散动十如义</a><a name="0289a04" id="0289a04">取名散动。为对治此十种散动一切般若波</a><a name="0289a05" id="0289a05">罗蜜中说无分别智。此等障碍及对治。般若</a><a name="0289a06" id="0289a06">波罗蜜义中具足应知。经云菩萨云何行般</a><a name="0289a07" id="0289a07">若波罗蜜。舍利弗。此菩萨即于菩萨不见菩</a><a name="0289a08" id="0289a08">萨。不见菩萨名。不见般若波罗蜜不见修行</a><a name="0289a09" id="0289a09">不见色不见受想行识。何以故。色自性空非</a><a name="0289a10" id="0289a10">空故空。若色空即非色亦非异空故有色。色</a><a name="0289a11" id="0289a11">即是空空即是色。何以故。舍利弗。唯有名所</a><a name="0289a12" id="0289a12">谓色自性。不生不灭无染无净假立客名分</a><a name="0289a13" id="0289a13">别诸法。以此客名更相流布随所流布随起</a><a name="0289a14" id="0289a14">执着。菩萨于此名字一切不见。以不见故则</a><a name="0289a15" id="0289a15">无执着。如色乃至识亦尔。应知以此般若波</a><a name="0289a16" id="0289a16">罗蜜文句故。得通达此等十种分别义<p>释</a><a name="0289a17" id="0289a17">曰。于中无有相散动者。即缘此无有为相名</a><a name="0289a18" id="0289a18">为散动。为对治此散动故般若波罗蜜经中。</a><a name="0289a19" id="0289a19">说粽有菩萨。言实有者显示菩萨实有空体。</a><a name="0289a20" id="0289a20">即空是体故名空体。有相散动者缘有为相</a><a name="0289a21" id="0289a21">名为散动。为对治此散动故彼经中说不见</a><a name="0289a22" id="0289a22">有菩萨。谓不见以分别依他为体由此意故。</a><a name="0289a23" id="0289a23">增益散动者为对治此故。彼经中说色自性</a><a name="0289a24" id="0289a24">空。为显分别性色空故。损减散动者为对治</a><a name="0289a25" id="0289a25">此故彼经中说不空。谓色法如不空故。一执</a><a name="0289a26" id="0289a26">散动者为对治此故经言此色空非色。何以</a><a name="0289a27" id="0289a27">故。若依他性与成就性是一者依他性亦应</a><a name="0289a28" id="0289a28">如成就性。为清净境界。异执散动者为对治</a><a name="0289a29" id="0289a29">此故。经言非色异空。何以故。若此二有异即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310288c.htm'><img src='up.gif' border=0></a>
<a href='T310289b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>