<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0797b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷2)</font> 佛性论辩相分第四中明因品第二 <font face='Arial'>T31, p0797b</h2></font><hr>
<span class='old'>
</a><a name="0797a28" id="0797a28">初障阐提。二障外道。三障声闻。四障独觉。由</a><a name="0797a29" id="0797a29">此四惑。能令四人不能得见自性清净法身。</span><a name="0797b01" id="0797b01">若略说世间有三种众生。一乐生死恒有。二</a><a name="0797b02" id="0797b02">乐灭生死有。三两俱不乐。有灭并忘。一乐生</a><a name="0797b03" id="0797b03">死有者。复有二种。一憎背解脱道。无涅槃性。</a><a name="0797b04" id="0797b04">决乐生死。不乐涅槃。二已堕定位。定位者</a><a name="0797b05" id="0797b05">非圣非凡。进退无取。而是佛法内人。背大乘</a><a name="0797b06" id="0797b06">法。因此人故。佛说是言。我非是其师。其非</a><a name="0797b07" id="0797b07">我弟子。舍利弗。此人从轻暗入重暗。复从重</a><a name="0797b08" id="0797b08">暗。入于盲暗。取暗为友。复取阐提为友。是故</a><a name="0797b09" id="0797b09">我说此人如是二乐。灭生死有者。有二种。一</a><a name="0797b10" id="0797b10">堕非方便。二堕方便中。就堕非方便。复有二。</a><a name="0797b11" id="0797b11">一外道。谓九十六种。二是佛法内人。与外道</a><a name="0797b12" id="0797b12">同执。约正法起邪执我见故。于正教义不能</a><a name="0797b13" id="0797b13">了达。因此人故。佛说是言。若不信乐真空。则</a><a name="0797b14" id="0797b14">与外道无异。复次有增上慢人。取空为见。是</a><a name="0797b15" id="0797b15">真空实解脱门。约此空解脱门。起于空执。谓</a><a name="0797b16" id="0797b16">一切有无。并皆是空。此空执者。即无所有。无</a><a name="0797b17" id="0797b17">所有故。因果二谛道理并失。执此空过故即</a><a name="0797b18" id="0797b18">堕邪无。是等执者。由空而起。故成邪执。一</a><a name="0797b19" id="0797b19">切邪执。莫不由空。故能灭除。此执既依空起</a><a name="0797b20" id="0797b20">故不可治。因此人故。故佛语迦叶。若人起我</a><a name="0797b21" id="0797b21">见。执如须弥山大。我亦许之。何以故。以可灭</a><a name="0797b22" id="0797b22">故。若此增上慢人所起空执。犹如发端四分</a><a name="0797b23" id="0797b23">之一。我急呵责。决定不许。二堕方便中有二。</a><a name="0797b24" id="0797b24">一声闻人。自利修行。但为自度。不为利他。二</a><a name="0797b25" id="0797b25">独觉人。于利他心。无乐无事。但起舍心。无乐</a><a name="0797b26" id="0797b26">者。不乐利他。无事者。了无度人之事。唯为自</a><a name="0797b27" id="0797b27">觉自利故。但起舍心者。舍是平等住心。不愿</a><a name="0797b28" id="0797b28">利人。亦无所损。独自觉悟故言独觉。堕方</a><a name="0797b29" id="0797b29">便声闻亦尔。如末田地及阿斯那二比丘。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310797a.htm'><img src='up.gif' border=0></a>
<a href='T310797c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>