<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0600a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷54)</font> 摄决择分 1-2五识身相应地意地 <font face='Arial'>T30, p0600a</h2></font><hr>
<span class='old'>
</a><a name="0599c28" id="0599c28">业。又诸大种于所生造色。当知能作五业。</a><a name="0599c29" id="0599c29">谓生起业。依止业。建立业。任持业。增长业。</span><a name="0600a01" id="0600a01">于彼变异生时能为导首故。变异生已与</a><a name="0600a02" id="0600a02">彼为处不相舍离能为依止故。摄受损害</a><a name="0600a03" id="0600a03">安危共同能建立彼故。持彼本量令不损</a><a name="0600a04" id="0600a04">减故能任持。令彼积集增进广大故能增</a><a name="0600a05" id="0600a05">长。问眼耳所行善不善色。彼何因缘成善等</a><a name="0600a06" id="0600a06">性非余色耶。答若略说由软中上品三种</a><a name="0600a07" id="0600a07">思差别故。一加行思。二决定思。三等起思。</a><a name="0600a08" id="0600a08">由此能起若善不善身语表业。当知上品思</a><a name="0600a09" id="0600a09">为依止故能发善不善业</a><a name="0600a10" id="0600a10"><p>问依止聚色而有运动。当言与彼异不</a><a name="0600a11" id="0600a11">异耶。答当言不异。何以故。于彼处所若</a><a name="0600a12" id="0600a12">生不生或灭不灭而有运动。皆有过失可得</a><a name="0600a13" id="0600a13">故。问有何过失。答若言生而有动便越刹</a><a name="0600a14" id="0600a14">那相。若言不生便应无动。若言灭者应与</a><a name="0600a15" id="0600a15">余等。若言不灭便越行相。又于异处生</a><a name="0600a16" id="0600a16">起因缘分明可得。是故当知无别运动实</a><a name="0600a17" id="0600a17">物可得。如是等类应当思惟色蕴作业</a><a name="0600a18" id="0600a18"><p>复次一切色蕴当言皆是刹那灭性。何以故。</a><a name="0600a19" id="0600a19">诸行才生寻即坏灭。现可得故。又不应谓</a><a name="0600a20" id="0600a20">能生之因即是灭因。其相异故。又法生已余</a><a name="0600a21" id="0600a21">停住因不可得故。是故当知一切诸行皆任</a><a name="0600a22" id="0600a22">运灭。由此道理刹那义成。若谓火等是灭</a><a name="0600a23" id="0600a23">坏因。不应道理。何以故。由彼火等与彼</a><a name="0600a24" id="0600a24">诸行俱生俱灭现可得故。唯能为彼变异生</a><a name="0600a25" id="0600a25">缘说有作用。又谓坏灭是坏灭因。不应道</a><a name="0600a26" id="0600a26">理。何以故。与彼俱生不应理故。若彼生时</a><a name="0600a27" id="0600a27">即有坏灭。便成相续断坏过失。又唯自性灭</a><a name="0600a28" id="0600a28">坏说名为灭。而言能为灭因。不应道理。若</a><a name="0600a29" id="0600a29">言别有灭坏自性离彼法外别有灭相。毕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300599c.htm'><img src='up.gif' border=0></a>
<a href='T300600b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>