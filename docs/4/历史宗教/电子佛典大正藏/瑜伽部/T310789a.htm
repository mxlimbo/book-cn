<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0789a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷1)</font> 佛性论破执分第二中破外道品第二 <font face='Arial'>T31, p0789a</h2></font><hr>
<span class='old'>
</a><a name="0788c28" id="0788c28">故。若诸法悉空。无自性者。则水火色心。生死</a><a name="0788c29" id="0788c29">涅槃。并无自性。自性既无。应可转火为水。转</span><a name="0789a01" id="0789a01">于涅槃更作生死。何以故。等无自性故。现见</a><a name="0789a02" id="0789a02">火性定热。不可为水。水性定湿。不可为火。涅</a><a name="0789a03" id="0789a03">槃生死。亦复如是。不可互相转作。如此二法。</a><a name="0789a04" id="0789a04">并有自性故。若互可转。则修道无用。故知诸</a><a name="0789a05" id="0789a05">法各有自性。是故不空。复次为破外道自性</a><a name="0789a06" id="0789a06">义应知。难曰。汝说诸法各有自性不空。性定</a><a name="0789a07" id="0789a07">异者。是义不然。何以故。自性决定不可得故。</a><a name="0789a08" id="0789a08">决定者。离此泰近泰远八种不可见因外。若</a><a name="0789a09" id="0789a09">物定有。则应可见。若物定无。则不可见。譬如</a><a name="0789a10" id="0789a10">兔角及蛇耳等。以决定智。依道理觅。决不</a><a name="0789a11" id="0789a11">可得。定永无故。诸法自性。亦复如是。故知诸</a><a name="0789a12" id="0789a12">法无自性故空。若汝说瓶等诸物更互各异。</a><a name="0789a13" id="0789a13">如瓶异衣等者。是义不然。何以故。瓶与色等。</a><a name="0789a14" id="0789a14">为即自性。为离自性。若定即离者。义皆不可。</a><a name="0789a15" id="0789a15">若是一者。则不应有八。瓶与数相违故。一义</a><a name="0789a16" id="0789a16">不立若定异者。缘色则不应得瓶。如人缘牛</a><a name="0789a17" id="0789a17">曾不见马。故瓶等即离自性。皆不可得。若汝</a><a name="0789a18" id="0789a18">说有性有故诸法有。自性不空者。是义不然。</a><a name="0789a19" id="0789a19">何以故。有性无自性故。有性若是自性有者。</a><a name="0789a20" id="0789a20">则不离空有二处。若有中有者。则二有相并</a><a name="0789a21" id="0789a21">无能所用。法既以有。何劳复须自性有耶。若</a><a name="0789a22" id="0789a22">无中有者。那不能令兔角龟毛等有。故知二</a><a name="0789a23" id="0789a23">处不立。复次问曰。汝说自性与瓶等。为一为</a><a name="0789a24" id="0789a24">异。若一者。则不应有八性。若有八者。一数即</a><a name="0789a25" id="0789a25">乖。若言异者。则不通有便无言智。何以故。汝</a><a name="0789a26" id="0789a26">言由自性有故有言说。及生智慧。今既是异</a><a name="0789a27" id="0789a27">故。知无言说。无言说故。智慧不生。有无即</a><a name="0789a28" id="0789a28">离。皆不可得故。自性定无。又若汝说。汝言亦</a><a name="0789a29" id="0789a29">空。是故一切诸法不空者。此义不然。何以故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310788c.htm'><img src='up.gif' border=0></a>
<a href='T310789b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>