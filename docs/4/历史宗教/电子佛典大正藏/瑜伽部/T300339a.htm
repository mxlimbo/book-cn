<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0339a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷12)</font> 6三摩呬多地 <font face='Arial'>T30, p0339a</h2></font><hr>
<span class='old'>
</a><a name="0338c28" id="0338c28">谓己为胜。观他为劣。便自高举。如是亦得</a><a name="0338c29" id="0338c29">名种种想。或多言论。或久寻思。令身疲劳。</span><a name="0339a01" id="0339a01">心不得定。如是多言与定为难。若从定</a><a name="0339a02" id="0339a02">生光明之相及见色时。便舍内修相续作</a><a name="0339a03" id="0339a03">意愿乐。于外谛视众色故。极思察与定为</a><a name="0339a04" id="0339a04">难。如是诸难。随其所应障三摩地。所缘境</a><a name="0339a05" id="0339a05">相及因缘相。或有遇此退失所缘因缘相</a><a name="0339a06" id="0339a06">故。如其次第二相俱没</b></a><a name="0339a07" id="0339a07"><p>复次云何喜俱行三摩地。谓初二静虑诸三</a><a name="0339a08" id="0339a08">摩地。云何乐俱行三摩地。谓第三静虑诸三</a><a name="0339a09" id="0339a09">摩地。云何舍俱行三摩地。谓第四静虑已上</a><a name="0339a10" id="0339a10">诸三摩地</b></a><a name="0339a11" id="0339a11"><p>复次云何修定为得现法乐住。谓于四种</a><a name="0339a12" id="0339a12">现法乐住。方便道中所有修定。及未圆满清</a><a name="0339a13" id="0339a13">净鲜白诸根本地所有修定。为显修习未曾</a><a name="0339a14" id="0339a14">得定。是故世尊说初静虑前方便道。云何修</a><a name="0339a15" id="0339a15">定为得智见。谓诸苾刍。于光明相。殷勤恳</a><a name="0339a16" id="0339a16">到审谛而取。如经广说。当知此在能发天</a><a name="0339a17" id="0339a17">眼前方便道所有修定。此中天眼于诸色境</a><a name="0339a18" id="0339a18">能照能观说名为见。能知诸天如是名字如</a><a name="0339a19" id="0339a19">是种类。乃至广说。如胜天经。是名为智。云</a><a name="0339a20" id="0339a20">何修定生分别慧。谓谛现观预流果向方便</a><a name="0339a21" id="0339a21">道中所有修定。或为修习诸无碍解。云何修</a><a name="0339a22" id="0339a22">定为尽诸漏。谓阿罗汉果方便道中所有修</a><a name="0339a23" id="0339a23">定</b></a><a name="0339a24" id="0339a24"><p>复次云何五圣智三摩地。谓我此三摩地是</a><a name="0339a25" id="0339a25">圣无染无执。广说如经。此中示现五行相</a><a name="0339a26" id="0339a26">智。谓自体智。补特伽罗智。清净智。果智。入</a><a name="0339a27" id="0339a27">出定相智。圣者。善故名圣。又无漏故名圣。</a><a name="0339a28" id="0339a28">无染者。显善圣性。无执者。显无漏圣性。非</a><a name="0339a29" id="0339a29">凡夫所近者。谓诸佛及圣弟子所亲近故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300338c.htm'><img src='up.gif' border=0></a>
<a href='T300339b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>