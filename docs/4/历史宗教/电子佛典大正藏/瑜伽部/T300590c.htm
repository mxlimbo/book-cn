<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0590c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷53)</font> 摄决择分 1-2五识身相应地意地 <font face='Arial'>T30, p0590c</h2></font><hr>
<span class='old'>
</a><a name="0590b28" id="0590b28">对治所摄奢摩他道转深。损伏恶戒种子。当</a><a name="0590b29" id="0590b29">知此名初清净力所引清净律仪。若即于</span><a name="0590c01" id="0590c01">此尸罗律仪无有缺犯。又复依止静虑律</a><a name="0590c02" id="0590c02">仪。入谛现观得不还果。尔时一切恶戒种</a><a name="0590c03" id="0590c03">子皆悉永害。若依未至定证得初果。尔时</a><a name="0590c04" id="0590c04">一切能往恶趣恶戒种子皆悉永害。此即名</a><a name="0590c05" id="0590c05">为圣所爱戒。当知此名第二清净力所引</a><a name="0590c06" id="0590c06">清净律仪。即此亦名无漏律仪。此无漏律仪</a><a name="0590c07" id="0590c07">若得阿罗汉果时。但由能治清净胜故胜。</a><a name="0590c08" id="0590c08">不由所治断胜故胜。如是八种总立唯三。</a><a name="0590c09" id="0590c09">一受律仪。二持律仪。三清净律仪。前二是受。</a><a name="0590c10" id="0590c10">防护还引是持。下中上三通受持二。静虑</a><a name="0590c11" id="0590c11">无漏是清净摄</a><a name="0590c12" id="0590c12"><p>问何故世尊建立苾刍近事近住三种律仪。</a><a name="0590c13" id="0590c13">答由三因故。谓佛所化有三种类。或有能</a><a name="0590c14" id="0590c14">行离恶行行及离欲行。或有能行离恶行</a><a name="0590c15" id="0590c15">行非离欲行。或不能行离恶行行及离欲</a><a name="0590c16" id="0590c16">行。依初所化类建立苾刍律仪。依第二所</a><a name="0590c17" id="0590c17">化类建立近事律仪。何以故。非居家迫迮</a><a name="0590c18" id="0590c18">现处尘俗。而能一向相续圆满护众学处。</a><a name="0590c19" id="0590c19">依第三所化类建立近住律仪。何以故。由</a><a name="0590c20" id="0590c20">此不能究竟行俱离行。但当劝进摄受。二</a><a name="0590c21" id="0590c21">因勿彼自谓重担所镇。谓前三支修离恶</a><a name="0590c22" id="0590c22">行。其后四支修离欲行。离非梵行俱修二</a><a name="0590c23" id="0590c23">种</a><a name="0590c24" id="0590c24"><p>问苾刍近事近住律仪。当知各由几支所摄。</a><a name="0590c25" id="0590c25">答苾刍律仪四支所摄。何等为四。一受具足</a><a name="0590c26" id="0590c26">支。二受随法学处支。三随护他心支。四随</a><a name="0590c27" id="0590c27">护如所受学处支。若作表白第四羯磨。及略</a><a name="0590c28" id="0590c28">摄受。随粗学处。是名受具足支。由具此</a><a name="0590c29" id="0590c29">支故。名初苾刍具苾刍戒。自此以后于毗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300590b.htm'><img src='up.gif' border=0></a>
<a href='T300591a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>