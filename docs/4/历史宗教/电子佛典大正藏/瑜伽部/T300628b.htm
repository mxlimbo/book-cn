<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0628b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷59)</font> 摄决择分 3-5有寻有伺等三地 <font face='Arial'>T30, p0628b</h2></font><hr>
<span class='old'>
</a><a name="0628a28" id="0628a28">约巨细道理建立。令久行者了自他身种</a><a name="0628a29" id="0628a29">种行解差别转故</span><a name="0628b01" id="0628b01"><p>复次诸烦恼略有三聚。一欲界系。二色界系。</a><a name="0628b02" id="0628b02">三无色界系。问如是三聚。几不善几无记。答</a><a name="0628b03" id="0628b03">初聚一分是不善。余二聚是无记。诸不善者。</a><a name="0628b04" id="0628b04">是有异熟非余。问几多性几少性。答初多性</a><a name="0628b05" id="0628b05">余不尔。如多性少性如是。猛利长时染恼</a><a name="0628b06" id="0628b06">性。非猛利长时染恼性。发起外门杂染性。发</a><a name="0628b07" id="0628b07">起内门杂染性。发起恶行性。发起非恶行性。</a><a name="0628b08" id="0628b08">能生多苦性。能生少苦性。大有罪性。小有罪</a><a name="0628b09" id="0628b09">性。迟离欲性。速离欲性。不离欲所显性。离欲</a><a name="0628b10" id="0628b10">所显性。三摩地相违性。非三摩地相违性。非</a><a name="0628b11" id="0628b11">一种相生决定性。一种相生决定性等。当知</a><a name="0628b12" id="0628b12">亦尔。中嗢拖南曰</a><a name="0628b13" id="0628b13"><p class='lg'>　　多染恼内门　　　恶行生诸苦</a><br><a name="0628b14" id="0628b14">　　有罪迟离欲　　　三摩地生等　</p></a><a name="0628b15" id="0628b15"><p>复次云何能断烦恼。齐何当言已断烦恼。</a><a name="0628b16" id="0628b16">从何烦恼而可说断。断诸烦恼为顿为</a><a name="0628b17" id="0628b17">渐。云何次第断诸烦恼。诸烦恼断复有几</a><a name="0628b18" id="0628b18">种。烦恼断已有何等相。诸烦恼断有何胜</a><a name="0628b19" id="0628b19">利</a><a name="0628b20" id="0628b20"><p>谓善法资粮已积集故。已得证入方便地</a><a name="0628b21" id="0628b21">故。证得见地故。积习修地故。能断烦恼</a><a name="0628b22" id="0628b22">得究竟地。当言已断一切烦恼。复有差别。</a><a name="0628b23" id="0628b23">谓由修习四种瑜伽能断烦恼。若善修习</a><a name="0628b24" id="0628b24">如是四种。当言已断一切烦恼。四种瑜伽</a><a name="0628b25" id="0628b25">如声闻地已说其相。复有差别。谓相续成</a><a name="0628b26" id="0628b26">熟故。得随顺教故。内正作意故。对治道生</a><a name="0628b27" id="0628b27">故。能断烦恼。修对治道已到究竟。当言</a><a name="0628b28" id="0628b28">已断一切烦恼。复有差别。谓了知烦恼事</a><a name="0628b29" id="0628b29">故。了知烦恼自性故。了知烦恼过患故。烦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300628a.htm'><img src='up.gif' border=0></a>
<a href='T300628c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>