<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0505b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷39)</font> 15菩萨地 <font face='Arial'>T30, p0505b</h2></font><hr>
<span class='old'>
</a><a name="0505a28" id="0505a28"><p class='lg'>　　自性一切难　　　一切门善士</a><br><a name="0505a29" id="0505a29">　　一切种遂求　　　二世乐清净</span><br><a name="0505b01" id="0505b01">　　如是九种相　　　是名略说施　</p></a><a name="0505b02" id="0505b02"><p>谓九种相施名为菩萨施波罗蜜多。一自性</a><a name="0505b03" id="0505b03">施。二一切施。三难行施。四一切门施。五善士</a><a name="0505b04" id="0505b04">施。六一切种施。七遂求施。八此世他世乐施。</a><a name="0505b05" id="0505b05">九清净施</b></b></a><a name="0505b06" id="0505b06"><p>云何菩萨自性施。谓诸菩萨于自身财无</a><a name="0505b07" id="0505b07">所顾惜。能施一切所应施物。无贪俱生</a><a name="0505b08" id="0505b08">思。及因此所发。能施一切无罪施物。身语</a><a name="0505b09" id="0505b09">二业安住律仪阿笈摩见定有果见。随所希</a><a name="0505b10" id="0505b10">求即以此物而行惠施。当知是名菩萨自</a><a name="0505b11" id="0505b11">性施</b></a><a name="0505b12" id="0505b12"><p>云何菩萨一切施。谓一切者略有二种。一内</a><a name="0505b13" id="0505b13">所施物。二外所施物。若诸菩萨但舍己身。是</a><a name="0505b14" id="0505b14">名唯施内所施物。若诸菩萨为愍食吐活</a><a name="0505b15" id="0505b15">命众生。数数食已吐所饮食而施与之。是</a><a name="0505b16" id="0505b16">名杂施内外施物。若诸菩萨除上所说施。</a><a name="0505b17" id="0505b17">余一切所应施物。是名唯施外所施物。又</a><a name="0505b18" id="0505b18">诸菩萨略由二相。以自内身施来求者。一</a><a name="0505b19" id="0505b19">总求身者以身施彼。随所欲为系属于彼</a><a name="0505b20" id="0505b20">随顺于彼。譬如有人为衣食故强自为他</a><a name="0505b21" id="0505b21">而作仆使。如是菩萨无爱染心。但为速证</a><a name="0505b22" id="0505b22">最胜菩提。但为众生利益安乐。但为布施波</a><a name="0505b23" id="0505b23">罗蜜多速圆满故。以身施彼随所欲为系</a><a name="0505b24" id="0505b24">属于彼随顺于彼。二别求手足头目支节血</a><a name="0505b25" id="0505b25">肉筋骨乃至髓者。随其所欲一切施与。又诸</a><a name="0505b26" id="0505b26">菩萨亦由二相。以外施物施诸众生。一求</a><a name="0505b27" id="0505b27">受用者。恣彼所须如其所乐随意受用。二</a><a name="0505b28" id="0505b28">求自在者。一切断心并皆施与。又诸菩萨非</a><a name="0505b29" id="0505b29">无差别。以一切种一切内外所有施物施<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300505a.htm'><img src='up.gif' border=0></a>
<a href='T300505c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>