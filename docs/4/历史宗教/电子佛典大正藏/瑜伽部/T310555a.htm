<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0555a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷15)</font> 成空品第六 <font face='Arial'>T31, p0555a</h2></font><hr>
<span class='old'>
</a><br><a name="0554c28" id="0554c28">　　如身牙河灯　　　有种种作用</a><br><a name="0554c29" id="0554c29">　　我常无变异　　　转还不应理　</p></span><a name="0555a01" id="0555a01"><p>论曰。不由有我而有转还。何以故。现见转者</a><a name="0555a02" id="0555a02">必有生相。前后相续展转不断。恒现在前显</a><a name="0555a03" id="0555a03">了可见。有因不住而复变异。说名流转。相续</a><a name="0555a04" id="0555a04">断绝。说名还灭。犹如身牙河灯有往来等种</a><a name="0555a05" id="0555a05">种作用及有还灭。非汝所计常无变我有流</a><a name="0555a06" id="0555a06">转用。流转尚无。何况还灭。复次若唯诸行无</a><a name="0555a07" id="0555a07">有我者。世间现见彼彼有情。若名若想差别</a><a name="0555a08" id="0555a08">应无。颂曰</a><a name="0555a09" id="0555a09"><p class='lg'>　　依我起名想　　　见二种过失</a><br><a name="0555a10" id="0555a10">　　是故遍一切　　　实我性都无　</p></a><a name="0555a11" id="0555a11"><p>论曰。不由名想实我得成。何以故。见二种过</a><a name="0555a12" id="0555a12">失故。若世间人于实我上起佛救等种种名</a><a name="0555a13" id="0555a13">想者。于身等法彼解应无。若于身等起名想</a><a name="0555a14" id="0555a14">者。不应说我有诸作用。所以者何。世间现见</a><a name="0555a15" id="0555a15">起诸言说。谓佛友能见德友能闻等。又见二</a><a name="0555a16" id="0555a16">种过失者。若执我见体性是善。任运现前能</a><a name="0555a17" id="0555a17">生染法。不应道理。若是染污能证实我。不</a><a name="0555a18" id="0555a18">应道理。又计我者。执取我时为我能执。为见</a><a name="0555a19" id="0555a19">能执。若言我执我者。不应世间执我之人有</a><a name="0555a20" id="0555a20">起疑惑。谓为有为无为是何等。何以故。现见</a><a name="0555a21" id="0555a21">我故。若言见执我者。汝今不应说我能取。由</a><a name="0555a22" id="0555a22">如是等种种过失。是故世间无真实我。复次</a><a name="0555a23" id="0555a23">若尔何故于正法中建立名想种种差别。颂</a><a name="0555a24" id="0555a24">曰</a><a name="0555a25" id="0555a25"><p class='lg'>　　为言说易故　　　随顺世间故</a><br><a name="0555a26" id="0555a26">　　断除怖畏故　　　显德失二故　</p></a><a name="0555a27" id="0555a27"><p>论曰。虽无实我而立有情名想别者有四种</a><a name="0555a28" id="0555a28">因。一为令言说易故。二顺世间故。三令初学</a><a name="0555a29" id="0555a29">者离怖畏故。四为显自他功德过失有差别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310554c.htm'><img src='up.gif' border=0></a>
<a href='T310555b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>