<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0722c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷6)</font> 决择分中谛品第一之一 <font face='Arial'>T31, p0722c</h2></font><hr>
<span class='old'>
</a><a name="0722b28" id="0722b28">行中遍随行故。于已得苦苦性位起别离爱。</a><a name="0722b29" id="0722b29">于未得苦苦性位起不和合爱。于坏苦性位</span><a name="0722c01" id="0722c01">起不别离爱。及和合爱。已得未得差别故。于</a><a name="0722c02" id="0722c02">行苦性位起愚痴爱。由烦恼粗重所显故。及</a><a name="0722c03" id="0722c03">不苦不乐受所显故。唯阿赖耶识是最胜行</a><a name="0722c04" id="0722c04">苦位。依止此位因我痴门贪爱转故。三世遍</a><a name="0722c05" id="0722c05">行。谓于三世中遍随行故。于过去世起追忆</a><a name="0722c06" id="0722c06">行遍随行爱。于未来世起希乐行遍随行爱。</a><a name="0722c07" id="0722c07">于现在世起耽着行遍随行爱。四界遍行。谓</a><a name="0722c08" id="0722c08">欲色无色三爱次第遍三界故。五求遍行。谓</a><a name="0722c09" id="0722c09">由贪爱遍求欲有邪梵行故。由欲求力不脱</a><a name="0722c10" id="0722c10">欲界招欲界苦。由有求力不脱二界招色无</a><a name="0722c11" id="0722c11">色界苦。由邪梵行求力不脱生死彼彼流转</a><a name="0722c12" id="0722c12">故。六种遍行。谓有无有爱遍行断常一切种</a><a name="0722c13" id="0722c13">故</a><a name="0722c14" id="0722c14"><p>烦恼者。谓由数故相故缘起故境界故相应</a><a name="0722c15" id="0722c15">故差别故邪行故界故众故断故。观诸烦恼。</a><a name="0722c16" id="0722c16">数者。谓或六或十。六谓贪嗔慢无明疑见。十</a><a name="0722c17" id="0722c17">谓前五见。又分五谓萨迦耶见。边执见邪见</a><a name="0722c18" id="0722c18">见取戒禁取</a><a name="0722c19" id="0722c19"><p>相者。若法生时相。不寂静由此生故身心相</a><a name="0722c20" id="0722c20">续。不寂静转是烦恼相。不寂静性是诸烦恼</a><a name="0722c21" id="0722c21">共相。此复有六。谓散乱不寂静性。颠倒不寂</a><a name="0722c22" id="0722c22">静性。掉举不寂静性。惛沈不寂静性。放逸</a><a name="0722c23" id="0722c23">不寂静性。无耻不寂静性</a><a name="0722c24" id="0722c24"><p>缘起者。谓烦恼随眠未永断故。顺烦恼法现</a><a name="0722c25" id="0722c25">在前故。不正思惟现前起故。如是烦恼方乃</a><a name="0722c26" id="0722c26">得生。烦恼随眠未永断者。彼品粗重未永拔</a><a name="0722c27" id="0722c27">故。顺烦恼法现在前者。现前会遇可爱等境</a><a name="0722c28" id="0722c28">故。不正思惟现前起者。于彼境界取净等相。</a><a name="0722c29" id="0722c29">能随顺生贪嗔等故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310722b.htm'><img src='up.gif' border=0></a>
<a href='T310723a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>