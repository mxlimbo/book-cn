<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0004c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷1)</font> <font face='Arial'>T31, p0004c</h2></font><hr>
<span class='old'>
</a><a name="0004b28" id="0004b28">为执粗色有实体者。佛说极微令其除</a><a name="0004b29" id="0004b29">析。非谓诸色实有极微。诸瑜伽师以假想</span><a name="0004c01" id="0004c01">慧于粗色相。渐次除析至不可析假说极</a><a name="0004c02" id="0004c02">微。虽此极微犹有方分而不可析。若更析</a><a name="0004c03" id="0004c03">之便似空现。不名为色。故说极微是色边</a><a name="0004c04" id="0004c04">际。由此应知。诸有对色皆识变现非极微</a><a name="0004c05" id="0004c05">成。余无对色。是此类故。亦非实有。或无对</a><a name="0004c06" id="0004c06">故。如心心所。定非实色。诸有对色现有色</a><a name="0004c07" id="0004c07">相。以理推究离识尚无。况无对色现无色</a><a name="0004c08" id="0004c08">相而可说为真实色法。表无表色岂非实</a><a name="0004c09" id="0004c09">有。此非实有。所以者何。且身表色若是实</a><a name="0004c10" id="0004c10">有。以何为性。若言是形便非实有。可分</a><a name="0004c11" id="0004c11">析故。长等极微不可得故。若言是动。亦非</a><a name="0004c12" id="0004c12">实有。才生即灭无动义故。有为法灭不待</a><a name="0004c13" id="0004c13">因故。灭若待因应非灭故。若言有色非显</a><a name="0004c14" id="0004c14">非形。心所引生能动手等名身表业理亦</a><a name="0004c15" id="0004c15">不然。此若是动义如前破。若是动因应即</a><a name="0004c16" id="0004c16">风界。风无表示不应名表</a><a name="0004c17" id="0004c17"><p>又触不应通善恶性。非显香味类触应</a><a name="0004c18" id="0004c18">知。故身表业定非实有。然心为因。令识所</a><a name="0004c19" id="0004c19">变手等色相生灭相续转趣余方。似有动</a><a name="0004c20" id="0004c20">作表示心故。假名身表。语表亦非实有声</a><a name="0004c21" id="0004c21">性。一刹那声无诠表故。多念相续便非实</a><a name="0004c22" id="0004c22">故外有对色前已破故。然因心故。识变似声</a><a name="0004c23" id="0004c23">生灭相续似有表示。假名语表。于理无违。</a><a name="0004c24" id="0004c24">表既实无。无表宁实。然依思愿善恶分限。假</a><a name="0004c25" id="0004c25">立无表理亦无违。谓此或依发胜身语善</a><a name="0004c26" id="0004c26">恶思种增长位立。或依定中止身语恶现</a><a name="0004c27" id="0004c27">行思立。故是假有。世尊经中说有三业。拨</a><a name="0004c28" id="0004c28">身语业岂不违经。不拨为无但言非色。</a><a name="0004c29" id="0004c29">能动身思说名身业。能发语思说名语业。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310004b.htm'><img src='up.gif' border=0></a>
<a href='T310005a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>