<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0013c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷3)</font> <font face='Arial'>T31, p0013c</h2></font><hr>
<span class='old'>
</a><a name="0013b28" id="0013b28">皆由正知不为过失。非预流等得有斯</a><a name="0013b29" id="0013b29">事。宁可以彼例此菩萨。彼六识中所起烦</span><a name="0013c01" id="0013c01">恼。虽由正知不为过失。而第七识有漏心</a><a name="0013c02" id="0013c02">位任运现行执藏此识。宁不与彼预流等</a><a name="0013c03" id="0013c03">同。由此故知彼说非理。然阿罗汉断此识</a><a name="0013c04" id="0013c04">中烦恼粗重究竟尽故。不复执藏阿赖耶</a><a name="0013c05" id="0013c05">识为自内我。由斯永失阿赖耶名说之为</a><a name="0013c06" id="0013c06">舍。非舍一切第八识体。勿阿罗汉无识持</a><a name="0013c07" id="0013c07">种。尔时便入无余涅槃。然第八识虽诸有</a><a name="0013c08" id="0013c08">情皆悉成就。而随义别立种种名。谓或名</a><a name="0013c09" id="0013c09">心。由种种法熏习种子所积集故。或名</a><a name="0013c10" id="0013c10">阿陀那。执持种子及诸色根令不坏故。或</a><a name="0013c11" id="0013c11">名所知依。能与染净所知诸法为依止故。</a><a name="0013c12" id="0013c12">或名种子识。能遍任持世出世间诸种子</a><a name="0013c13" id="0013c13">故。此等诸名通一切位。或名阿赖耶。摄藏</a><a name="0013c14" id="0013c14">一切杂染品法令不失故。我见爱等执藏</a><a name="0013c15" id="0013c15">以为自内我故。此名唯在异生有学。非无</a><a name="0013c16" id="0013c16">学位不退菩萨有杂染法执藏义故。或名异</a><a name="0013c17" id="0013c17">熟识。能引生死善不善业异熟果故。此名唯</a><a name="0013c18" id="0013c18">在异生二乘诸菩萨位。非如来地犹有异熟</a><a name="0013c19" id="0013c19">无记法故。或名无垢识。最极清净诸无漏法</a><a name="0013c20" id="0013c20">所依止故此名唯在如来地有。菩萨二乘及</a><a name="0013c21" id="0013c21">异生位持有漏种可受熏习。未得善净第</a><a name="0013c22" id="0013c22">八识故如契经说</a><a name="0013c23" id="0013c23"><p class='lg'>　　如来无垢识　　　是净无漏界</a><br><a name="0013c24" id="0013c24">　　解脱一切障　　　圆镜智相应　</p></a><a name="0013c25" id="0013c25"><p>阿赖耶名过失重故最初舍故此中偏说。异</a><a name="0013c26" id="0013c26">熟识体菩萨将得菩提时舍。声闻独觉入无</a><a name="0013c27" id="0013c27">余依涅槃时舍。无垢识体无有舍时。利乐</a><a name="0013c28" id="0013c28">有情无尽时故。心等通故随义应说然第</a><a name="0013c29" id="0013c29">八识总有二位。一有漏位。无记性摄。唯与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310013b.htm'><img src='up.gif' border=0></a>
<a href='T310014a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>