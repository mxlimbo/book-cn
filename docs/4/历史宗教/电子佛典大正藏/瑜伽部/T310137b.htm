<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1594 摄大乘论本 0137b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1594 摄大乘论本</font> <font face='Arial'>(卷1)</font> 所知依分第二 <font face='Arial'>T31, p0137b</h2></font><hr>
<span class='old'>
</a><a name="0137a28" id="0137a28"><p>复次此阿赖耶识差别云何。略说应知。或三</a><a name="0137a29" id="0137a29">种或四种。此中三种者。谓三种熏习差别故。</span><a name="0137b01" id="0137b01">一名言熏习差别。二我见熏习差别。三有支</a><a name="0137b02" id="0137b02">熏习差别。四种者。一引发差别。二异熟差</a><a name="0137b03" id="0137b03">别。三缘相差别。四相貌差别</a><a name="0137b04" id="0137b04"><p>此中引发差别者。谓新起熏习。此若无者。行</a><a name="0137b05" id="0137b05">为缘识。取为缘有。应不得成。此中异熟差别</a><a name="0137b06" id="0137b06">者。谓行有为缘。于诸趣中异熟差别。此若无</a><a name="0137b07" id="0137b07">者则无种子。后有诸法生应不成。此中缘相</a><a name="0137b08" id="0137b08">差别者。谓即意中我执缘相。此若无者。染污</a><a name="0137b09" id="0137b09">意中我执所缘应不得成</a><a name="0137b10" id="0137b10"><p>此中相貌差别者。谓即此识有共相。有不共</a><a name="0137b11" id="0137b11">相。无受生种子相。有受生种子相等。共相者。</a><a name="0137b12" id="0137b12">谓器世间种子。不共相者。谓各别内处种子。</a><a name="0137b13" id="0137b13">共相即是无受生种子。不共相即是有受生</a><a name="0137b14" id="0137b14">种子。对治生时唯不共相。所对治灭共相。为</a><a name="0137b15" id="0137b15">他分别所持但见清净。如瑜伽师。于一物中</a><a name="0137b16" id="0137b16">种种胜解种种所见皆得成立。此中二颂</a><a name="0137b17" id="0137b17"><p class='lg'>　　难断难遍知　　　应知名共结</a><br><a name="0137b18" id="0137b18">　　瑜伽者心异　　　由外相大故</a><br><a name="0137b19" id="0137b19">　　净者虽不灭　　　而于中见净</a><br><a name="0137b20" id="0137b20">　　又清净佛土　　　由佛见清净　</p></a><a name="0137b21" id="0137b21"><p>复有别颂。对前所引种种胜解种种所见皆</a><a name="0137b22" id="0137b22">得成立</a><a name="0137b23" id="0137b23"><p class='lg'>　　诸瑜伽师于一物　　　种种胜解各不同</a><br><a name="0137b24" id="0137b24">　　种种所见皆得成　　　故知所取唯有识　</p></a><a name="0137b25" id="0137b25"><p>此若无者。诸器世间有情世间生起差别应</a><a name="0137b26" id="0137b26">不得成</a><a name="0137b27" id="0137b27"><p>复有粗重相及轻安相。粗重相者。谓烦恼随</a><a name="0137b28" id="0137b28">烦恼种子。轻安相者谓有漏善法种子。此若</a><a name="0137b29" id="0137b29">无者。所感异熟无所堪能。有所堪能所依差<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310137a.htm'><img src='up.gif' border=0></a>
<a href='T310137c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>