<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1594 摄大乘论本 0144b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1594 摄大乘论本</font> <font face='Arial'>(卷2)</font> 本彼入因果分第五 <font face='Arial'>T31, p0144b</h2></font><hr>
<span class='old'>
</a><a name="0144a28" id="0144a28">得一切佛法。如是证诸佛法所依处故。唯立</a><a name="0144a29" id="0144a29">六数。由施波罗蜜多故。于诸有情能正摄受。</span><a name="0144b01" id="0144b01">由戒波罗蜜多故。于诸有情能不毁害。由忍</a><a name="0144b02" id="0144b02">波罗蜜多故。虽遭毁害而能忍受。由精进波</a><a name="0144b03" id="0144b03">罗蜜多故。能助经营彼所应作。即由如是摄</a><a name="0144b04" id="0144b04">利因缘。令诸有情于成熟事有所堪任。从此</a><a name="0144b05" id="0144b05">已后心未定者令其得定。心已定者令得解</a><a name="0144b06" id="0144b06">脱。于开悟时彼得成熟。如是随顺成熟一切</a><a name="0144b07" id="0144b07">有情。唯立六数应如是知</a><a name="0144b08" id="0144b08"><p>此六种相云何可见。由六种最胜故。一由所</a><a name="0144b09" id="0144b09">依最胜。谓菩提心为所依故。二由事最胜。</a><a name="0144b10" id="0144b10">谓具足现行故。三由处最胜。谓一切有情利</a><a name="0144b11" id="0144b11">益安乐事为依处故。四由方便善巧最胜。谓</a><a name="0144b12" id="0144b12">无分别智所摄受故。五由回向最胜。谓回向</a><a name="0144b13" id="0144b13">无上正等菩提故。六由清净最胜。谓烦恼所</a><a name="0144b14" id="0144b14">知二障无障所集起故。若施是波罗蜜多耶。</a><a name="0144b15" id="0144b15">设波罗蜜多是施耶。有施非波罗蜜多。应作</a><a name="0144b16" id="0144b16">四句。如于其施。如是于余波罗蜜多亦作四</a><a name="0144b17" id="0144b17">句。如应当知</a><a name="0144b18" id="0144b18"><p>何因缘故如是六种波罗蜜多此次第说。谓</a><a name="0144b19" id="0144b19">前波罗蜜多随顺生后波罗蜜多故</a><a name="0144b20" id="0144b20"><p>复次此诸波罗蜜多训释名言云何可见。于</a><a name="0144b21" id="0144b21">诸世间声闻独觉施等善根。最为殊胜能到</a><a name="0144b22" id="0144b22">彼岸。是故通称波罗蜜多。又能破裂悭吝贫</a><a name="0144b23" id="0144b23">穷。及能引得广大财位福德资粮。故名为施。</a><a name="0144b24" id="0144b24">又能息灭恶戒恶趣。及能取得善趣等持。故</a><a name="0144b25" id="0144b25">名为戒。又能灭尽忿怒怨仇。及能善住自他</a><a name="0144b26" id="0144b26">安隐故名为忍。又能远离所有懈怠恶不善</a><a name="0144b27" id="0144b27">法。及能出生无量善法令其增长故名精进。</a><a name="0144b28" id="0144b28">又能消除所有散动。及能引得内心安住故</a><a name="0144b29" id="0144b29">名静虑。又能除遣一切见趣诸邪恶慧。及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310144a.htm'><img src='up.gif' border=0></a>
<a href='T310144c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>