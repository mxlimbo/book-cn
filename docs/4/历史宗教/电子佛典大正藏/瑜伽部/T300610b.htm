<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0610b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷56)</font> 摄决择分 1-2五识身相应地意地 <font face='Arial'>T30, p0610b</h2></font><hr>
<span class='old'>
</a><a name="0610a28" id="0610a28"><p>问此十八界几种次第宣说因缘。此复何等。</a><a name="0610a29" id="0610a29">答略有二种。一三种次第宣说因缘。二六种</span><a name="0610b01" id="0610b01">次第宣说因缘。云何三种次第宣说因缘。谓</a><a name="0610b02" id="0610b02">所依境界俱依差别故。所以者何。由识与</a><a name="0610b03" id="0610b03">根同一处义故说名依境界。是所缘义故亦</a><a name="0610b04" id="0610b04">名依。云何六种次第宣说因缘。谓彼所行众</a><a name="0610b05" id="0610b05">多差别数数行故先说眼等。是初因缘。又随</a><a name="0610b06" id="0610b06">世间俗事转故说彼次第。由诸世间先互相</a><a name="0610b07" id="0610b07">见。次相慰问次设饮食。次过昼分夜分现</a><a name="0610b08" id="0610b08">前。敷设种种软妙卧具毡褥被枕。触习侍</a><a name="0610b09" id="0610b09">女。是第二因缘。又喜乐差别为依止故次第</a><a name="0610b10" id="0610b10">宣说。是第三因缘。又严饰差别所摄受故次</a><a name="0610b11" id="0610b11">第宣说。诸受欲者必以安缮那等先庄眉</a><a name="0610b12" id="0610b12">眼。次以耳珰耳轮等庄严其耳。非于余根</a><a name="0610b13" id="0610b13">如是严饰。是第四因缘。又依作业饮食习欲</a><a name="0610b14" id="0610b14">等事次第宣说。由诸众生皆先依止身语二</a><a name="0610b15" id="0610b15">业若净不净方便勤求。次食段食。既饱醉已</a><a name="0610b16" id="0610b16">习近诸欲。是第五因缘。又由作业差别摄</a><a name="0610b17" id="0610b17">受故次第宣说。所以者何。由眼能见种种</a><a name="0610b18" id="0610b18">诸色。往还无失威仪不乱。记识他身曾见</a><a name="0610b19" id="0610b19">不见及怨亲中。了悟方所宣示于他起想</a><a name="0610b20" id="0610b20">言说。睹众舞乐角力戏等。广受种种世间</a><a name="0610b21" id="0610b21">喜乐长养依身。如是等类有无量种眼界</a><a name="0610b22" id="0610b22">作业。由耳能闻种种音声。因此了悟善说</a><a name="0610b23" id="0610b23">恶说种种义理起诸言论。因闻种种微妙</a><a name="0610b24" id="0610b24">乐音。广受种种世间喜乐长养依身。如是</a><a name="0610b25" id="0610b25">等类耳界作业。比前狭劣。鼻界能嗅种种诸</a><a name="0610b26" id="0610b26">香。寻香而往。受诸喜乐长养依身。如是等</a><a name="0610b27" id="0610b27">类鼻界作业。方前狭劣。舌界能尝种种诸</a><a name="0610b28" id="0610b28">味。受诸喜乐长养依身。如是等类舌界作</a><a name="0610b29" id="0610b29">业。方前狭劣。身界能触种种所触受诸喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300610a.htm'><img src='up.gif' border=0></a>
<a href='T300610c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>