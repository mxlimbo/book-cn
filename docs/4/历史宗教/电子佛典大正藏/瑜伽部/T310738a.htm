<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0738a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷9)</font> 决择分中谛品第一之一 <font face='Arial'>T31, p0738a</h2></font><hr>
<span class='old'>
</a><a name="0737c28" id="0737c28">解脱道。是名胜进道。所以者何。为断此品</a><a name="0737c29" id="0737c29">后余烦恼所有方便无间解脱道。望此品是</span><a name="0738a01" id="0738a01">胜进故名胜进道。又复弃舍断烦恼方便。或</a><a name="0738a02" id="0738a02">勤方便思惟诸法。或勤方便安住诸法。或进</a><a name="0738a03" id="0738a03">修余三摩钵底诸所有道。名胜进道。又复者</a><a name="0738a04" id="0738a04">为显余义。舍断烦恼诸方便道。但正思惟契</a><a name="0738a05" id="0738a05">经等法。或复于先所思所证法中安住观察。</a><a name="0738a06" id="0738a06">或复进入余胜品定。诸如是等名胜进道。又</a><a name="0738a07" id="0738a07">为引发胜品功德。或复安住诸所有道。名胜</a><a name="0738a08" id="0738a08">进道。所以者何。若为引发神通无量等诸胜</a><a name="0738a09" id="0738a09">品功德。或彼生已现前安住。如是等道名胜</a><a name="0738a10" id="0738a10">进道。如是已广说修道相差别。今乘义势更</a><a name="0738a11" id="0738a11">辩诸道修之差别</a><a name="0738a12" id="0738a12"><p>修云何。略说有四种。谓得修习修除去修对</a><a name="0738a13" id="0738a13">治修。得修者。谓未生善法修习令生。习修</a><a name="0738a14" id="0738a14">者。谓已生善法修令坚住不忘倍复增广。除</a><a name="0738a15" id="0738a15">去修者。谓已生恶不善法修令永断。对治修</a><a name="0738a16" id="0738a16">者。谓未生恶不善法修令不生。如是四种修</a><a name="0738a17" id="0738a17">差别相。随其所应依四正断说。为得故修名</a><a name="0738a18" id="0738a18">为得修。由此修力得所未得诸善法故。习即</a><a name="0738a19" id="0738a19">是修名为习修。由此修力数习已得诸善法</a><a name="0738a20" id="0738a20">故。为除故修名除去修。由此修力除去现行</a><a name="0738a21" id="0738a21">位诸不善法故。修习对治名对治修。对治未</a><a name="0738a22" id="0738a22">来诸不善法令成不生法故又道生时能安立</a><a name="0738a23" id="0738a23">自习气。是名得修。从此种类展转增盛相续</a><a name="0738a24" id="0738a24">生故。又即此道现前修习。是名习修。由即此</a><a name="0738a25" id="0738a25">道现前行故。又即此道现在前时能舍自障。</a><a name="0738a26" id="0738a26">是名除去修。由此能灭自所对治粗重障故。</a><a name="0738a27" id="0738a27">又即此道既舍自障。又令彼未来住不生法</a><a name="0738a28" id="0738a28">中。是名对治修。由已得转依于未来世安置</a><a name="0738a29" id="0738a29">彼障令住不生法故。又由具四种对治故。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310737c.htm'><img src='up.gif' border=0></a>
<a href='T310738b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>