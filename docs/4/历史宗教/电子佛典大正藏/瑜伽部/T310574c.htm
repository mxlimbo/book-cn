<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0574c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷19)</font> 摄胜决择品第十一之一 <font face='Arial'>T31, p0574c</h2></font><hr>
<span class='old'>
</a><a name="0574b28" id="0574b28">相者。一起苦。二内缘苦。三外缘苦。四粗重苦。</a><a name="0574b29" id="0574b29">初谓生苦。第二谓老病死苦。第三谓怨憎会</span><a name="0574c01" id="0574c01">苦爱别离苦所欲匮苦。第四谓五取蕴苦。集</a><a name="0574c02" id="0574c02">谛有四相者。一总爱。二后有爱。三喜贪俱行</a><a name="0574c03" id="0574c03">爱。四彼彼处喜爱。灭谛有四相者。一爱尽。二</a><a name="0574c04" id="0574c04">离欲。三灭。四涅槃。道谛有四相者。谓苦迟通</a><a name="0574c05" id="0574c05">等四种行迹前已说。又一一谛各有四行当</a><a name="0574c06" id="0574c06">知。如成现观品已说。又于诸谛有遍知永断</a><a name="0574c07" id="0574c07">作证修道因果体性应知。前三是果。修道是</a><a name="0574c08" id="0574c08">因。谓遍知苦因。永断集因。及证灭因</a><a name="0574c09" id="0574c09"><p>云何世俗等说名为谛。颂曰</a><a name="0574c10" id="0574c10"><p class='lg'>　　彼觉无乖诤　　　法尔证亦然</a><br><a name="0574c11" id="0574c11">　　谛三种唯善　　　复二种应知　</p></a><a name="0574c12" id="0574c12"><p>论曰。彼觉无乖诤法尔者。谓世间愚夫等。由</a><a name="0574c13" id="0574c13">法尔故。于彼诸法觉无乖诤名世俗谛法尔。</a><a name="0574c14" id="0574c14">证亦然者。谓诸已见谛者。如其法性证无乖</a><a name="0574c15" id="0574c15">诤。名胜义谛由此道理。薄伽梵说。一切圣</a><a name="0574c16" id="0574c16">者。以此为谛故名圣谛。又苦等四谛当知。初</a><a name="0574c17" id="0574c17">二通善不善无记三性。余唯是善。又善有二</a><a name="0574c18" id="0574c18">种谓世间出世间。此复二种谓断及道所摄。</a><a name="0574c19" id="0574c19">如是已说谛事决择。依止决择今当说。颂曰</a><a name="0574c20" id="0574c20"><p class='lg'>　　当知七依止　　　三种所依性</a><br><a name="0574c21" id="0574c21">　　彼善巧二种　　　四句等广说　</p></a><a name="0574c22" id="0574c22"><p>论曰。当知由三种所依性故。薄伽梵说七种</a><a name="0574c23" id="0574c23">依止。何等名为三种所依。一漏尽所依。二功</a><a name="0574c24" id="0574c24">德发起所依。三现法乐住所依。又此依止有</a><a name="0574c25" id="0574c25">二种善巧应知。一三摩地善巧。二三摩钵底</a><a name="0574c26" id="0574c26">善巧。此有四句等广分别。如薄伽梵说嗢柁</a><a name="0574c27" id="0574c27">南伽他曰</a><a name="0574c28" id="0574c28"><p class='lg'>　　或有静虑者　　　三摩地善巧</a><br><a name="0574c29" id="0574c29">　　或三摩钵底　　　或俱不俱等　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310574b.htm'><img src='up.gif' border=0></a>
<a href='T310575a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>