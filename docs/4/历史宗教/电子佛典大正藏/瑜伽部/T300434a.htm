<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0434a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷27)</font> 13声闻地 <font face='Arial'>T30, p0434a</h2></font><hr>
<span class='old'>
</a><a name="0433c28" id="0433c28">众多性。如是余蕴随其所应皆当了知。</a><a name="0433c29" id="0433c29">云何除此法外更无所得无所分别。谓唯</span><a name="0434a01" id="0434a01">蕴可得唯事可得。非离蕴外有我可得有</a><a name="0434a02" id="0434a02">常恒住。无变易法是可得者。亦无少法是</a><a name="0434a03" id="0434a03">我所有。故除此外更无所得无所分别。云</a><a name="0434a04" id="0434a04">何界。云何界善巧。谓界有十八。则眼界色</a><a name="0434a05" id="0434a05">界眼识界。耳界声界耳识界。鼻界香界鼻</a><a name="0434a06" id="0434a06">识界。舌界味界舌识界。身界触界身识界。</a><a name="0434a07" id="0434a07">意界法界意识界。是名为界。若复于彼十</a><a name="0434a08" id="0434a08">八种法。从别别界别别种子别别种姓。生</a><a name="0434a09" id="0434a09">起出现。如实了知忍可审察。名界善巧。如</a><a name="0434a10" id="0434a10">实了知十八种法从别别界别别而转。即</a><a name="0434a11" id="0434a11">于因缘而得善巧。是故说此名界善巧。云</a><a name="0434a12" id="0434a12">何处。云何处善巧。谓处有十二。则眼处色</a><a name="0434a13" id="0434a13">处。耳处声处。鼻处香处。舌处味处。身处触</a><a name="0434a14" id="0434a14">处。意处法处。是名为处。处善巧者。谓眼为</a><a name="0434a15" id="0434a15">增上缘。色为所缘缘等无间灭。意为等无间</a><a name="0434a16" id="0434a16">缘。生起眼识及相应法。耳为增上缘。声为</a><a name="0434a17" id="0434a17">所缘缘等无间灭。意为等无间缘。生起耳识</a><a name="0434a18" id="0434a18">及相应法。如是乃至意为等无间缘。此生作</a><a name="0434a19" id="0434a19">意为增上缘。法为所缘缘。生起意识及相</a><a name="0434a20" id="0434a20">应法。如是六识身及相应法。皆由三缘而</a><a name="0434a21" id="0434a21">得流转。谓增上缘。所缘缘。等无间缘。若于</a><a name="0434a22" id="0434a22">如是诸内外处。缘得善巧名处善巧。云何</a><a name="0434a23" id="0434a23">缘起。云何缘起善巧。谓无明缘行。行缘识。</a><a name="0434a24" id="0434a24">识缘名色。名色缘六处。六处缘触。触缘受。</a><a name="0434a25" id="0434a25">受缘爱。爱缘取。取缘有。有缘生。生缘老</a><a name="0434a26" id="0434a26">死。乃至招集如是纯大苦蕴。是名缘起。</a><a name="0434a27" id="0434a27">若复了知唯有诸法滋润诸法。唯有诸法</a><a name="0434a28" id="0434a28">等润诸法。唯有诸行引发诸行。而彼诸行</a><a name="0434a29" id="0434a29">因所生故缘所生故本无而有。有已散灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300433c.htm'><img src='up.gif' border=0></a>
<a href='T300434b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>