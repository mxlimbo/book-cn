<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0233b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷11)</font> 释依戒学胜相第六 修时章第五 <font face='Arial'>T31, p0233b</h2></font><hr>
<span class='old'>
</a><a name="0233a28" id="0233a28">利他故。菩萨与二乘戒有差别。菩萨与二乘</a><a name="0233a29" id="0233a29">戒复有差别。谓广大差别。此广大有何义复</span><a name="0233b01" id="0233b01">有几种</a><a name="0233b02" id="0233b02"><p>论曰。广大差别者。应知有四种。由四种广大</a><a name="0233b03" id="0233b03">故<p>释曰。广大有四义。一以最胜义。专为他</a><a name="0233b04" id="0233b04">不求报恩及生死果。又利益无穷。由此二义</a><a name="0233b05" id="0233b05">故名为胜。二长远义。三大劫阿僧祇修行故。</a><a name="0233b06" id="0233b06">三以圆满义。依真俗及利益他事三境。生</a><a name="0233b07" id="0233b07">福德智慧具足故。四以自在义。依大乘光等</a><a name="0233b08" id="0233b08">四种三摩提。为利益他能行种种方便故</a><a name="0233b09" id="0233b09"><p>论曰。一种种无量学处广大<p>释曰。菩萨学</a><a name="0233b10" id="0233b10">处有二义。一种种二无量。种种显多。无量</a><a name="0233b11" id="0233b11">显大。一切恶无不离。一切善无不修。一切众</a><a name="0233b12" id="0233b12">生无不度故。名种种。持此三戒。时节无际功</a><a name="0233b13" id="0233b13">用无余。故称无量</a><a name="0233b14" id="0233b14"><p>论曰。二能摄无量福德广大<p>释曰。六度四</a><a name="0233b15" id="0233b15">摄因果各有九品。是名无量福德。如地持论</a><a name="0233b16" id="0233b16">说。如此无量福德聚。悉是菩萨戒摄</a><a name="0233b17" id="0233b17"><p>论曰。三摄一切众生利益安乐意广大<p>释</a><a name="0233b18" id="0233b18">曰。善教众生令离恶处安立善处。是名利益</a><a name="0233b19" id="0233b19">意。此功德于未来所得果报。愿一切众生如</a><a name="0233b20" id="0233b20">意受用。是名安乐意。又大悲拔苦名利益意。</a><a name="0233b21" id="0233b21">大慈与乐名安乐意。又令得一切出世事名</a><a name="0233b22" id="0233b22">利益意。令得世间胜事名安乐意。又此广大</a><a name="0233b23" id="0233b23">以四摄为体。前二摄名安乐意。后二摄名利</a><a name="0233b24" id="0233b24">益意</a><a name="0233b25" id="0233b25"><p>论曰。四无上菩提依止广大<p>释曰。由菩萨</a><a name="0233b26" id="0233b26">戒有三品及九品。戒能摄如来三种胜德及</a><a name="0233b27" id="0233b27">九种胜德故。正护戒为如来断德因。摄善法</a><a name="0233b28" id="0233b28">戒为如来智德因。摄众生戒为如来恩德因。</a><a name="0233b29" id="0233b29">九品戒为如来九德因。此如前说。由果广大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310233a.htm'><img src='up.gif' border=0></a>
<a href='T310233c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>