<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0750c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷81)</font> 摄释分 2章  正解 <font face='Arial'>T30, p0750c</h2></font><hr>
<span class='old'>
</a><a name="0750b28" id="0750b28">有别欲。此即增语施设之路。又名身等略</a><a name="0750b29" id="0750b29">有六种依处。一者法。二者义。三者补特伽</span><a name="0750c01" id="0750c01">罗。四者时。五者数。六者处所。彼广分别当</a><a name="0750c02" id="0750c02">知已如闻所成地。语者。当知略具八分。谓</a><a name="0750c03" id="0750c03">先首美妙等由彼语文句等相应。乃至常委</a><a name="0750c04" id="0750c04">分资粮故能说正法。先首语者。趣涅槃宫</a><a name="0750c05" id="0750c05">为先首故。美妙语者。其声清美如羯罗频</a><a name="0750c06" id="0750c06">迦音故。显了语者。谓词句文皆善巧故。易解</a><a name="0750c07" id="0750c07">语者。巧辩说故。乐闻语者。引法义故。无依</a><a name="0750c08" id="0750c08">语者。不依希望他信己故。不违逆语者。知</a><a name="0750c09" id="0750c09">量说故。无边语者。广大善巧故。如是八种</a><a name="0750c10" id="0750c10">语当知略具三德。一者趣向德。谓初一种。</a><a name="0750c11" id="0750c11">二者自体德。谓次二种。三者加行德。谓所余</a><a name="0750c12" id="0750c12">种。相应者。谓名句文身次第善安立故。又</a><a name="0750c13" id="0750c13">依四种道理相应故。助伴者。能成次第故。</a><a name="0750c14" id="0750c14">随顺者。谓解释次第故。清彻者。文句显了</a><a name="0750c15" id="0750c15">故。清净资助者。善入众心故。相称者。如众</a><a name="0750c16" id="0750c16">会故。应供故。称法故。引义故。顺持故。常</a><a name="0750c17" id="0750c17">委分资粮者。审悉所作恒常所作故。名常</a><a name="0750c18" id="0750c18">委。彼分者。谓正见等此是彼资粮故</a><a name="0750c19" id="0750c19"><p>行相者。谓诸蕴相应。诸界相应。诸处相应。缘</a><a name="0750c20" id="0750c20">起相应。处非处相应。念住相应。如是等相应</a><a name="0750c21" id="0750c21">语言。或声闻说。或如来说。或菩萨说。是名</a><a name="0750c22" id="0750c22">行相。机请者。谓因机请问而起言说。此复</a><a name="0750c23" id="0750c23">根等差别当知有二十七种补特伽罗。此中</a><a name="0750c24" id="0750c24">由根差别故成二种。一者钝根。二者利根。</a><a name="0750c25" id="0750c25">由行差别故。成七种。谓贪等行。如声闻地</a><a name="0750c26" id="0750c26">已说。由众差别故。成二种。一者在家众。二</a><a name="0750c27" id="0750c27">者出家众。由愿差别故。成三种。一者声闻。</a><a name="0750c28" id="0750c28">二者独觉。三者菩萨。由可救不可救差别</a><a name="0750c29" id="0750c29">故。成二种。谓般涅槃法。不般涅槃法。由加<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300750b.htm'><img src='up.gif' border=0></a>
<a href='T300751a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>