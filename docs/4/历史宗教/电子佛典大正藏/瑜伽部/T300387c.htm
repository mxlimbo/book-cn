<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0387c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷19)</font> 11思所成地 <font face='Arial'>T30, p0387c</h2></font><hr>
<span class='old'>
</a><a name="0387b28" id="0387b28">色所有贪爱。乃至于触所有贪爱。皆能调伏</a><a name="0387b29" id="0387b29">断灭超度。如是名为诸欲出离。又诸欲自性</span><a name="0387c01" id="0387c01">略有二种。一者事欲。二者烦恼欲。事欲有</a><a name="0387c02" id="0387c02">二。一者谷彼所依处。谓田事。二者财彼所</a><a name="0387c03" id="0387c03">依处。谓金银等事。何以故。诸求谷者必求</a><a name="0387c04" id="0387c04">田事。诸求财者必求金银等事。求金银等</a><a name="0387c05" id="0387c05">复有二种。一者事王。二者商贾。求谷求田</a><a name="0387c06" id="0387c06">方便须牛。求财事王方便须马。求财商贾</a><a name="0387c07" id="0387c07">所有方便。若金银等共相应者。谓诸宝珠。金</a><a name="0387c08" id="0387c08">银异类不相应者。谓环钏等。此举最胜。若</a><a name="0387c09" id="0387c09">买卖言说事务当知亦尔。积集如是财谷</a><a name="0387c10" id="0387c10">事已。受用戏乐所有助伴。谓诸女色。若未</a><a name="0387c11" id="0387c11">积集招集守护。及息利中所有助伴。谓诸僮</a><a name="0387c12" id="0387c12">仆。如是财谷积集广大。于此处所耽乐不</a><a name="0387c13" id="0387c13">舍。如是一切皆名事欲。烦恼欲者。谓于事</a><a name="0387c14" id="0387c14">欲随逐爱味。依耽着识发生种种妄分别</a><a name="0387c15" id="0387c15">贪。又于事欲由烦恼欲。令心沉没成下劣</a><a name="0387c16" id="0387c16">性。若彼事欲变坏散失便生诸漏。愁叹忧悲</a><a name="0387c17" id="0387c17">种种苦恼缠绕其心。彼由如是于现法中</a><a name="0387c18" id="0387c18">诸漏蔽伏无有对治。犹如船破水渐盈溢。</a><a name="0387c19" id="0387c19">招集当来生老病等种种苦恼。若于诸欲</a><a name="0387c20" id="0387c20">已得出离。便能永绝随欲爱味发起贪着</a><a name="0387c21" id="0387c21">诸染污识。犹如断截多罗树顶不复生长。</a><a name="0387c22" id="0387c22">又彼事欲可爱可乐乃至可意。若变坏时</a><a name="0387c23" id="0387c23">于清净识诸忧愁等一切苦恼皆不得住。</a><a name="0387c24" id="0387c24">如莲华叶水滴不着。复次今当略辨上所</a><a name="0387c25" id="0387c25">说义。谓薄伽梵此中略示诸欲爱味过患出</a><a name="0387c26" id="0387c26">离三种自性。又显爱味能为过患及彼出离</a><a name="0387c27" id="0387c27">所有功德。当知是名此中略义</a><a name="0387c28" id="0387c28"><p class='lg'>　　于过去无恋　　　不悕求未来</a><br><a name="0387c29" id="0387c29">　　现在诸法中　　　处处遍观察<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300387b.htm'><img src='up.gif' border=0></a>
<a href='T300388a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>