<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0461a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷32)</font> 13声闻地 <font face='Arial'>T30, p0461a</h2></font><hr>
<span class='old'>
</a><a name="0460c28" id="0460c28">当避其间所有众善及诸最胜歌舞倡伎大</a><a name="0460c29" id="0460c29">等生等。今有魁脍露拔利剑随逐汝行。</span><a name="0461a01" id="0461a01">苦汝钵油一滴堕地。此之魁脍即以利剑。</a><a name="0461a02" id="0461a02">当斩汝首断汝命根。苾刍汝等于意云</a><a name="0461a03" id="0461a03">何。是持钵人颇不作意专心油钵拔剑。魁</a><a name="0461a04" id="0461a04">脍不平地等。而能作意观视众善及诸最胜</a><a name="0461a05" id="0461a05">歌舞倡伎大等生耶。不也。世尊。何以故。是</a><a name="0461a06" id="0461a06">持钵人既见魁脍露拔利剑随逐而行。极</a><a name="0461a07" id="0461a07">大怖畏专作是念。我所持钵油既弥满。经</a><a name="0461a08" id="0461a08">是众中极难将度。脱有一滴当堕地者。定</a><a name="0461a09" id="0461a09">为如是拔剑魁脍。当斩我首断我命根。</a><a name="0461a10" id="0461a10">是人尔时于彼众善及诸最胜歌舞倡伎大</a><a name="0461a11" id="0461a11">等生等。都不作意思念观视。唯于油钵专</a><a name="0461a12" id="0461a12">心作意而正护持。如是苾刍。我诸弟子恭敬</a><a name="0461a13" id="0461a13">殷重专心忆念。修四念住当知亦尔。言众</a><a name="0461a14" id="0461a14">善者。瑜能随顺贪欲缠等随烦恼法。于中</a><a name="0461a15" id="0461a15">最胜歌舞倡伎。喻能随顺寻思戏论躁扰</a><a name="0461a16" id="0461a16">处法。大等生等喻色相等十种相法。智慧</a><a name="0461a17" id="0461a17">丈夫。喻瑜伽师。平满油钵。喻奢摩他所安</a><a name="0461a18" id="0461a18">住心能令身心轻安润泽。是奢摩他义。露</a><a name="0461a19" id="0461a19">拔利剑随行魁脍。喻先所取诸相寻思随烦</a><a name="0461a20" id="0461a20">恼中诸过患相。专心将护不令钵油一滴</a><a name="0461a21" id="0461a21">堕地。喻能审谛周遍了知乱不乱相之所</a><a name="0461a22" id="0461a22">摄受奢摩他道。由是能令诸心相续诸心流</a><a name="0461a23" id="0461a23">注。由精进力无间策发。前后一味无相无</a><a name="0461a24" id="0461a24">分别寂静而转。不起一心。复缘诸相。或</a><a name="0461a25" id="0461a25">缘寻思及随烦恼。是瑜伽师复应如是殷</a><a name="0461a26" id="0461a26">勤教诲于奢摩他初修业者告言。贤首。汝若</a><a name="0461a27" id="0461a27">如是精勤修习奢摩他道。如是方便摄受。</a><a name="0461a28" id="0461a28">正念正知俱行。有喜乐心乃名善修奢摩</a><a name="0461a29" id="0461a29">他道。若复串习诸过失故。不能于中深心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300460c.htm'><img src='up.gif' border=0></a>
<a href='T300461b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>