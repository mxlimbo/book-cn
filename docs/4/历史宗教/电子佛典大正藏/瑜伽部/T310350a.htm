<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0350a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷6)</font> 入所知相分第四 <font face='Arial'>T31, p0350a</h2></font><hr>
<span class='old'>
</a><a name="0349c28" id="0349c28">非义。非所取非能取。如是通达于修道</a><a name="0349c29" id="0349c29">中如是悟入。今当显示。治一切障故者。谓</span><a name="0350a01" id="0350a01">观此意言非法非义非所取非能取时。便能</a><a name="0350a02" id="0350a02">对治一切障故究竟道中如是悟入。今当</a><a name="0350a03" id="0350a03">显示离一切障故者。谓善清净妙智位中。</a><a name="0350a04" id="0350a04">最微细障亦无有故</a><a name="0350a05" id="0350a05"><p>论曰。由何能入由善根力所任持故。谓三</a><a name="0350a06" id="0350a06">种相练磨心故。断四处故缘法义境。止观恒</a><a name="0350a07" id="0350a07">常殷重加行。无放逸故</a><a name="0350a08" id="0350a08"><p>释曰。由此能入今当显示。由何能入由善</a><a name="0350a09" id="0350a09">根力所任持故。谓三种相练磨心故。乃至恒</a><a name="0350a10" id="0350a10">常殷重加行无放逸故者。谓于如是所说</a><a name="0350a11" id="0350a11">八句善顺相应。名善根力所任持故。言恒</a><a name="0350a12" id="0350a12">常者。无间修故。言殷重者。恭敬修故。若于</a><a name="0350a13" id="0350a13">如是品类造修。即于如是能无放逸</a><a name="0350a14" id="0350a14"><p>论曰。无量诸世界无量人。有情刹那刹那证</a><a name="0350a15" id="0350a15">觉无上正等菩提。是为第一练磨其心。由</a><a name="0350a16" id="0350a16">此意乐能行施等波罗蜜多。我已获得如</a><a name="0350a17" id="0350a17">是意乐。我由此故少用功力。修习施等波</a><a name="0350a18" id="0350a18">罗蜜多当得圆满。是名第二练磨其心。若</a><a name="0350a19" id="0350a19">有成就诸有障善。于命终时即便可爱。一</a><a name="0350a20" id="0350a20">切自体圆满而生。我有妙善无障碍善。云何</a><a name="0350a21" id="0350a21">尔时不当获得一切圆满。是名第三练磨</a><a name="0350a22" id="0350a22">其心</a><a name="0350a23" id="0350a23"><p>释曰。此中对治三种退屈心故。唯修三种</a><a name="0350a24" id="0350a24">练磨心。所以者何。以诸菩萨闻于无上正等</a><a name="0350a25" id="0350a25">菩提最胜甚深广大难可证得。心便退屈。</a><a name="0350a26" id="0350a26">对治此故修第一练磨心。又诸菩萨闻所</a><a name="0350a27" id="0350a27">修行波罗蜜多最胜甚深广大难可证得。心</a><a name="0350a28" id="0350a28">便退屈。对治此故修第二练磨心。由此</a><a name="0350a29" id="0350a29">意乐能行施等波罗蜜多者。此中意乐。谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310349c.htm'><img src='up.gif' border=0></a>
<a href='T310350b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>