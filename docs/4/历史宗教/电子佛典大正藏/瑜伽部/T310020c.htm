<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0020c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷4)</font> <font face='Arial'>T31, p0020c</h2></font><hr>
<span class='old'>
</a><a name="0020b28" id="0020b28">色诸根。应如六识非能执受。或所立因有</a><a name="0020b29" id="0020b29">不定失。是故藏识若现起者定有一依。谓第</span><a name="0020c01" id="0020c01">七识。在有色界亦依色根。若识种子定有</a><a name="0020c02" id="0020c02">一依。谓异熟识。初熏习位亦依能熏。余如</a><a name="0020c03" id="0020c03">前说。有义前说皆不应理。未了所依与依</a><a name="0020c04" id="0020c04">别故。依谓一切有生灭法。仗因托缘而得</a><a name="0020c05" id="0020c05">生住。诸所仗托皆说为依。如王与臣互</a><a name="0020c06" id="0020c06">相依等。若法决定有境为主令心心所取</a><a name="0020c07" id="0020c07">自所缘。乃是所依。即内六处。余非有境定</a><a name="0020c08" id="0020c08">为主故。此但如王非如臣等。故诸圣教</a><a name="0020c09" id="0020c09">唯心心所名有所依。非色等法无所缘</a><a name="0020c10" id="0020c10">故。但说心所心为所依。不说心所为心所</a><a name="0020c11" id="0020c11">依。彼非主故。然有处说依为所依或所依</a><a name="0020c12" id="0020c12">为依。皆随宜假说。由此五识俱有所依定</a><a name="0020c13" id="0020c13">有四种。谓五色根六七八识。随阙一种必</a><a name="0020c14" id="0020c14">不转故。同境分别染净根本所依别故。圣教</a><a name="0020c15" id="0020c15">唯说依五根者。以不共故又必同境。近相</a><a name="0020c16" id="0020c16">顺故。第六意识俱有所依唯有二种。谓七八</a><a name="0020c17" id="0020c17">识。随阙一种必不转故。虽五识俱取境明</a><a name="0020c18" id="0020c18">了。而不定有故非所依。圣教唯说依第七</a><a name="0020c19" id="0020c19">者。染净依故同转识摄。近相顺故。第七意识</a><a name="0020c20" id="0020c20">俱有所依但有一种。谓第八识。藏识若无定</a><a name="0020c21" id="0020c21">不转故。如伽他说</a><a name="0020c22" id="0020c22"><p class='lg'>　　阿赖耶为依　　　故有末那转</a><br><a name="0020c23" id="0020c23">　　依止心及意　　　余转识得生　</p></a><a name="0020c24" id="0020c24"><p>阿赖耶识俱有所依亦但一种。谓第七识。彼</a><a name="0020c25" id="0020c25">识若无定不转故。论说藏识恒与末那俱</a><a name="0020c26" id="0020c26">时转故。又说藏识恒依染污。此即末那。而</a><a name="0020c27" id="0020c27">说三位无末那者依有覆说。如言四位</a><a name="0020c28" id="0020c28">无阿赖耶。非无第八。此亦应尔。虽有色界</a><a name="0020c29" id="0020c29">亦依五根。而不定有非所依摄。识种不能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310020b.htm'><img src='up.gif' border=0></a>
<a href='T310021a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>