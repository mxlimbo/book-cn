<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0953b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷10)</font> 菩萨地持毕竟方便处生品第一 <font face='Arial'>T30, p0953b</h2></font><hr>
<span class='old'>
</a><a name="0953a28" id="0953a28">处。断彼邪见及诸恶行。如是无量生处皆悉</a><a name="0953a29" id="0953a29">往生。是名息苦生。菩萨以愿力自在力。于种</span><a name="0953b01" id="0953b01">种众生天龙鬼神阿修罗等迭相恼乱。及诸</a><a name="0953b02" id="0953b02">外道起诸邪见恶不善行。悉生其中为其导</a><a name="0953b03" id="0953b03">首。引令入正。彼所作者菩萨不为。彼不修</a><a name="0953b04" id="0953b04">者菩萨为之。又以善法广为宣说。如是随类</a><a name="0953b05" id="0953b05">受生。乃至无量。是名随类生。菩萨以性受生</a><a name="0953b06" id="0953b06">胜于世间种色等报。如自他利品说。如是受</a><a name="0953b07" id="0953b07">生亦复无量。是名胜生。菩萨从净心住乃至</a><a name="0953b08" id="0953b08">最上菩萨住在所受生。如前住品说。于阎浮</a><a name="0953b09" id="0953b09">提自在生。乃至大自在。未过究竟地一切受</a><a name="0953b10" id="0953b10">生处于中奇特。是名增上生最上菩萨住受</a><a name="0953b11" id="0953b11">生调伏业菩提众具增上满足。生刹利婆罗</a><a name="0953b12" id="0953b12">门家。得阿耨多罗三藐三菩提。作一切佛事。</a><a name="0953b13" id="0953b13">是名最后生。过去未来现在一切菩萨。皆以</a><a name="0953b14" id="0953b14">此五种受生无余无上。菩萨因此五种受生。</a><a name="0953b15" id="0953b15">疾得阿耨多罗三藐三菩提</a><a name="0953b16" id="0953b16"><p><b>　　<A NAME="n494"></A>菩萨地持毕竟方便处摄品第二</b></a><a name="0953b17" id="0953b17"><p>菩萨一切住一切行等摄众生。略说有六种。</a><a name="0953b18" id="0953b18">一者顿摄。二者增上摄。三者取摄。四者久摄。</a><a name="0953b19" id="0953b19">五者不久摄。六者后摄。菩萨初发心于一切</a><a name="0953b20" id="0953b20">众生作父母想。随力所能以一切种安乐饶</a><a name="0953b21" id="0953b21">益。是名顿摄。菩萨为主于父母尊重。种种方</a><a name="0953b22" id="0953b22">便劝修善法。随时供养知恩报恩。妻子眷属</a><a name="0953b23" id="0953b23">瞻视教授。所犯堪忍疾病救疗。教修善法令</a><a name="0953b24" id="0953b24">其胜进。奴婢作使等心料理不生贱想。菩萨</a><a name="0953b25" id="0953b25">为王摄受人民。如法正化不加非罚。以财以</a><a name="0953b26" id="0953b26">法而为饶益。自守境界不侵他土。随其力能</a><a name="0953b27" id="0953b27">教诸众生令修善法。菩萨为父于他众生尚</a><a name="0953b28" id="0953b28">无偏党。况自眷属而不平等。言常柔软真实</a><a name="0953b29" id="0953b29">不虚。一切杀缚逼迫苦切。皆悉远离。是名增<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300953a.htm'><img src='up.gif' border=0></a>
<a href='T300953c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>