<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0574a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷19)</font> 摄胜决择品第十一之一 <font face='Arial'>T31, p0574a</h2></font><hr>
<span class='old'>
</a><a name="0573c28" id="0573c28">故。能治所治现在前故。从过去世生现世</a><a name="0573c29" id="0573c29">故。为未来有故。为业尽故名业依趣。又此业</span><a name="0574a01" id="0574a01">报当知四种先后报熟。所谓最先重业报熟。</a><a name="0574a02" id="0574a02">次最近者。次串习者。后先作者。又不可断业</a><a name="0574a03" id="0574a03">当知异熟决定若不定报业。于离欲断不能</a><a name="0574a04" id="0574a04">为碍。又诸外道起如是见说如是论。随诸众</a><a name="0574a05" id="0574a05">生造作诸业。或乐俱行或苦俱行。所受异熟</a><a name="0574a06" id="0574a06">亦复如是。彼诸外道皆是妄执。何以故。具二</a><a name="0574a07" id="0574a07">受故。谓诸善业亦受苦报亦受乐报。不善之</a><a name="0574a08" id="0574a08">业亦复如是。又当知业依二根故成善不善</a><a name="0574a09" id="0574a09">性。谓依善根故起诸善业。依不善根故起不</a><a name="0574a10" id="0574a10">善业。又善不善业差别之相。当知由九种因。</a><a name="0574a11" id="0574a11">一由因及田故。谓由善不善根及尊重等田</a><a name="0574a12" id="0574a12">有差别。二由事故。谓由圆满不圆满事。三由</a><a name="0574a13" id="0574a13">方便故。谓由无间殷重方便。四由依止故。谓</a><a name="0574a14" id="0574a14">由依止或净不净。五由作意故。谓由猛利净</a><a name="0574a15" id="0574a15">信及增上缠。六由欲解故。谓由回向愿求胜</a><a name="0574a16" id="0574a16">劣果报。七由助伴故。谓由所余善不善法之</a><a name="0574a17" id="0574a17">所摄受。八由多修习故。谓自修行亦教他作</a><a name="0574a18" id="0574a18">赞叹随喜。见同法者心生喜悦。九由多人故。</a><a name="0574a19" id="0574a19">谓与多人共行此业。复次生杂染胜决择今</a><a name="0574a20" id="0574a20">当说。颂曰</a><a name="0574a21" id="0574a21"><p class='lg'>　　命终定不定　　　中夭由六因</a><br><a name="0574a22" id="0574a22">　　明了位三心　　　中有或有无　</p></a><a name="0574a23" id="0574a23"><p>论曰。有二种命终。一决定。谓北胜上洲。二不</a><a name="0574a24" id="0574a24">决定。谓余处。又复中夭由六种因。一不避</a><a name="0574a25" id="0574a25">不平等故。二念忘失故。三意嗔忿故。四寿尽</a><a name="0574a26" id="0574a26">故。五业尽故。六福尽故。又命终时有三种心。</a><a name="0574a27" id="0574a27">谓善心。不善心。无记心。此在分明心位。若至</a><a name="0574a28" id="0574a28">不分明位。定唯无记。又命终后。或有中有。谓</a><a name="0574a29" id="0574a29">将生有色界者。或无中有。谓将生无色界者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310573c.htm'><img src='up.gif' border=0></a>
<a href='T310574b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>