<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1624 观所缘缘论 0889a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1624 观所缘缘论</font> <font face='Arial'>(卷1)</font> <font face='Arial'>T31, p0889a</h2></font><hr>
<span class='old'>
</a><a name="0888c28" id="0888c28">唯缘内色。如何亦说眼等为缘</a><a name="0888c29" id="0888c29"><p class='lg'>　　识上色功能　　　名五根应理</span><br><a name="0889a01" id="0889a01">　　功能与境色　　　无始互为因　</p></a><a name="0889a02" id="0889a02"><p>以能发识比知有根。此但功能非外所造故。</a><a name="0889a03" id="0889a03">本识上五色功能名眼等根。亦不违理。功能</a><a name="0889a04" id="0889a04">发识理无别故。在识在余虽不可说。而外诸</a><a name="0889a05" id="0889a05">法理非有故。定应许此在识非余。此根功能</a><a name="0889a06" id="0889a06">与前境色。从无始际展转为因。谓此功能至</a><a name="0889a07" id="0889a07">成熟位。生现识上五内境色。此内境色复能</a><a name="0889a08" id="0889a08">引起异熟识上五根功能。根境二色与识一</a><a name="0889a09" id="0889a09">异或非一异。随乐应说。如是诸识。惟内境</a><a name="0889a10" id="0889a10">相为所缘缘。理善成立</a><a name="0889a11" id="0889a11"><p class='juan'>
观所缘缘论</p>

<p><p><p><a name="0889a12" id="0889a12"></a><a name="0889a13" id="0889a13"></a><a name="0889a14" id="0889a14"><p><b>　　<A NAME="n549"></A>No. 1625 [cf. No. 1624]</b></a><a name="0889a15" id="0889a15"><p class='juan'>
观所缘论释</p>
</a><a name="0889a16" id="0889a16"></a><a name="0889a17" id="0889a17"><p><span class='byline'>　　　　护法菩萨造</span><br></a><a name="0889a18" id="0889a18"><p><span class='byline'>　　　　大唐三藏法师义净奉　制译</span><br></a><a name="0889a19" id="0889a19"><p class='lg'>　　若言能令毒智人　　　为令其慧极明了</a><br><a name="0889a20" id="0889a20">　　及为消除于罪恶　　　稽首敬已观其义　</p></a><a name="0889a21" id="0889a21"><p>论曰。诸许眼等识者。于所弃事。及所收事。或</a><a name="0889a22" id="0889a22">舍或取。是观察果故。所舍事体。及颠倒因。是</a><a name="0889a23" id="0889a23">所显示。此中等言。谓摄他许。依其色根五种</a><a name="0889a24" id="0889a24">之识。由他于彼一向执为缘实事故。意识不</a><a name="0889a25" id="0889a25">然。非一向故。许世俗有缘车等故。纵许意识</a><a name="0889a26" id="0889a26">缘实事境。有其片分。亦能将识相似之相。离</a><a name="0889a27" id="0889a27">无其境。于眼等识。境不相离。得成就已。方为</a><a name="0889a28" id="0889a28">成立。是故于此不致殷勤。又复于串修果。</a><a name="0889a29" id="0889a29">智所了色。诚非呾迦所行境故。及如所见。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310888c.htm'><img src='up.gif' border=0></a>
<a href='T310889b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>