<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0635c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷9)</font> 亲近品第十九 <font face='Arial'>T31, p0635c</h2></font><hr>
<span class='old'>
</a><a name="0635b28" id="0635b28">胜劣差别者。有慢亲近为劣。无慢亲近为胜。</a><a name="0635b29" id="0635b29">远近差别者。现在趣中亲近为近。生报趣中</span><a name="0635c01" id="0635c01">亲近为远。复次生报趣中亲近为近。后报趣</a><a name="0635c02" id="0635c02">中亲近为远。复次无间亲近为近。隔世亲近</a><a name="0635c03" id="0635c03">为远。复次愿于现在亲近为近。愿于未来亲</a><a name="0635c04" id="0635c04">近为远。问何等亲近善知识得为最上。偈</a><a name="0635c05" id="0635c05">曰</a><a name="0635c06" id="0635c06"><p class='lg'>　　亲近善友胜　　　自意五如前</a><br><a name="0635c07" id="0635c07">　　信心通方便　　　和合等别故　</p></a><a name="0635c08" id="0635c08"><p>释曰。如前供养诸佛。由五种自意故得为最</a><a name="0635c09" id="0635c09">胜。谓净信深心神通方便和合。此中亲近善</a><a name="0635c10" id="0635c10">知识最胜亦尔。由净信者。于大乘经说。亲近</a><a name="0635c11" id="0635c11">处生净信故。由深心者。心亦九种。谓味心乃</a><a name="0635c12" id="0635c12">至善净心。亲近修行故。由神通者。谓依虚空</a><a name="0635c13" id="0635c13">藏等三摩提而亲近故。由方便者。谓依无分</a><a name="0635c14" id="0635c14">别智摄故。由和合者。诸大菩萨以一果入一</a><a name="0635c15" id="0635c15">切果故。亲近品究竟</a><a name="0635c16" id="0635c16"><p><b>　　<A NAME="n400"></A>大乘庄严经论梵住品第二十</b></a><a name="0635c17" id="0635c17"><p>释曰。菩萨所修四梵住此云何。偈曰</a><a name="0635c18" id="0635c18"><p class='lg'>　　梵住有四种　　　一一有四相</a><br><a name="0635c19" id="0635c19">　　治障与合智　　　转境及成生　</p></a><a name="0635c20" id="0635c20"><p>释曰。梵住者。谓四无量。即慈悲喜舍。此中应</a><a name="0635c21" id="0635c21">知菩萨四无量。一一各有四种相。一治障。由</a><a name="0635c22" id="0635c22">所治断故。二合智。得无分别智对治胜故。三</a><a name="0635c23" id="0635c23">转境。由众生缘法缘无缘故。四成生。由作胜</a><a name="0635c24" id="0635c24">业成就众生故。问何等众生为众生缘。何等</a><a name="0635c25" id="0635c25">法及无缘为法缘及无缘。偈曰</a><a name="0635c26" id="0635c26"><p class='lg'>　　乐苦喜烦恼　　　如是众生缘</a><br><a name="0635c27" id="0635c27">　　法缘说彼法　　　无缘即彼如　</p></a><a name="0635c28" id="0635c28"><p>释曰。四种众生聚是众生缘。一求乐众生聚。</a><a name="0635c29" id="0635c29">二有苦众生聚。三有喜众生聚。四烦恼众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310635b.htm'><img src='up.gif' border=0></a>
<a href='T310636a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>