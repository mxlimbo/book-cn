<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0037c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷7)</font> <font face='Arial'>T31, p0037c</h2></font><hr>
<span class='old'>
</a><a name="0037b28" id="0037b28">和故亦名定。修习此定品别有三。下品修</a><a name="0037b29" id="0037b29">者现法必退。不能速疾还引现前。后生彼</span><a name="0037c01" id="0037c01">天不甚光净形色广大。定当中夭。中品修者</a><a name="0037c02" id="0037c02">现不必退。设退速疾还引现前。后生彼天</a><a name="0037c03" id="0037c03">虽甚光净形色广大而不最极。虽有中夭</a><a name="0037c04" id="0037c04">而不决定。上品修者现必不退。后生彼天</a><a name="0037c05" id="0037c05">最极光净形色广大。必无中夭。穷满种量</a><a name="0037c06" id="0037c06">后方殒没。此定唯属第四静虑。又唯是善。彼</a><a name="0037c07" id="0037c07">所引故。下上地无由前说故。四业通三。除</a><a name="0037c08" id="0037c08">顺现受。有义此定唯欲界起。由诸外道说力</a><a name="0037c09" id="0037c09">起故。人中慧解极猛利故。有义欲界先修习</a><a name="0037c10" id="0037c10">已。后生色界能引现前。除无想天至究竟</a><a name="0037c11" id="0037c11">故。此由厌想欣彼果入故唯有漏。非圣所</a><a name="0037c12" id="0037c12">起。灭尽定者。谓有无学。或有学圣。已伏或</a><a name="0037c13" id="0037c13">离无所有贪上贪不定。由止息想作意为</a><a name="0037c14" id="0037c14">先。令不恒行恒行染污心心所灭立灭尽</a><a name="0037c15" id="0037c15">名。令身安和故亦名定。由偏厌受想亦</a><a name="0037c16" id="0037c16">名灭彼定。修习此定品别有三。下品修</a><a name="0037c17" id="0037c17">者现法必退。不能速疾还引现前。中品修者</a><a name="0037c18" id="0037c18">现不必退。设退速疾还引现前。上品修者毕</a><a name="0037c19" id="0037c19">竟不退。此定初修必依有顶游观无漏为</a><a name="0037c20" id="0037c20">加行入。次第定中最居后故。虽属有顶而</a><a name="0037c21" id="0037c21">无漏摄。若修此定已得自在。余地心后亦</a><a name="0037c22" id="0037c22">得现前。虽属道谛而是非学非无学摄。似</a><a name="0037c23" id="0037c23">涅槃故。此定初起唯在人中。佛及弟子说力</a><a name="0037c24" id="0037c24">起故。人中慧解极猛利故。后上二界亦得现</a><a name="0037c25" id="0037c25">前。邬陀夷经是此诚证。无色亦名意成天</a><a name="0037c26" id="0037c26">故。于藏识教未信受者。若生无色不起</a><a name="0037c27" id="0037c27">此定。恐无色心成断灭故。已信生彼亦</a><a name="0037c28" id="0037c28">得现前。知有藏识不断灭故。要断三界</a><a name="0037c29" id="0037c29">见所断惑方起此定。异生不能伏灭有顶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310037b.htm'><img src='up.gif' border=0></a>
<a href='T310038a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>