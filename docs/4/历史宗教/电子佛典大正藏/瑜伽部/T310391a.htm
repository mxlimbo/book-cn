<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0391a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷2)</font> 所知依分第二之一 <font face='Arial'>T31, p0391a</h2></font><hr>
<span class='old'>
</a><a name="0390c28" id="0390c28">平等如前眼识。分别自性唯因缘生。其余三</a><a name="0390c29" id="0390c29">缘非正有故。如是三种缘起。谓穷生死等具</span><a name="0391a01" id="0391a01">有四缘者。此随所应非各具四。唯心心法具</a><a name="0391a02" id="0391a02">四应知</a><a name="0391a03" id="0391a03"><p>论曰。如是已安立阿赖耶识异门及相。复云</a><a name="0391a04" id="0391a04">何知如是异门及如是相决定。唯在阿赖耶</a><a name="0391a05" id="0391a05">识非于转识。由若远离如是安立。阿赖耶识</a><a name="0391a06" id="0391a06">杂染清净皆不得成。谓烦恼杂染。若业杂染。</a><a name="0391a07" id="0391a07">若生杂染皆不成故。世间清净。出世清净亦</a><a name="0391a08" id="0391a08">不成故</a><a name="0391a09" id="0391a09"><p>释曰。已引自他圣教成立阿赖耶识。当依正</a><a name="0391a10" id="0391a10">理郑重成立。故起如是略问略答。圣教正理</a><a name="0391a11" id="0391a11">各有能故如有颂言</a><a name="0391a12" id="0391a12"><p class='lg'>　　圣教及正理　　　各别有功能</a><br><a name="0391a13" id="0391a13">　　为生于信慧　　　无一不成故　</p></a><a name="0391a14" id="0391a14"><p>以若离此阿赖耶识。欲于余处安立如是异</a><a name="0391a15" id="0391a15">门及相。杂染清净皆不得有。故知定有阿赖</a><a name="0391a16" id="0391a16">耶识。言杂染者。是浑是浊是不净义。言清净</a><a name="0391a17" id="0391a17">者。是鲜是洁是扫除义。杂染有三。一烦恼所</a><a name="0391a18" id="0391a18">作。二业所作。三生所作。清净有二。一世间清</a><a name="0391a19" id="0391a19">净。以有漏道暂时损伏现烦恼故。二出世间</a><a name="0391a20" id="0391a20">清净。以无漏道毕竟断灭彼随眠故</a><a name="0391a21" id="0391a21"><p>论曰。云何烦恼杂染不成。以诸烦恼及随烦</a><a name="0391a22" id="0391a22">恼熏习所作。彼种子体于六识身不应理故。</a><a name="0391a23" id="0391a23">所以者何。若立眼识。贪等烦恼及随烦恼俱</a><a name="0391a24" id="0391a24">生俱灭。此由彼熏成种非余。即此眼识若已</a><a name="0391a25" id="0391a25">谢灭。余识所间。如是熏习熏习所依皆不可</a><a name="0391a26" id="0391a26">得。从此先灭余识所间。现无有体眼识与彼</a><a name="0391a27" id="0391a27">贪等俱生不应道理。以彼过去现无体故。如</a><a name="0391a28" id="0391a28">从过去现无体业。异熟果生不应道理。又此</a><a name="0391a29" id="0391a29">眼识贪等俱生所有熏习亦不成就。然此熏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310390c.htm'><img src='up.gif' border=0></a>
<a href='T310391b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>