<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0550a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷14)</font> 成无常品第四 <font face='Arial'>T31, p0550a</h2></font><hr>
<span class='old'>
</a><br><a name="0549c28" id="0549c28">　　先无有变异　　　我应常解脱　</p></a><a name="0549c29" id="0549c29"><p>论曰。若计自性是常则应非变异因。所以者</span><a name="0550a01" id="0550a01">何。所计自性。非有变异相。亦非无变异相。故</a><a name="0550a02" id="0550a02">不应理。若此自性与余变异相无差别者。应</a><a name="0550a03" id="0550a03">是无常。若有差别成五种过。一无相过。离变</a><a name="0550a04" id="0550a04">异相余自性相少分亦不可得故。二非因过。</a><a name="0550a05" id="0550a05">世间不见常住之法是生因体故。三非自性</a><a name="0550a06" id="0550a06">过。世间不见非彼种类为彼自性故。四常住</a><a name="0550a07" id="0550a07">自性于一切时起变异过。以不待余因故。五</a><a name="0550a08" id="0550a08">此自性未生变异之前我解脱过。若如是者</a><a name="0550a09" id="0550a09">后时不应起诸变异。复次计极微常不应道</a><a name="0550a10" id="0550a10">理。何以故。颂曰</a><a name="0550a11" id="0550a11"><p class='lg'>　　常造不应理　　　由二三因故</a><br><a name="0550a12" id="0550a12">　　财有情增上　　　极微非常住　</p></a><a name="0550a13" id="0550a13"><p>论曰。所计极微常性造作俱不应理。云何常</a><a name="0550a14" id="0550a14">性不应道理。由二因故。汝极微性为由细故</a><a name="0550a15" id="0550a15">性是常住。为由异类性是常耶。若由细者。细</a><a name="0550a16" id="0550a16">羸劣故不应常住。若由异类者此相不可得。</a><a name="0550a17" id="0550a17">从非地等造地等物。不应道理云何造作不</a><a name="0550a18" id="0550a18">应道理。由三因故。一由方所。二由因缘。三由</a><a name="0550a19" id="0550a19">自体云何由方所故造作不应道理。谓从极微</a><a name="0550a20" id="0550a20">造作粗物。为过彼量为不过耶。若不过者。粗</a><a name="0550a21" id="0550a21">质碍物应如极微不可执取。又复世间不见</a><a name="0550a22" id="0550a22">质碍不明净物同在一处故不应理。若过彼</a><a name="0550a23" id="0550a23">量者。过量之处粗质碍物非极微成应是常</a><a name="0550a24" id="0550a24">住。若复计有余极微生。是则极微应非常住。</a><a name="0550a25" id="0550a25">云何由因缘故。谓若汝计由和合性为因缘</a><a name="0550a26" id="0550a26">故建立余物令和合者。此和合性为生已能</a><a name="0550a27" id="0550a27">作因缘为未生耶。若生已者。所和合物和合</a><a name="0550a28" id="0550a28">已后无有少异和合性可得故。不应理。若未</a><a name="0550a29" id="0550a29">生者。则无体性无体为因。不应道理。云何由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310549c.htm'><img src='up.gif' border=0></a>
<a href='T310550b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>