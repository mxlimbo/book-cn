<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0627b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷59)</font> 摄决择分 3-5有寻有伺等三地 <font face='Arial'>T30, p0627b</h2></font><hr>
<span class='old'>
</a><a name="0627a28" id="0627a28">上烦恼所逐随眠。被损随眠者。谓世间离欲</a><a name="0627a29" id="0627a29">下地随眠。不被损随眠者。谓已离欲或未离</span><a name="0627b01" id="0627b01">欲自地随眠。随增随眠者。谓自地随眠。不随</a><a name="0627b02" id="0627b02">增随眠者。谓他地随眠。具分随眠者。谓诸异</a><a name="0627b03" id="0627b03">生所有随眠。不具分随眠者。谓诸有学非异</a><a name="0627b04" id="0627b04">生者所有随眠。可害随眠者。谓般涅槃法所</a><a name="0627b05" id="0627b05">有随眠。不可害随眠者。谓不般涅槃法所有</a><a name="0627b06" id="0627b06">随眠。增上随眠者。谓贪等行所有随眠。平等</a><a name="0627b07" id="0627b07">随眠者。谓等分行所有随眠。下劣随眠者。谓</a><a name="0627b08" id="0627b08">薄碟行所有随眠。觉悟随眠者。谓诸缠果与</a><a name="0627b09" id="0627b09">缠俱转随眠。不觉悟随眠者。谓离诸缠而</a><a name="0627b10" id="0627b10">恒随逐随眠。能生多苦随眠者。谓欲界随眠。</a><a name="0627b11" id="0627b11">能生少苦随眠者。谓色无色界随眠。不能生</a><a name="0627b12" id="0627b12">苦随眠者。谓得自在菩萨所有随眠</a><a name="0627b13" id="0627b13"><p>问如说粗重体性名随眠。此烦恼品粗重</a><a name="0627b14" id="0627b14">望彼诸行。当言有异为不异耶。答当言</a><a name="0627b15" id="0627b15">有异。何以故。由阿罗汉永害一切烦恼粗</a><a name="0627b16" id="0627b16">重而诸行相续犹未断绝故。问有几粗重</a><a name="0627b17" id="0627b17">摄诸粗重。答略有十八。一自性异熟粗重。</a><a name="0627b18" id="0627b18">二自性烦恼粗重。三自性业粗重。四烦恼障</a><a name="0627b19" id="0627b19">粗重。五业障粗重。六异熟障粗重。七盖粗重。</a><a name="0627b20" id="0627b20">八不正寻思粗重。九愁恼粗重。十怖畏粗重。</a><a name="0627b21" id="0627b21">十一劬劳粗重。十二饮食粗重。十三眠梦粗</a><a name="0627b22" id="0627b22">重。十四淫欲粗重。十五界不平等粗重。十</a><a name="0627b23" id="0627b23">六时分变异粗重。十七终没粗重。十八遍行</a><a name="0627b24" id="0627b24">粗重。如是粗重如前应知。复次所缘现行</a><a name="0627b25" id="0627b25">二转。于其自处当广宣说。品差别转当知</a><a name="0627b26" id="0627b26">如前蕴善巧说。力无力转当知如前本地分</a><a name="0627b27" id="0627b27">说。因果转者。谓烦恼业生皆以烦恼为因</a><a name="0627b28" id="0627b28">果。亦如是随应当知。欲界一分不善烦恼</a><a name="0627b29" id="0627b29">有异熟果。应知所余无异熟果。迷行转者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300627a.htm'><img src='up.gif' border=0></a>
<a href='T300627c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>