<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0370a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷9)</font> 果断分第十 <font face='Arial'>T31, p0370a</h2></font><hr>
<span class='old'>
</a><a name="0369c28" id="0369c28">圣者。无明断故舍离虚妄。显一切种所有真</a><a name="0369c29" id="0369c29">实。由此道理。应知显不显真义非真义者。</span><a name="0370a01" id="0370a01">遍计所执非真不转。圆成实相真义转故。言</a><a name="0370a02" id="0370a02">转依者。此即转依于此位中真义现行。非</a><a name="0370a03" id="0370a03">真实义不现行故。即解脱者。即此转依解脱</a><a name="0370a04" id="0370a04">相应。随欲自在行者。谓此解脱随其所欲自</a><a name="0370a05" id="0370a05">在而行非如声闻所得解脱。犹如斩首。毕</a><a name="0370a06" id="0370a06">竟安住般涅槃故。于生死涅槃若起平等</a><a name="0370a07" id="0370a07">智等者。谓于生死及于涅槃起平等智。由</a><a name="0370a08" id="0370a08">此二种无别性故。即于此时是尔时义。又</a><a name="0370a09" id="0370a09">此二种云何平等。以诸杂染名为生死。即</a><a name="0370a10" id="0370a10">杂染法无我之性名为涅槃。菩萨通达诸法</a><a name="0370a11" id="0370a11">无我平等智生。见彼诸法皆无自性。诸有</a><a name="0370a12" id="0370a12">生死即是涅槃。以于其中见极寂静即涅</a><a name="0370a13" id="0370a13">槃故。若如是知复何所得。由是于生死。非</a><a name="0370a14" id="0370a14">舍非不舍等者。诸有生死即是涅槃。是故</a><a name="0370a15" id="0370a15">不舍。即是无别有可舍义。即于其中见</a><a name="0370a16" id="0370a16">无性故离诸杂染。名非不舍。既得如是亦</a><a name="0370a17" id="0370a17">即于涅槃非得非不得。离生死外无别涅</a><a name="0370a18" id="0370a18">槃而可证得。故名非得。复于其中见寂静</a><a name="0370a19" id="0370a19">故。虽无性别而证涅槃。名非不得</a><a name="0370a20" id="0370a20"><p><b>　　<A NAME="n248"></A>摄大乘论释彼果智分第十一之一</b></a><a name="0370a21" id="0370a21"><p>论曰。如是已说彼果断殊胜。彼果智殊胜云</a><a name="0370a22" id="0370a22">何可见。谓由三种佛身。应知彼果智殊胜。</a><a name="0370a23" id="0370a23">一由自性身。二由受用身。三由变化身。此</a><a name="0370a24" id="0370a24">中自性身者。谓诸如来法身。一切法自在转</a><a name="0370a25" id="0370a25">所依止故。受用身者。谓依法身。种种诸佛众</a><a name="0370a26" id="0370a26">会所显。清净佛土大乘法乐为所受故。变化</a><a name="0370a27" id="0370a27">身者。亦依法身。从睹史多天宫现没受生</a><a name="0370a28" id="0370a28">受欲。踰城出家。往外道所修诸苦行。证</a><a name="0370a29" id="0370a29">大菩提。转大法轮。入大涅槃故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310369c.htm'><img src='up.gif' border=0></a>
<a href='T310370b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>