<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0834c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷3)</font> 一切众生有如来藏品第五 <font face='Arial'>T31, p0834c</h2></font><hr>
<span class='old'>
</a><a name="0834b28" id="0834b28">世间法故。亦名涅槃。依此义故。圣者胜鬘经</a><a name="0834b29" id="0834b29">言。世尊。有有为世间。有无为世间。世尊。有</span><a name="0834c01" id="0834c01">有为涅槃。有无为涅槃故。又有为无为心心</a><a name="0834c02" id="0834c02">数法相应法故。故说名为净不净时。此义于</a><a name="0834c03" id="0834c03">第六菩萨现前地说。彼诸漏尽无障碍般若</a><a name="0834c04" id="0834c04">波罗蜜解脱现前修行大悲。以为救护一切</a><a name="0834c05" id="0834c05">众生故。不取证。如宝鬘经中依漏尽故说入</a><a name="0834c06" id="0834c06">城喻。彼经中言。善男子。譬如有城。纵广正等</a><a name="0834c07" id="0834c07">各一由旬。多有诸门路崄黑闇甚可怖畏。有</a><a name="0834c08" id="0834c08">人入者多受安乐。复有一人。唯有一子爱念</a><a name="0834c09" id="0834c09">甚重。遥闻彼城如是快乐。即便舍子欲往入</a><a name="0834c10" id="0834c10">城。是人方便得过崄道到彼城门。一足已入</a><a name="0834c11" id="0834c11">一足未举。即念其子寻作是念。我唯一子。来</a><a name="0834c12" id="0834c12">时云何竟不与俱。谁能养护令离众苦。即舍</a><a name="0834c13" id="0834c13">乐城还至子所。善男子。菩萨摩诃萨亦复如</a><a name="0834c14" id="0834c14">是。为怜愍故修集五通。既修集已垂得尽</a><a name="0834c15" id="0834c15">漏而不取证。何以故。愍众生故舍漏尽通。乃</a><a name="0834c16" id="0834c16">至行于凡夫地中。善男子。城者喻于大般涅</a><a name="0834c17" id="0834c17">槃。多诸门者。喻于八万诸三昧门。路崄难</a><a name="0834c18" id="0834c18">者。喻诸魔业。到城门者。喻于五通。一足入</a><a name="0834c19" id="0834c19">者。喻于智慧。一足未入者。喻诸菩萨未证</a><a name="0834c20" id="0834c20">解脱。言一子者。喻于五道一切众生。顾念子</a><a name="0834c21" id="0834c21">者。喻大悲心。还子所者。喻调众生。能得解脱</a><a name="0834c22" id="0834c22">而不证者。即是方便。善男子。菩萨摩诃萨大</a><a name="0834c23" id="0834c23">慈大悲不可思议。如是善男子。菩萨摩诃萨。</a><a name="0834c24" id="0834c24">大方便力。发大精进起坚固心。修行禅定得</a><a name="0834c25" id="0834c25">证五通。如是菩萨依禅通业善修心净无漏</a><a name="0834c26" id="0834c26">灭尽定现前。如是菩萨即得生于大悲之心。</a><a name="0834c27" id="0834c27">为救一切诸众生故。现前无漏智通。而回转</a><a name="0834c28" id="0834c28">不取寂灭涅槃。以为教化诸众生故。回取世</a><a name="0834c29" id="0834c29">间。乃至示现凡夫人地。于第四菩萨焰地中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310834b.htm'><img src='up.gif' border=0></a>
<a href='T310835a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>