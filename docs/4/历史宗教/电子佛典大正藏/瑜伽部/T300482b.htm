<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0482b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷35)</font> 15菩萨地 <font face='Arial'>T30, p0482b</h2></font><hr>
<span class='old'>
</a><a name="0482a28" id="0482a28">诸菩萨所摄善法。皆是无上正等菩提能证</a><a name="0482a29" id="0482a29">因。故所证无上正等菩提是此果。故比余一</span><a name="0482b01" id="0482b01">切声闻独觉所摄善法尚为殊胜。何况比余</a><a name="0482b02" id="0482b02">一切有情所摄善法。是故菩萨所摄善法。比</a><a name="0482b03" id="0482b03">余一切所摄善法。因果俱胜。最初发心坚固</a><a name="0482b04" id="0482b04">菩萨略有二种发心胜利。一者初发菩提心</a><a name="0482b05" id="0482b05">已。即是众生尊重福田。一切众生皆应供养。</a><a name="0482b06" id="0482b06">亦作一切众生父母。二者初发菩提心已。</a><a name="0482b07" id="0482b07">即能摄受无恼害福。由此菩萨成就如是</a><a name="0482b08" id="0482b08">无恼害福。得倍轮王护所守护。由得如</a><a name="0482b09" id="0482b09">是护所护故。若寝若寤若迷闷等一切魍魉</a><a name="0482b10" id="0482b10">药叉宅神人非人等不能娆害。又此菩萨转</a><a name="0482b11" id="0482b11">受余生。由如是福所摄持故少病无病。不</a><a name="0482b12" id="0482b12">为长时重病所触。于诸众生所作义利。能</a><a name="0482b13" id="0482b13">以身语勇猛而作。常为众生宣说正法。身</a><a name="0482b14" id="0482b14">无极倦念无忘失心无劳损。菩萨本性住</a><a name="0482b15" id="0482b15">种姓时。一切粗重性自微薄。既发心已所有</a><a name="0482b16" id="0482b16">粗重转复轻微。谓身粗重及心粗重。若余众</a><a name="0482b17" id="0482b17">生为欲息灭疾疫灾横。所用无验咒句明</a><a name="0482b18" id="0482b18">句。菩萨用之尚令有验。何况验者。成就增</a><a name="0482b19" id="0482b19">上柔和忍辱。能忍他恼不恼于他。见他相</a><a name="0482b20" id="0482b20">恼深生悲。恼忿嫉谄等诸随烦恼。皆能摧伏</a><a name="0482b21" id="0482b21">令势微薄。或暂现行速能除遣。随所居止</a><a name="0482b22" id="0482b22">国土城邑。于中所有恐怖斗诤饥馑过失非</a><a name="0482b23" id="0482b23">人所作疾疫灾横。未起不起设起寻灭。又</a><a name="0482b24" id="0482b24">此最初发心菩萨。或于一时生极恶趣那落</a><a name="0482b25" id="0482b25">迦中。多分于此那落迦趣速得解脱。受小</a><a name="0482b26" id="0482b26">苦受生大厌离。于彼受苦诸众生等起大</a><a name="0482b27" id="0482b27">悲心。如是一切皆因摄受无恼害福。最初发</a><a name="0482b28" id="0482b28">心坚固菩萨。由能摄受无恼害福。便得领</a><a name="0482b29" id="0482b29">受如是等类众多胜利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300482a.htm'><img src='up.gif' border=0></a>
<a href='T300482c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>