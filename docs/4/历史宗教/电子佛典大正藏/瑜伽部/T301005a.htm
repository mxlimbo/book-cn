<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1005a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷8)</font> 如法住生菩提地品第四 <font face='Arial'>T30, p1005a</h2></font><hr>
<span class='old'>
</a><a name="1004c28" id="1004c28">有十法如先说。住如是法心不可坏。修集智</a><a name="1004c29" id="1004c29">慧能为众生演说正法为令调熟。已得熟者</span><a name="1005a01" id="1005a01">为说解脱生佛种性。修三十七品及善方便</a><a name="1005a02" id="1005a02">故。远离我见及以断见断诸烦恼。得忍心软</a><a name="1005a03" id="1005a03">心。善心净。无量行心知恩念恩。具足无量</a><a name="1005a04" id="1005a04">清净善法。勤加精进修作上地一切善业。了</a><a name="1005a05" id="1005a05">知法界及众生界。一切恶人魔及眷属。不能</a><a name="1005a06" id="1005a06">移转沮坏其心。余如上说。犹如工匠作金璎</a><a name="1005a07" id="1005a07">珞。为令众生受欢喜乐。菩萨善法亦复如是。</a><a name="1005a08" id="1005a08">不为声闻辟支佛等之所倾动。生夜摩天破</a><a name="1005a09" id="1005a09">诸众生所有我见。是名菩萨助菩提行。为欲</a><a name="1005a10" id="1005a10">修集利智慧故。修集三十七品破一切见</a><a name="1005a11" id="1005a11">一切漏故。遮一切业故。增长善法故令地清</a><a name="1005a12" id="1005a12">净故。菩萨修集助菩提行。如十住中炎地所</a><a name="1005a13" id="1005a13">说。助菩提行亦复如是等无差别。自利名</a><a name="1005a14" id="1005a14">地利他名行。谛行菩萨先得十清净法。以大</a><a name="1005a15" id="1005a15">净故名共谛行。谛行菩萨见无量世界无量</a><a name="1005a16" id="1005a16">诸佛。观四真谛有十行。若说苦。何故说。何因</a><a name="1005a17" id="1005a17">缘说云何说。谁所说。如是等能真实知。集灭</a><a name="1005a18" id="1005a18">道亦如是。作是观时知谛方便。观一切苦一</a><a name="1005a19" id="1005a19">切谛过患功德。为诸众生增长悲心。知诸众</a><a name="1005a20" id="1005a20">生去来世业。了知世谛知受邪法。为邪法者</a><a name="1005a21" id="1005a21">说于解脱。知庄严事。具足念心具足慧心。种</a><a name="1005a22" id="1005a22">种方便以调众生。解了一切世间方术。为化</a><a name="1005a23" id="1005a23">众生破种种苦。为得阿耨多罗三藐三菩提</a><a name="1005a24" id="1005a24">故。能施众生所须之物。能破众生贫穷困苦。</a><a name="1005a25" id="1005a25">知处非处破邪祠祀。不受倒解菩萨藏义说</a><a name="1005a26" id="1005a26">真实道。余如上说。譬如真金众宝厕填价直</a><a name="1005a27" id="1005a27">无量。菩萨摩诃萨亦复如是。所有善法胜于</a><a name="1005a28" id="1005a28">声闻辟支佛等下地菩萨慧行菩萨如日月光</a><a name="1005a29" id="1005a29">无能毁翳。毗岚大风不能移动。菩萨摩诃萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301004c.htm'><img src='up.gif' border=0></a>
<a href='T301005b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>