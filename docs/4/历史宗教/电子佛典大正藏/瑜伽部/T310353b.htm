<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0353b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷6)</font> 入所知相分第四 <font face='Arial'>T31, p0353b</h2></font><hr>
<span class='old'>
</a><a name="0353a28" id="0353a28">菩萨现观永断烦恼及诸习气。能净佛土。</a><a name="0353a29" id="0353a29">声闻不尔</span><a name="0353b01" id="0353b01"><p>论曰。此中有二颂</a><a name="0353b02" id="0353b02"><p class='lg'>　　名事互为客　　　其性应寻思</a><br><a name="0353b03" id="0353b03">　　于二亦当推　　　唯量及唯假</a><br><a name="0353b04" id="0353b04">　　实智观无义　　　唯有分别三</a><br><a name="0353b05" id="0353b05">　　彼无故此无　　　是即入三性　</p></a><a name="0353b06" id="0353b06"><p>释曰。将入真观故说二颂。名事互为客其</a><a name="0353b07" id="0353b07">性应寻思者。谓名于事为客事于名为客。</a><a name="0353b08" id="0353b08">非称彼体故。由定而观故名寻思。于二亦</a><a name="0353b09" id="0353b09">当推唯量及唯假者。应当推寻义之自性差</a><a name="0353b10" id="0353b10">别并无。唯有识量。唯有自性差别假立。言</a><a name="0353b11" id="0353b11">实智者。应知即是如实遍智。谓由四种寻</a><a name="0353b12" id="0353b12">思为因。发生四种如实遍智。所言观无义</a><a name="0353b13" id="0353b13">唯有分别三者。谓观于义本无所有。唯有</a><a name="0353b14" id="0353b14">三种虚妄分别谓名分别。自性分别。差别分</a><a name="0353b15" id="0353b15">别。彼无故此无者。谓义无故分别亦无。何以</a><a name="0353b16" id="0353b16">故。若有所分别义。可有能缘分别。由义无</a><a name="0353b17" id="0353b17">所有故。当知分别亦无。是即入三性者。谓</a><a name="0353b18" id="0353b18">于此中悟入三性。观见名事互为客故。即</a><a name="0353b19" id="0353b19">是悟入遍计所执性观见二种本无有义</a><a name="0353b20" id="0353b20">唯有分别量。唯有名自性差别假立故。即</a><a name="0353b21" id="0353b21">是悟入依他起性。亦不观见此分别故。即</a><a name="0353b22" id="0353b22">是悟入圆成实性。如是名为悟入三性</a><a name="0353b23" id="0353b23"><p>论曰。复有教授二颂。如分别瑜伽论说</a><a name="0353b24" id="0353b24"><p class='lg'>　　菩萨于定位　　　观影唯是心</a><br><a name="0353b25" id="0353b25">　　义想既灭除　　　审观唯自想</a><br><a name="0353b26" id="0353b26">　　如是住内心　　　知所取非有</a><br><a name="0353b27" id="0353b27">　　次能取亦无　　　后触无所得　</p></a><a name="0353b28" id="0353b28"><p>释曰。为入真观授以正教。于此义中说其</a><a name="0353b29" id="0353b29">二颂。菩萨依定位。观影唯是心者。谓观似<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310353a.htm'><img src='up.gif' border=0></a>
<a href='T310353c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>