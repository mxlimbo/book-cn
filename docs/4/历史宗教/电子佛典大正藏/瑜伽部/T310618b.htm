<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0618b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷5)</font> <font face='Arial'>T31, p0618b</h2></font><hr>
<span class='old'>
</a><a name="0618a28" id="0618a28"><p class='lg'>　　无体体增减　　　一异自别相</a><br><a name="0618a29" id="0618a29">　　如名如义者　　　分别有十种　</p></span><a name="0618b01" id="0618b01"><p>释曰。有十种分别。一者无体分别。二者有体</a><a name="0618b02" id="0618b02">分别。三者增益分别。四者损减分别。五者一</a><a name="0618b03" id="0618b03">相分别。六者异相分别。七者自相分别。八者</a><a name="0618b04" id="0618b04">别相分别。九者如名起义分别。十者如义起</a><a name="0618b05" id="0618b05">名分别。般若波罗蜜经中为令诸菩萨远离</a><a name="0618b06" id="0618b06">此十种分别故说十种对治。为对治无体分</a><a name="0618b07" id="0618b07">别故。经言有菩萨菩萨。为对治有体分别故。</a><a name="0618b08" id="0618b08">经言不见菩萨等。为对治增益分别故。经言</a><a name="0618b09" id="0618b09">舍利弗色自性空。为对治损减分别故。经言</a><a name="0618b10" id="0618b10">非色灭空。为对治一相分别故。经言若色空</a><a name="0618b11" id="0618b11">非色。为对治异相分别故。经言空不异色色</a><a name="0618b12" id="0618b12">不异空空即是色。为对治自相分别故。经言</a><a name="0618b13" id="0618b13">此色唯名。为对治别相分别故。经言色不生</a><a name="0618b14" id="0618b14">不灭非染非净等。为对治如名起义分别故。</a><a name="0618b15" id="0618b15">经言名者作客故如名义不应着。为对治如</a><a name="0618b16" id="0618b16">义起名分别故。经言一切名不可见不可见</a><a name="0618b17" id="0618b17">故如义名不应着。已说求远离分别。次说求</a><a name="0618b18" id="0618b18">法大偈曰</a><a name="0618b19" id="0618b19"><p class='lg'>　　菩萨胜勇猛　　　二求得真实</a><br><a name="0618b20" id="0618b20">　　随顺诸世间　　　功德如海满　</p></a><a name="0618b21" id="0618b21"><p>释曰。求法有三种大。一者方便大。由最上精</a><a name="0618b22" id="0618b22">进求世谛第一义谛。真实不颠倒故。二者他</a><a name="0618b23" id="0618b23">利大。由作世间依怙以第一义安置故。三者</a><a name="0618b24" id="0618b24">自利大。由一切功德如海满足故。述求品究</a><a name="0618b25" id="0618b25">竟</a><a name="0618b26" id="0618b26"><p class='juan'>
大乘庄严经论卷第五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310618a.htm'><img src='up.gif' border=0></a>
<a href='T310618c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>