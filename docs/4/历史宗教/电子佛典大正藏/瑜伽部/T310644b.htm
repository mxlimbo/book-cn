<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0644b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷10)</font> 觉分品第二十一之一 <font face='Arial'>T31, p0644b</h2></font><hr>
<span class='old'>
</a><a name="0644a28" id="0644a28">偈曰</a><a name="0644a29" id="0644a29"><p class='lg'>　　譬如轮王行　　　七宝为先导</span><br><a name="0644b01" id="0644b01">　　菩萨趣正觉　　　七分常圆满　</p></a><a name="0644b02" id="0644b02"><p>释曰。此明诸菩萨七觉分与转轮圣王七宝</a><a name="0644b03" id="0644b03">相似。问何分与何宝相似。偈曰</a><a name="0644b04" id="0644b04"><p class='lg'>　　念伏于诸境　　　择法破分别</a><br><a name="0644b05" id="0644b05">　　进速无余觉　　　明增喜遍身</a><br><a name="0644b06" id="0644b06">　　障尽猗而乐　　　诸作从定生</a><br><a name="0644b07" id="0644b07">　　随时所欲住　　　弃取皆由舍　</p></a><a name="0644b08" id="0644b08"><p>释曰。第一念觉分与轮宝相似。未降国土轮</a><a name="0644b09" id="0644b09">能降故。未伏境界念能伏故。第二择法觉分</a><a name="0644b10" id="0644b10">与象宝相似。诸国勍敌象能摧故。分别胜怨</a><a name="0644b11" id="0644b11">择能破故。第三精进觉分与马宝相似。大地</a><a name="0644b12" id="0644b12">阔边马速穷故。真如极际进速觉故。第四喜</a><a name="0644b13" id="0644b13">觉分与珠宝相似。珠光烛幽王欢极故。法明</a><a name="0644b14" id="0644b14">破暗心喜满故。第五猗觉分与女宝相似。王</a><a name="0644b15" id="0644b15">受快乐女摩触故。智脱障恼猗息恶故。第六</a><a name="0644b16" id="0644b16">定觉分与藏臣宝相似。王有所须从臣出故。</a><a name="0644b17" id="0644b17">智有所用从定生故。第七舍觉分与兵宝相</a><a name="0644b18" id="0644b18">似。主兵阅众弃弱取强随转轮圣王所住不</a><a name="0644b19" id="0644b19">疲倦故。菩萨修行弃恶取善随无分别智所</a><a name="0644b20" id="0644b20">住无功用故。成立七觉分与七宝相似。其义</a><a name="0644b21" id="0644b21">如此。偈曰</a><a name="0644b22" id="0644b22"><p class='lg'>　　依止及自性　　　出离与功德</a><br><a name="0644b23" id="0644b23">　　第五说不染　　　此分有三种　</p></a><a name="0644b24" id="0644b24"><p>释曰。七觉分如其次第。念是依止分。一切菩</a><a name="0644b25" id="0644b25">提分依此而行故。择是自性分。一切菩提以</a><a name="0644b26" id="0644b26">此为自体故。进是出离分。以此能令菩萨至</a><a name="0644b27" id="0644b27">究竟故。喜是功德分。以此能令心乐满故。猗</a><a name="0644b28" id="0644b28">定舍三是不染分。猗是不染因故。定是不染</a><a name="0644b29" id="0644b29">依止故。舍是不染自性故。已说菩萨修习七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310644a.htm'><img src='up.gif' border=0></a>
<a href='T310644c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>