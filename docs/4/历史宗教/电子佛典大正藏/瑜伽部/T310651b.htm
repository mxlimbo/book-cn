<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0651b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷12)</font> 功德品第二十二 <font face='Arial'>T31, p0651b</h2></font><hr>
<span class='old'>
</a><a name="0651a28" id="0651a28"><p class='lg'>　　成生开出要　　　忍害与二成</a><br><a name="0651a29" id="0651a29">　　示以巧方便　　　五业如健奴　</p></span><a name="0651b01" id="0651b01"><p>释曰。譬如健奴为主作五种饶益业。一极诸</a><a name="0651b02" id="0651b02">所作。二得不欺诳。三忍诸打骂。四作事精好。</a><a name="0651b03" id="0651b03">五解巧方便。菩萨五业亦尔。一成熟众生。二</a><a name="0651b04" id="0651b04">开示出要。三忍诸恶事。四与世间乐。五与出</a><a name="0651b05" id="0651b05">世利。是名菩萨五种似健奴业。问云何似阇</a><a name="0651b06" id="0651b06">梨饶益。偈曰</a><a name="0651b07" id="0651b07"><p class='lg'>　　遍授及示要　　　舒颜亦爱语</a><br><a name="0651b08" id="0651b08">　　不求彼恩报　　　五业如阇梨　</p></a><a name="0651b09" id="0651b09"><p>释曰。得无生忍者说为阇梨。譬如阇梨于</a><a name="0651b10" id="0651b10">弟子作五种饶益业。一教其诸法。二示其速</a><a name="0651b11" id="0651b11">要。三身知舒颜。四口知爱语。五心无悕望。</a><a name="0651b12" id="0651b12">菩萨五业亦尔应知。问云何似和上饶益。偈</a><a name="0651b13" id="0651b13">曰</a><a name="0651b14" id="0651b14"><p class='lg'>　　令满及令脱　　　断障与世乐</a><br><a name="0651b15" id="0651b15">　　及与出世利　　　五业如和上　</p></a><a name="0651b16" id="0651b16"><p>释曰。譬如和上于弟子作五种饶益业。一</a><a name="0651b17" id="0651b17">度令出家。二与其受戒。三禁断诸过。四摄持</a><a name="0651b18" id="0651b18">以财。五教授以法。菩萨五业亦尔。一令满二</a><a name="0651b19" id="0651b19">聚。二令得解脱。三令断诸障。四与世间乐。五</a><a name="0651b20" id="0651b20">与出世利。是名菩萨五种似和上业。已说菩</a><a name="0651b21" id="0651b21">萨七似饶益。次说众生六种报恩。偈曰</a><a name="0651b22" id="0651b22"><p class='lg'>　　不着及不犯　　　知作亦善行</a><br><a name="0651b23" id="0651b23">　　如是修六度　　　是报菩萨恩　</p></a><a name="0651b24" id="0651b24"><p>释曰。如菩萨饶益众生。众生报菩萨恩亦如</a><a name="0651b25" id="0651b25">是。不著者。布施报恩。不犯者。持戒报恩。知</a><a name="0651b26" id="0651b26">作者。修忍报恩。菩萨爱忍彼知而作。即是报</a><a name="0651b27" id="0651b27">恩。善行者。行余三度报恩。以精进行定慧即</a><a name="0651b28" id="0651b28">得解脱故。后三度合名善行。已说众生六种</a><a name="0651b29" id="0651b29">报恩。次说菩萨五种希望。偈曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310651a.htm'><img src='up.gif' border=0></a>
<a href='T310651c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>