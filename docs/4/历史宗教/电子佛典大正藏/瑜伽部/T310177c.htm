<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0177c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷4)</font> 释依止胜相中 释引证品第三之一 <font face='Arial'>T31, p0177c</h2></font><hr>
<span class='old'>
</a><a name="0177b28" id="0177b28">汉无有入无余涅义。何以故。后色后心。为</a><a name="0177b29" id="0177b29">因不尽故。是故应知此义</span><a name="0177c01" id="0177c01"><p>论曰。若离次第缘此执不成<p>释曰。此前刹</a><a name="0177c02" id="0177c02">那色。由次第缘故。与后色相应。识亦如此。不</a><a name="0177c03" id="0177c03">由因缘故前后相应。是故此执若离次第缘</a><a name="0177c04" id="0177c04">立因缘义。此执不成。以违解脱故</a><a name="0177c05" id="0177c05"><p>论曰。如此若离一切种子。果报识净不净品</a><a name="0177c06" id="0177c06">皆不得成。是故此心有义成就应。当信知依</a><a name="0177c07" id="0177c07">前所说相。今当更作偈</a><a name="0177c08" id="0177c08"><p>释曰。此义具如前释。若人但在生起识。不</a><a name="0177c09" id="0177c09">在本识转依义则不成。为显此义故说三行</a><a name="0177c10" id="0177c10">偈</a><a name="0177c11" id="0177c11"><p>论曰</a><a name="0177c12" id="0177c12"><p class='lg'>　　菩萨于善识　　　则离余五识</a><br><a name="0177c13" id="0177c13">　　无余心转依　　　以何方便作</a><br><a name="0177c14" id="0177c14">　　若对治转依　　　非灭故不成</a><br><a name="0177c15" id="0177c15">　　果因无差别　　　于灭则有过</a><br><a name="0177c16" id="0177c16">　　无种子无法　　　若许为转依</a><br><a name="0177c17" id="0177c17">　　于无二无故　　　转依义不成　</p></a><a name="0177c18" id="0177c18"><p>释曰。菩萨有二种。谓凡夫圣人。十信以还是</a><a name="0177c19" id="0177c19">凡夫。十解以上是圣人。今欲明转凡夫依作</a><a name="0177c20" id="0177c20">圣人依。此转依于何识得成。但是本识中成。</a><a name="0177c21" id="0177c21">若无本识于余识不得成。云何知然。此义三</a><a name="0177c22" id="0177c22">偈次第显之。离恶无记故言善。是第六识故</a><a name="0177c23" id="0177c23">言识。此善是出世心与三十七品等助道法</a><a name="0177c24" id="0177c24">相应。名为善识。此善识离五种散动法。尔</a><a name="0177c25" id="0177c25">与五识恒不相应故。言则离余五识。云何得</a><a name="0177c26" id="0177c26">相离生。一切时如此生故</a><a name="0177c27" id="0177c27"><p>论曰。无余心<p>释曰。离染污意识。及有流善</a><a name="0177c28" id="0177c28">识。若但说善识。不说无余心。有流善识则在</a><a name="0177c29" id="0177c29">其中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310177b.htm'><img src='up.gif' border=0></a>
<a href='T310178a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>