<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0208b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷8)</font> 释应知入胜相第三之一 二智依止章第九 <font face='Arial'>T31, p0208b</h2></font><hr>
<span class='old'>
</a><a name="0208a28" id="0208a28">显位及境智</a><a name="0208a29" id="0208a29"><p>论曰。正入真义一分<p>释曰。由此智故。菩萨</span><a name="0208b01" id="0208b01">入真义一分。谓无相性。未入无生性及无性</a><a name="0208b02" id="0208b02">性</a><a name="0208b03" id="0208b03"><p>论曰。通行三摩提。是随非安立谛忍依止</a><a name="0208b04" id="0208b04"><p>释曰。体无尘智名通。此定以无尘智为行。即</a><a name="0208b05" id="0208b05">为无尘智行依止。故名通行。三无性所显。人</a><a name="0208b06" id="0208b06">法二空名非安立谛。何以故。此谛通一切法。</a><a name="0208b07" id="0208b07">无有差别故名非安立。无到无变异故名谛</a><a name="0208b08" id="0208b08">忍。能符从此义故名随。亦以福德智慧二行</a><a name="0208b09" id="0208b09">为忍体。菩萨已决了无外尘义。于无能取所</a><a name="0208b10" id="0208b10">取义中。心生信乐故名忍。又能安受上品谛</a><a name="0208b11" id="0208b11">义故名忍。于上品谛中。心无退失故名忍</a><a name="0208b12" id="0208b12"><p>论曰。此三摩提最后刹那了伏唯识想<p>释</a><a name="0208b13" id="0208b13">曰。此三摩提即是通行三摩提。取通行上上</a><a name="0208b14" id="0208b14">品最后一刹那定。由先了别无相性。后更思</a><a name="0208b15" id="0208b15">量所缘。既无所有能缘必不得生。由此了别</a><a name="0208b16" id="0208b16">故能伏灭唯识想。唯识想既灭。从最后刹那</a><a name="0208b17" id="0208b17">更进第二刹那。即入初地</a><a name="0208b18" id="0208b18"><p>论曰。转名无间三摩提<p>释曰。此定与初地</a><a name="0208b19" id="0208b19">相邻。不为余心所隔故名无间。又下地惑不</a><a name="0208b20" id="0208b20">能碍其入初地。不如下地道隔胜方便。不得</a><a name="0208b21" id="0208b21">即入初地故称无间</a><a name="0208b22" id="0208b22"><p>论曰。应知是世第一法依止<p>释曰。菩萨以</a><a name="0208b23" id="0208b23">地前为世法。登地为出世法。此无间定犹是</a><a name="0208b24" id="0208b24">世法。于世法中无等故名第一。何以故。世间</a><a name="0208b25" id="0208b25">众生无有修行能等此法者。又此定虽是世</a><a name="0208b26" id="0208b26">法。能为菩萨出世道增上缘。余世法则无此</a><a name="0208b27" id="0208b27">义故名第一。又唯一刹那故名第一</a><a name="0208b28" id="0208b28"><p>论曰。此四种三摩提。是菩萨入非安立谛观</a><a name="0208b29" id="0208b29">前方便<p>释曰。前二定是无间修。后二定是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310208a.htm'><img src='up.gif' border=0></a>
<a href='T310208c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>