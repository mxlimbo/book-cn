<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0629a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷7)</font> 度摄品第十七之一 <font face='Arial'>T31, p0629a</h2></font><hr>
<span class='old'>
</a><a name="0628c28" id="0628c28">无上菩提。如是相心是名修檀善净心。何谓</a><a name="0628c29" id="0628c29">修戒等六种心。若菩萨有恒河沙数自身。一</span><a name="0629a01" id="0629a01">一身复有恒河沙数劫寿。一一寿中复乏一</a><a name="0629a02" id="0629a02">切资生。于此乏中复有火聚。遍满三千大千</a><a name="0629a03" id="0629a03">世界。菩萨以此多身经此多寿在此火聚起</a><a name="0629a04" id="0629a04">四威仪。于一刹那但修一戒。如是乃至尽诸</a><a name="0629a05" id="0629a05">戒聚。乃至尽诸智聚。能得无上菩提者。菩萨</a><a name="0629a06" id="0629a06">修之心无厌足。如是相心是名修戒等无厌</a><a name="0629a07" id="0629a07">心。若菩萨从初修戒乃至修智。极坐道场无</a><a name="0629a08" id="0629a08">有间断。如是相心是名修戒等广大心。若菩</a><a name="0629a09" id="0629a09">萨修戒等摄他时生极重欢喜。过于受摄者</a><a name="0629a10" id="0629a10">得利益时生喜。如是相心是名修戒等胜喜</a><a name="0629a11" id="0629a11">心。若菩萨修戒等摄他时。见他得利极饶益</a><a name="0629a12" id="0629a12">我。非我自利为极饶益。如是相心是名修戒</a><a name="0629a13" id="0629a13">等胜利心。若菩萨修戒等时。不求报恩及以</a><a name="0629a14" id="0629a14">果报。如是相心是名修戒等不染心。若菩萨</a><a name="0629a15" id="0629a15">广修戒等所生福聚所得果报。愿施一切众</a><a name="0629a16" id="0629a16">生非为自受。又与一切众生共之回向无上</a><a name="0629a17" id="0629a17">菩提。如是相心是名修戒等善净心。方便依</a><a name="0629a18" id="0629a18">止修诸波罗蜜有三种。三种者即是三轮清</a><a name="0629a19" id="0629a19">净。此清净由无分别智为方便故。以此方便</a><a name="0629a20" id="0629a20">一切作意悉得成就。势力依止修诸波罗蜜</a><a name="0629a21" id="0629a21">亦有三种。一者身势力。二者行势力。三者说</a><a name="0629a22" id="0629a22">势力。身势力者。应知是佛自性身及受用身。</a><a name="0629a23" id="0629a23">行势力者。应知是佛化身。以此化身于一切</a><a name="0629a24" id="0629a24">相为一切众生示现一切善行故。说势力者。</a><a name="0629a25" id="0629a25">谓演说六波罗蜜一切种时无滞碍故</a><a name="0629a26" id="0629a26"><p class='juan'>
大乘庄严经论卷第七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310628c.htm'><img src='up.gif' border=0></a>
<a href='T310629b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>