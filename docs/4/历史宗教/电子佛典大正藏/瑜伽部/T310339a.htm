<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0339a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷4)</font> 所知相分第三之一 <font face='Arial'>T31, p0339a</h2></font><hr>
<span class='old'>
</a><a name="0338c28" id="0338c28">现。又于如是青瘀等中非忆持识见所</a><a name="0338c29" id="0338c29">缘境现前住故者。谓青瘀等是三摩地所行</span><a name="0339a01" id="0339a01">影像。非忆持识。由此不即在彼方处。如昔</a><a name="0339a02" id="0339a02">所受还如是忆。此住现前分明见故。彼忆持</a><a name="0339a03" id="0339a03">识所见暗昧。此现前住所见分明。若有复谓</a><a name="0339a04" id="0339a04">如闻思慧。由串习故境虽谢往。才作意时</a><a name="0339a05" id="0339a05">如昔而生。此亦尔者闻思两慧境既谢往。现</a><a name="0339a06" id="0339a06">无有体。于无体中若更生时。但识影现。似</a><a name="0339a07" id="0339a07">彼而生故。闻思慧不缘谢往曾所受境。是</a><a name="0339a08" id="0339a08">故唯识由此弥彰。所取义无理亦成就</a><a name="0339a09" id="0339a09"><p>论曰。如是已说种种诸识。如梦等喻。即于</a><a name="0339a10" id="0339a10">此中眼识等识可成唯识。眼等诸识既是有</a><a name="0339a11" id="0339a11">色亦唯有识云何可见。此亦如前由教及</a><a name="0339a12" id="0339a12">理</a><a name="0339a13" id="0339a13"><p>释曰。眼识等识皆非有色。可成唯识。眼等</a><a name="0339a14" id="0339a14">诸识既是有色。云何唯识。此亦如前由教及</a><a name="0339a15" id="0339a15">理者。此眼等识如前所引。理教显示亦成</a><a name="0339a16" id="0339a16">唯识</a><a name="0339a17" id="0339a17"><p>论曰。若此诸识亦体是识。何故乃似色性显</a><a name="0339a18" id="0339a18">现。一类坚住相续而转。与颠倒等诸杂染法</a><a name="0339a19" id="0339a19">为依处故。若不尔者。于非义中起义颠</a><a name="0339a20" id="0339a20">倒应不得有。此若无者。烦恼所知二障杂</a><a name="0339a21" id="0339a21">染应不得有。此若无者。诸清净法亦应无</a><a name="0339a22" id="0339a22">有。是故诸识应如是转。此中有颂</a><a name="0339a23" id="0339a23"><p class='lg'>　　乱相及乱体　　　应许为色识</a><br><a name="0339a24" id="0339a24">　　及与非色识　　　若无余亦无　</p></a><a name="0339a25" id="0339a25"><p>释曰。一类坚住相续转者。由相似故名为</a><a name="0339a26" id="0339a26">一类。多时住故说名坚住。诸有色识。相似</a><a name="0339a27" id="0339a27">多时相续而转。颠倒等者。即是等取诸杂染</a><a name="0339a28" id="0339a28">法与烦恼障及所知障为因性故。为依处</a><a name="0339a29" id="0339a29">者为彼因性。若彼诸识离如是转。于非义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310338c.htm'><img src='up.gif' border=0></a>
<a href='T310339b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>