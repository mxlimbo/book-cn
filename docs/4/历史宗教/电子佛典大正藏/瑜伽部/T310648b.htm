<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0648b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷11)</font> 觉分品第二十一之一 <font face='Arial'>T31, p0648b</h2></font><hr>
<span class='old'>
</a><a name="0648a28" id="0648a28">后说声有一因。所谓渐微譬如钟声后时渐</a><a name="0648a29" id="0648a29">微可得。若无刹那后时小声无可得。理法入</span><a name="0648b01" id="0648b01">色有一因谓随心起。如受戒时随心下中上。</a><a name="0648b02" id="0648b02">起心因刹那故。彼果亦刹那。是故外法刹那</a><a name="0648b03" id="0648b03">亦成。复次总由难问故。我今问汝。何故欲得</a><a name="0648b04" id="0648b04">诸行无常不欲得诸行刹那灭。若汝言一一</a><a name="0648b05" id="0648b05">刹那灭不可知者不然。譬如灯焰。于不动位</a><a name="0648b06" id="0648b06">彼刹那亦不可知。汝何故不欲令彼体无刹</a><a name="0648b07" id="0648b07">那。若汝言灯焰体有刹那细故不可觉者。诸</a><a name="0648b08" id="0648b08">行亦尔。何故不欲令有刹那。若汝言灯焰与</a><a name="0648b09" id="0648b09">诸行不相似者不然。不相似有二种。一自性</a><a name="0648b10" id="0648b10">不相似。二时分不相似。若此自性不相似者。</a><a name="0648b11" id="0648b11">此譬得成。非自体为譬故。非如以灯喻灯以</a><a name="0648b12" id="0648b12">牛喻牛譬则不成。若取时分不相似者。此譬</a><a name="0648b13" id="0648b13">亦成。由灯焰及诸行皆刹那相似故。若非刹</a><a name="0648b14" id="0648b14">那譬则不成。今更问汝。如人乘乘。其乘住</a><a name="0648b15" id="0648b15">时其人去不。答不。若尔者所依根住能依识</a><a name="0648b16" id="0648b16">去。亦无道理。若汝言何故现见灯焰念念灭。</a><a name="0648b17" id="0648b17">灯炷如是住。应说汝见非见。由炷相续刹那</a><a name="0648b18" id="0648b18">刹那有坏有起汝不如实知故。若汝言诸行</a><a name="0648b19" id="0648b19">刹那如灯焰者世人何故不知。应说由诸行</a><a name="0648b20" id="0648b20">是颠倒物故相续刹那随转。此不可知而实</a><a name="0648b21" id="0648b21">别别起。世人谓是前物生颠倒知。若不尔则</a><a name="0648b22" id="0648b22">无无常常倒。倒体若无染污亦无。复从何处</a><a name="0648b23" id="0648b23">而有解脱。由是难问则诸行刹那成。成立无</a><a name="0648b24" id="0648b24">常义已。次成立无我义。问人者为可说有</a><a name="0648b25" id="0648b25">为可说无。偈曰</a><a name="0648b26" id="0648b26"><p class='lg'>　　人假非实有　　　言实不可得</a><br><a name="0648b27" id="0648b27">　　颠倒及染污　　　染因成立故　</p></a><a name="0648b28" id="0648b28"><p>释曰。人假非实有者。可说人是假名有非实</a><a name="0648b29" id="0648b29">体有。若如此则不堕一向执。离有无故。问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310648a.htm'><img src='up.gif' border=0></a>
<a href='T310648c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>