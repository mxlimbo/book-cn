<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0812a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷4)</font> 佛性论辩相分第四中无差别品第十 <font face='Arial'>T31, p0812a</h2></font><hr>
<span class='old'>
</a><a name="0811c28" id="0811c28">寂静<p>释曰。一切佛法前后不相离者。如胜鬘</a><a name="0811c29" id="0811c29">经说。世尊。如来藏不空过恒沙数等不相离</span><a name="0812a01" id="0812a01">不舍智不可思惟诸佛功德故。知如来藏由</a><a name="0812a02" id="0812a02">如来功德故不空。不空者。即明佛具足一切</a><a name="0812a03" id="0812a03">功德故。此性一切处皆如者一切诸法无自</a><a name="0812a04" id="0812a04">性故。如无上依经说。一切众生有阴界入。</a><a name="0812a05" id="0812a05">胜负种类内外所现。无始时节相续流转。法</a><a name="0812a06" id="0812a06">然所得至明妙善。以是义故。故知一切处皆</a><a name="0812a07" id="0812a07">如。非妄想颠倒法者。如解节经中说。佛告无</a><a name="0812a08" id="0812a08">尽意菩萨。善男子。如来性者。是真实谛。若如</a><a name="0812a09" id="0812a09">来出世。及不出世。性相常然。非虚妄法。由此</a><a name="0812a10" id="0812a10">经故。知无妄想倒法名真实谛。本性寂静者。</a><a name="0812a11" id="0812a11">如文殊师利遍行经说。佛言。文殊师利诸佛</a><a name="0812a12" id="0812a12">如来本性。自般涅槃不生不灭。以是义故。故</a><a name="0812a13" id="0812a13">知本来自性寂静。复次立四名者。一由佛法</a><a name="0812a14" id="0812a14">不相离故。说名法身。二由性一切处如。故名</a><a name="0812a15" id="0812a15">如来。三由无虚妄颠倒故。名真实谛。四由本</a><a name="0812a16" id="0812a16">来寂静故。名般涅槃。是四义四名。于如来性。</a><a name="0812a17" id="0812a17">无有差别故。说无差别相。复次约四人者。一</a><a name="0812a18" id="0812a18">者非身见众生境界。由此真性是邪执对治</a><a name="0812a19" id="0812a19">故。为身见人。说名法身</a><a name="0812a20" id="0812a20"><p>问曰。云何对此人以真如名法身</a><a name="0812a21" id="0812a21"><p>答曰。是诸凡夫色等诸阴无有此性。强横执</a><a name="0812a22" id="0812a22">有我及有我所。由此人法二执染污其心。身</a><a name="0812a23" id="0812a23">见灭处是甘露界。不能信乐。何能通达如来</a><a name="0812a24" id="0812a24">法界。若见此界身见执灭虽复身见已除未</a><a name="0812a25" id="0812a25">除此界恒尔。是故此界乃名真身。凡夫所执</a><a name="0812a26" id="0812a26">既非真实故。不俱在不得名身。为对如是身</a><a name="0812a27" id="0812a27">见凡夫立名为身。二者对颠倒人。说名如来。</a><a name="0812a28" id="0812a28">颠倒人者。谓二乘人。如来常住应修应行而</a><a name="0812a29" id="0812a29">翻倒修无常想等。何以故。此修依于虚妄境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310811c.htm'><img src='up.gif' border=0></a>
<a href='T310812b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>