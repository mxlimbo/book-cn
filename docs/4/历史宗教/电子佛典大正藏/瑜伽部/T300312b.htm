<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0312b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷7)</font> 3-5有寻有伺等三地 <font face='Arial'>T30, p0312b</h2></font><hr>
<span class='old'>
</a><a name="0312a28" id="0312a28">此论非如理说。</b></b><p>妄计清净论者。谓如有一若</a><a name="0312a29" id="0312a29">沙门若婆罗门。起如是见立如是论。若我</span><a name="0312b01" id="0312b01">解脱心得自在。观得自在。谓于诸天微妙</a><a name="0312b02" id="0312b02">五欲。坚着摄受。嬉戏娱乐。随意受用。是则</a><a name="0312b03" id="0312b03">名得现法涅槃第一清净。又有外道。起如</a><a name="0312b04" id="0312b04">是见立如是论。若有离欲恶不善法。于</a><a name="0312b05" id="0312b05">初静虑得具足住。乃至得具足住第四静</a><a name="0312b06" id="0312b06">虑。是亦名得现法涅槃第一清净。又有外</a><a name="0312b07" id="0312b07">道。起如是见立如是论。若有众生。于孙</a><a name="0312b08" id="0312b08">陀利迦河沐浴支体。所有诸恶皆悉除灭。</a><a name="0312b09" id="0312b09">如于孙陀利迦河。如是于婆湖陀河伽耶</a><a name="0312b10" id="0312b10">河萨伐底河殑伽河等中。沐浴支体。应知</a><a name="0312b11" id="0312b11">亦尔。第一清净。复有外道。计持狗戒以为</a><a name="0312b12" id="0312b12">清净。或持牛戒。或持油墨戒。或持露形戒。</a><a name="0312b13" id="0312b13">或持灰戒。或持自苦戒。或持粪秽戒等。计</a><a name="0312b14" id="0312b14">为清净。谓说现法涅槃外道。及说水等清</a><a name="0312b15" id="0312b15">净外道。作如是计。问彼何因缘。起如是</a><a name="0312b16" id="0312b16">见立如是论。答由教及理故。教如前说。</a><a name="0312b17" id="0312b17">理者谓如有一为性寻思。乃至广说。彼谓</a><a name="0312b18" id="0312b18">得诸纵任自在欲自在观行自在名胜清</a><a name="0312b19" id="0312b19">净。然不如实知纵任自在等相。又如有</a><a name="0312b20" id="0312b20">一计由自苦身故。自恶解脱。或造过恶。过</a><a name="0312b21" id="0312b21">恶解脱。</b><p>今应问彼。汝何所欲。若有于妙五</a><a name="0312b22" id="0312b22">欲嬉戏受乐者。为离欲贪。为未离耶。若</a><a name="0312b23" id="0312b23">已离者于世五欲。嬉戏受乐。不应道理。若</a><a name="0312b24" id="0312b24">未离者。计为解脱清净。不应道理。又汝</a><a name="0312b25" id="0312b25">何所欲。诸得初静虑。乃至具足住第四静</a><a name="0312b26" id="0312b26">虑者。彼为已离一切贪欲。为未离耶。若</a><a name="0312b27" id="0312b27">言一切离者。但具足住乃至第四静虑。不</a><a name="0312b28" id="0312b28">应道理。若言未离一切欲者。计为究竟</a><a name="0312b29" id="0312b29">解脱清净。不应道理。又汝何所欲。为由内<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300312a.htm'><img src='up.gif' border=0></a>
<a href='T300312c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>