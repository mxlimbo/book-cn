<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0383a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷1)</font> 所知依分第二之一 <font face='Arial'>T31, p0383a</h2></font><hr>
<span class='old'>
</a><a name="0382c28" id="0382c28"><p><b>　　<A NAME="n254"></A>摄大乘论释所知依分第二之一</b></a><a name="0382c29" id="0382c29"><p>论曰。此中最初且说所知依。即阿赖耶识。世</span><a name="0383a01" id="0383a01">尊何处说阿赖耶识名阿赖耶识。谓薄伽梵</a><a name="0383a02" id="0383a02">于阿毗达磨大乘经伽他中说</a><a name="0383a03" id="0383a03"><p class='lg'>　　无始时来界　　　一切法等依</a><br><a name="0383a04" id="0383a04">　　由此有诸趣　　　及涅槃证得　</p></a><a name="0383a05" id="0383a05"><p>释曰。此引阿笈摩。证阿赖耶识名所知依。无</a><a name="0383a06" id="0383a06">始时者初际无故。界者因也。即种子也。是谁</a><a name="0383a07" id="0383a07">因种。谓一切法此唯杂染。非是清净故。后当</a><a name="0383a08" id="0383a08">言多闻熏习所依。非阿赖耶识所摄。如阿赖</a><a name="0383a09" id="0383a09">耶识成种子。如理作意所摄。似法似义所起</a><a name="0383a10" id="0383a10">等。彼一切法等所依者。能任持故非因性故。</a><a name="0383a11" id="0383a11">能任持义。是所依义非因性义。所依能依性</a><a name="0383a12" id="0383a12">各异故。若不尔者。界声已了无假依言。由</a><a name="0383a13" id="0383a13">此有诸趣及涅槃证得者。如决择处当广分</a><a name="0383a14" id="0383a14">别。谓生杂染等那落迦等。若离阿赖耶识皆</a><a name="0383a15" id="0383a15">不得有等生等。杂染毕竟止息名为涅槃。若</a><a name="0383a16" id="0383a16">离阿赖耶识不应证得</a><a name="0383a17" id="0383a17"><p>论曰。即于此中复说漏言</a><a name="0383a18" id="0383a18"><p class='lg'>　　由摄藏诸法　　　一切种子识</a><br><a name="0383a19" id="0383a19">　　故名阿赖耶　　　胜者我开示　</p></a><a name="0383a20" id="0383a20"><p>释曰。复引圣言所说。证阿赖耶识名阿赖耶。</a><a name="0383a21" id="0383a21">能摄藏诸法者。谓是所熏是习气义。非如大</a><a name="0383a22" id="0383a22">等显了法性。藏最胜中。阿赖耶识摄藏诸法</a><a name="0383a23" id="0383a23">亦复如是。为简彼义。是故复言一切种子识。</a><a name="0383a24" id="0383a24">与一切种子俱生俱灭故。阿赖耶识与诸转</a><a name="0383a25" id="0383a25">识互为缘故。展转摄藏。是故说名阿赖耶识。</a><a name="0383a26" id="0383a26">非如最胜即显了性。显自简劣故。复说言胜</a><a name="0383a27" id="0383a27">者我开示。即大菩萨有堪能故名为胜者。为</a><a name="0383a28" id="0383a28">彼开示非余劣者</a><a name="0383a29" id="0383a29"><p>论曰。如是且引阿笈摩证。复何缘故此识说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310382c.htm'><img src='up.gif' border=0></a>
<a href='T310383b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>