<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0823b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷92)</font> 摄事分 1契经事 <font face='Arial'>T30, p0823b</h2></font><hr>
<span class='old'>
</a><a name="0823a28" id="0823a28">断故。名善修根。非唯一向背诸境界。又诸</a><a name="0823a29" id="0823a29">如来于其三种不共念住。善住其心故。不</span><a name="0823b01" id="0823b01">染着诸弟子众。于正行众悦意现行。于邪</a><a name="0823b02" id="0823b02">行众行不悦意。由此所生贪欲杂染。嗔恚</a><a name="0823b03" id="0823b03">杂染。都无所有。由是因缘。虽与弟子等烦</a><a name="0823b04" id="0823b04">恼断。而名无上善修诸根。又此修根依五</a><a name="0823b05" id="0823b05">品众有差别故。当知亦有五转差别。谓佛</a><a name="0823b06" id="0823b06">世尊或有弟子一向正行而亦毕竟。或有弟</a><a name="0823b07" id="0823b07">子一向放逸而亦毕竟。或有弟子修行正行</a><a name="0823b08" id="0823b08">而不毕竟。或有弟子行于邪行而不毕竟。</a><a name="0823b09" id="0823b09">或有弟子多种品类一行正行。一行放逸。一</a><a name="0823b10" id="0823b10">行一分或时放逸。或不放逸。如是名为第五</a><a name="0823b11" id="0823b11">品众。此中如来称可意者。谓诸弟子于善</a><a name="0823b12" id="0823b12">说法毗柰耶中。为修诸根得圆满故。修行</a><a name="0823b13" id="0823b13">正行。复有一类不可意者。谓行邪行或不</a><a name="0823b14" id="0823b14">修行。是故如来观第一众生。起悦意。观第</a><a name="0823b15" id="0823b15">二众生。不悦意。观第三众生。起悦意。生不</a><a name="0823b16" id="0823b16">悦意。观第四众生。不悦意。生起悦意。观第</a><a name="0823b17" id="0823b17">五众生。起悦意。生不悦意。亦复生起悦不</a><a name="0823b18" id="0823b18">悦意。如来虽复于此五众发起如是五转</a><a name="0823b19" id="0823b19">差别悦不悦意。然诸如来终不为彼爱恚行</a><a name="0823b20" id="0823b20">相之所染污。由诸烦恼并其习气永离系</a><a name="0823b21" id="0823b21">故。善修根故。是故如来一切烦恼并习永断。</a><a name="0823b22" id="0823b22">为所依止。能善住念。于弟子众无诸杂染。</a><a name="0823b23" id="0823b23">说名五转无上修根。又于如是一切五转。</a><a name="0823b24" id="0823b24">随其所应。当正思惟三种对治。一无常想。</a><a name="0823b25" id="0823b25">二者慈心。三无想定。如是三种。随其所应</a><a name="0823b26" id="0823b26">当知其相。又佛世尊所作已办无学弟子。</a><a name="0823b27" id="0823b27">名已修根。由彼长夜乐涅槃故。虽遇如</a><a name="0823b28" id="0823b28">前诸有情数境相现前。或纯可爱。或纯非爱。</a><a name="0823b29" id="0823b29">或多杂类通爱非爱。由贪嗔痴永远离故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300823a.htm'><img src='up.gif' border=0></a>
<a href='T300823c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>