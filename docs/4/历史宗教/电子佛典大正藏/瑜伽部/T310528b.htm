<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0528b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷10)</font> 摄净义品第二之一 <font face='Arial'>T31, p0528b</h2></font><hr>
<span class='old'>
</a><a name="0528a28" id="0528a28">世间边。不应道理</a><a name="0528a29" id="0528a29"><p>如是从彼来有故。从彼来无故。皆不应道理。</span><a name="0528b01" id="0528b01">是故此论非如理说</a><a name="0528b02" id="0528b02"><p>不死矫乱论者。谓四种不死矫乱外道。如经</a><a name="0528b03" id="0528b03">广说。应知。彼诸外道若有人来。依世间惯问</a><a name="0528b04" id="0528b04">善不善。依出世道问苦集灭道。尔时便自称</a><a name="0528b05" id="0528b05">言。我是不死乱者。随于处所依不死净天不</a><a name="0528b06" id="0528b06">乱诘问。即于彼所问以言矫乱。或托余事方</a><a name="0528b07" id="0528b07">便避之。或但随问者言词而转</a><a name="0528b08" id="0528b08"><p>是中第一不死乱者觉未开悟。第二于所证</a><a name="0528b09" id="0528b09">法起增上慢。第三觉已开悟而未决定。第四</a><a name="0528b10" id="0528b10">羸劣愚钝。又复第一怖畏妄语及怖畏他人。</a><a name="0528b11" id="0528b11">知其无智故。不分明答言我无所知。第二于</a><a name="0528b12" id="0528b12">自所证未得无畏。惧他诘问怖畏妄语怖畏</a><a name="0528b13" id="0528b13">邪见故。不分明说我有所证。第三怖畏邪见</a><a name="0528b14" id="0528b14">怖畏妄语。惧他诘问故。不分明说我不决定。</a><a name="0528b15" id="0528b15">如是三种假托余事以言矫乱。第四唯惧他</a><a name="0528b16" id="0528b16">诘问。于世间惯及出世道皆不了达。于世文</a><a name="0528b17" id="0528b17">字亦不善知。而不分明说言我是愚钝都无</a><a name="0528b18" id="0528b18">所了。但反问彼随彼言词而转以矫乱。彼此</a><a name="0528b19" id="0528b19">四种论发起因缘及能计者。并破彼执。皆如</a><a name="0528b20" id="0528b20">经说。由彼外道多怖畏故。依此见住。若有人</a><a name="0528b21" id="0528b21">来有所诘问。即以谄曲而行矫乱。当知此见</a><a name="0528b22" id="0528b22">是恶见摄。是故此论非如理说</a><a name="0528b23" id="0528b23"><p>无因见论者。谓依止静虑及不正思惟建立</a><a name="0528b24" id="0528b24">二种。如经广说。应知</a><a name="0528b25" id="0528b25"><p>问何因缘故。彼诸外道依不正思惟起如是</a><a name="0528b26" id="0528b26">见。立如是论。我及世间无因而起。答略而言</a><a name="0528b27" id="0528b27">之。见不相续以为先故。诸内外事无量差别。</a><a name="0528b28" id="0528b28">种种生起。或复有时见诸因缘空无果报。谓</a><a name="0528b29" id="0528b29">见世间无有因缘。或时欻尔大风卒起。于一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310528a.htm'><img src='up.gif' border=0></a>
<a href='T310528c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>