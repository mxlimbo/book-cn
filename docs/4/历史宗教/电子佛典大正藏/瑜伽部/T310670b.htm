<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1605 大乘阿毗达磨集论 0670b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1605 大乘阿毗达磨集论</font> <font face='Arial'>(卷2)</font> 本事分中三法品第一 <font face='Arial'>T31, p0670b</h2></font><hr>
<span class='old'>
</a><a name="0670a28" id="0670a28"><p>复次有一分离欲具分离欲通达离欲损伏离</a><a name="0670a29" id="0670a29">欲永害离欲。复有十种离欲。谓自性离欲。损</span><a name="0670b01" id="0670b01">害离欲。任持离欲。增上离欲。愚痴离欲。对</a><a name="0670b02" id="0670b02">治离欲。遍知离欲。永断离欲。有上离欲。无</a><a name="0670b03" id="0670b03">上离欲。何等自性离欲。谓于苦受及顺苦受</a><a name="0670b04" id="0670b04">处法生厌背性。何等损害离欲。谓习欲者畅</a><a name="0670b05" id="0670b05">热恼已生厌背性。何等任持离欲。谓饱食已</a><a name="0670b06" id="0670b06">于诸美膳生厌背性。何等增上离欲。谓得胜</a><a name="0670b07" id="0670b07">处已于下劣处生厌背性。何等愚痴离欲。谓</a><a name="0670b08" id="0670b08">诸愚夫于涅槃界生厌背性。何等对治离欲。</a><a name="0670b09" id="0670b09">谓由世间出世间惯断诸烦恼。何等遍知离</a><a name="0670b10" id="0670b10">欲。谓已得见道者。于三界法生厌背性。何等</a><a name="0670b11" id="0670b11">永断离欲。谓永断地地诸烦恼已生厌背性。</a><a name="0670b12" id="0670b12">何等有上离欲。谓世间声闻独觉所有离欲。</a><a name="0670b13" id="0670b13">何等无上离欲。谓佛菩萨所有离欲。为欲利</a><a name="0670b14" id="0670b14">乐诸有情故</a><a name="0670b15" id="0670b15"><p>云何有学。几是有学。为何义故观有学耶。谓</a><a name="0670b16" id="0670b16">求解脱者所有善法。是有学义。十界四处诸</a><a name="0670b17" id="0670b17">蕴一分。是有学。为舍执着求解脱我故。观察</a><a name="0670b18" id="0670b18">有学</a><a name="0670b19" id="0670b19"><p>云何无学。几是无学。为何义故观无学耶。谓</a><a name="0670b20" id="0670b20">于诸学处已得究竟者所有善法。是无学义。</a><a name="0670b21" id="0670b21">为舍执着已脱我故。观察无学</a><a name="0670b22" id="0670b22"><p>云何非学非无学。几是非学非无学。为何义</a><a name="0670b23" id="0670b23">故观非学非无学耶。谓诸异生所有善不善</a><a name="0670b24" id="0670b24">无记法。及诸学者染污无记法。诸无学者无</a><a name="0670b25" id="0670b25">记法并无为法。是非学非无学义。八界八处</a><a name="0670b26" id="0670b26">全及余蕴界处一分。是非学非无学。为舍执</a><a name="0670b27" id="0670b27">着不解脱我故。观察非学非无学</a><a name="0670b28" id="0670b28"><p>云何见所断。几是见所断。为何义故观见所</a><a name="0670b29" id="0670b29">断耶。谓分别所起染污见疑见处疑处。及于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310670a.htm'><img src='up.gif' border=0></a>
<a href='T310670c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>