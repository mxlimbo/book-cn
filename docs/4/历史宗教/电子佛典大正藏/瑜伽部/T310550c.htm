<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0550c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷14)</font> 成无常品第四 <font face='Arial'>T31, p0550c</h2></font><hr>
<span class='old'>
</a><a name="0550b28" id="0550b28">曰</a><a name="0550b29" id="0550b29"><p class='lg'>　　由放逸懈怠　　　见昧乏资粮</span><br><a name="0550c01" id="0550c01">　　恶友非正法　　　当知无智因　</p></a><a name="0550c02" id="0550c02"><p>论曰。无常无智有七种因。一放逸。二懈怠。</a><a name="0550c03" id="0550c03">三倒见。四愚昧。五未多积集菩提资粮。六由</a><a name="0550c04" id="0550c04">恶友。七闻非正法。以于境界乐及静虑乐起。</a><a name="0550c05" id="0550c05">放逸故于无常性不如实知。设不放逸而复</a><a name="0550c06" id="0550c06">懈怠。设不懈怠而复倒见。设无倒见而复愚</a><a name="0550c07" id="0550c07">昧。设不愚昧而未积集菩提资粮。设已修习</a><a name="0550c08" id="0550c08">菩提资粮而随恶友。又复从彼闻非正法故。</a><a name="0550c09" id="0550c09">于无常不如实知。复有何因不了无常妄执</a><a name="0550c10" id="0550c10">常转。颂曰</a><a name="0550c11" id="0550c11"><p class='lg'>　　不如理作意　　　忆念前际等</a><br><a name="0550c12" id="0550c12">　　相似相续转　　　于无常计常　</p></a><a name="0550c13" id="0550c13"><p>论曰。由二种因起于常执。一由不如理作意。</a><a name="0550c14" id="0550c14">二由忆念前际等事。由前际等事相似相续</a><a name="0550c15" id="0550c15">转故。于余世间亦计常住。复次如前所说。三</a><a name="0550c16" id="0550c16">有为相非唯刹那。何以故。颂曰</a><a name="0550c17" id="0550c17"><p class='lg'>　　生初后中间　　　取三有为相　</p></a><a name="0550c18" id="0550c18"><p>论曰。三有为相由众同分一生所摄。谓初生</a><a name="0550c19" id="0550c19">时取为生相。最后死时取为灭相。于二中间</a><a name="0550c20" id="0550c20">相续住时取为住异。如是建立三有为相应</a><a name="0550c21" id="0550c21">知。颂曰</a><a name="0550c22" id="0550c22"><p class='lg'>　　无常调伏智　　　当知由二因　</p></a><a name="0550c23" id="0550c23"><p>论曰。于无常性如实智入由二种因。一由念</a><a name="0550c24" id="0550c24">住。二由缘起。由念住故于诸境界系心令住。</a><a name="0550c25" id="0550c25">由缘起故达彼法性。如经中说。见集起法于</a><a name="0550c26" id="0550c26">身念住。乃至广说。颂曰</a><a name="0550c27" id="0550c27"><p class='lg'>　　彼见有六种　　　及缘起四种　</p></a><a name="0550c28" id="0550c28"><p>论曰。无常性见当知六种。一世俗智。谓乃至</a><a name="0550c29" id="0550c29">顺决择分位。二胜义智。谓乃至出世道位。三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310550b.htm'><img src='up.gif' border=0></a>
<a href='T310551a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>