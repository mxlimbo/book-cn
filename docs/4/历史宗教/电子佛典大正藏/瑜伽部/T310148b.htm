<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1594 摄大乘论本 0148b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1594 摄大乘论本</font> <font face='Arial'>(卷3)</font> 增上慧学分第九 <font face='Arial'>T31, p0148b</h2></font><hr>
<span class='old'>
</a><a name="0148a28" id="0148a28">合如意思择差别故</a><a name="0148a29" id="0148a29"><p>复有多颂成立如是无分别智</span><a name="0148b01" id="0148b01"><p class='lg'>　　鬼傍生人天　　　各随其所应</a><br><a name="0148b02" id="0148b02">　　等事心异故　　　许义非真实</a><br><a name="0148b03" id="0148b03">　　于过去事等　　　梦像二影中</a><br><a name="0148b04" id="0148b04">　　虽所缘非实　　　而境相成就</a><br><a name="0148b05" id="0148b05">　　若义义性成　　　无无分别智</a><br><a name="0148b06" id="0148b06">　　此若无佛果　　　证得不应理</a><br><a name="0148b07" id="0148b07">　　得自在菩萨　　　由胜解力故</a><br><a name="0148b08" id="0148b08">　　如欲地等成　　　得定者亦尔</a><br><a name="0148b09" id="0148b09">　　成就简择者　　　有智得定者</a><br><a name="0148b10" id="0148b10">　　思惟一切法　　　如义皆显现</a><br><a name="0148b11" id="0148b11">　　无分别智行　　　诸义皆不现</a><br><a name="0148b12" id="0148b12">　　当知无有义　　　由此亦无识　</p></a><a name="0148b13" id="0148b13"><p>般若波罗蜜多与无分别智无有差别。如说</a><a name="0148b14" id="0148b14">菩萨安住般若波罗蜜多非处相应。能于所</a><a name="0148b15" id="0148b15">余波罗蜜多修习圆满。云何名为非处相应</a><a name="0148b16" id="0148b16">修习圆满。谓由远离五种处故。一远离外道</a><a name="0148b17" id="0148b17">我执处故。二远离未见真如菩萨分别处故。</a><a name="0148b18" id="0148b18">三远离生死涅槃二边处故。四远离唯断烦</a><a name="0148b19" id="0148b19">恼障生喜足处故。五远离不顾有情利益安</a><a name="0148b20" id="0148b20">乐住无余依涅槃界处故</a><a name="0148b21" id="0148b21"><p>声闻等智与菩萨智有何差别。由五种相应</a><a name="0148b22" id="0148b22">知差别。一由无分别差别。谓于蕴等法无分</a><a name="0148b23" id="0148b23">别故。二由非少分差别。谓于通达真如入一</a><a name="0148b24" id="0148b24">切种所知境界。普为度脱一切有情。非少分</a><a name="0148b25" id="0148b25">故。三由无住差别。谓无住涅槃为所住故。</a><a name="0148b26" id="0148b26">四由毕竟差别。谓无余依涅槃界中无断尽</a><a name="0148b27" id="0148b27">故。五由无上差别。谓于此上无有余乘胜过</a><a name="0148b28" id="0148b28">此故。此中有颂</a><a name="0148b29" id="0148b29"><p class='lg'>　　诸大悲为体　　　由五相胜智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310148a.htm'><img src='up.gif' border=0></a>
<a href='T310148c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>