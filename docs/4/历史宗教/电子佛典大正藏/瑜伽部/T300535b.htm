<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0535b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷44)</font> 15菩萨地 <font face='Arial'>T30, p0535b</h2></font><hr>
<span class='old'>
</a><a name="0535a28" id="0535a28">储器物随得随舍</a><a name="0535a29" id="0535a29"><p>善友菩萨由五种相。于所化生为善友事。</span><a name="0535b01" id="0535b01">一能谏举。二能令忆。三能教授。四能教诫。五</a><a name="0535b02" id="0535b02">能说法。如是诸句广辩应知如声闻地教授</a><a name="0535b03" id="0535b03">教诫。广说如前力种性品</a><a name="0535b04" id="0535b04"><p>当知菩萨由四种相。方得圆满亲近善友。</a><a name="0535b05" id="0535b05">一于善友有病无病随时供侍。恒常发起</a><a name="0535b06" id="0535b06">爱敬净信。二于善友随时敬问礼拜奉迎合</a><a name="0535b07" id="0535b07">掌。殷勤修和敬业而为供养。三于善友</a><a name="0535b08" id="0535b08">如法衣服饮食卧具病缘医药资身什物。随</a><a name="0535b09" id="0535b09">时供养。四于善友若正依止于如法义若</a><a name="0535b10" id="0535b10">合若离。随自在转无有倾动。如实显发作</a><a name="0535b11" id="0535b11">奉教心。随时往诣恭敬承事请问听受</a><a name="0535b12" id="0535b12"><p>若诸菩萨欲听法时作五种想。应从善友</a><a name="0535b13" id="0535b13">听闻正法。一作宝想。难得义故。二作眼想。</a><a name="0535b14" id="0535b14">能得广大俱生妙慧。因性义故。三作明想。</a><a name="0535b15" id="0535b15">已得广大俱生慧眼。于一切种如实所知。</a><a name="0535b16" id="0535b16">等照义故。四作大果胜功德想。能得涅槃及</a><a name="0535b17" id="0535b17">三菩提无上妙迹。因性义故。五作无罪大适</a><a name="0535b18" id="0535b18">悦想。于现法中未得涅槃及三菩提。于法</a><a name="0535b19" id="0535b19">如实简择止观无罪大乐。因性义故</a><a name="0535b20" id="0535b20"><p>若诸菩萨欲从善友听闻法时。于说法师</a><a name="0535b21" id="0535b21">由五种处不作异意。以纯净心属耳听</a><a name="0535b22" id="0535b22">法。一于坏戒不作异意。谓不作心此是破</a><a name="0535b23" id="0535b23">戒不住律仪。我今不应从彼听法。二于坏</a><a name="0535b24" id="0535b24">族不作异意。谓不作心此是卑姓。我今不</a><a name="0535b25" id="0535b25">应从彼听法。三于坏色不作异意。谓不</a><a name="0535b26" id="0535b26">作心此是丑陋。我今不应从彼听法。四于</a><a name="0535b27" id="0535b27">坏文不作异意。谓不作心此于言词不善</a><a name="0535b28" id="0535b28">藻饰。我今不应从彼听法。但依于义不</a><a name="0535b29" id="0535b29">应依文。五于坏美不作异意。谓不作心此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300535a.htm'><img src='up.gif' border=0></a>
<a href='T300535c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>