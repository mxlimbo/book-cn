<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1005b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷8)</font> 如法住生菩提地品第四 <font face='Arial'>T30, p1005b</h2></font><hr>
<span class='old'>
</a><a name="1005a28" id="1005a28">声闻辟支佛等下地菩萨慧行菩萨如日月光</a><a name="1005a29" id="1005a29">无能毁翳。毗岚大风不能移动。菩萨摩诃萨</span><a name="1005b01" id="1005b01">所有智慧亦复如是。一切声闻辟支佛等所</a><a name="1005b02" id="1005b02">不能动。不为世法之所破坏。舍身往生兜</a><a name="1005b03" id="1005b03">术天上。得大自在破坏邪法。成就无量亿数</a><a name="1005b04" id="1005b04">福德具足如是菩萨智慧为净众生故。为知</a><a name="1005b05" id="1005b05">真谛方便说故。为观生死有大苦故。为欲增</a><a name="1005b06" id="1005b06">长大悲心故。为欲具足功德智慧二庄严故。</a><a name="1005b07" id="1005b07">为发善愿故。为令念心施心慧心转增长故。</a><a name="1005b08" id="1005b08">为欲思惟诸善法故。为欲调伏行众生故。为</a><a name="1005b09" id="1005b09">教世法出世法方便故为净善根故。余如上</a><a name="1005b10" id="1005b10">说。如十住中难胜地说。谛行亦尔无有差</a><a name="1005b11" id="1005b11">别。共十二因缘行菩萨如先说。菩萨摩诃萨</a><a name="1005b12" id="1005b12">住共十二因缘行时观一切法第一义相。第</a><a name="1005b13" id="1005b13">一义相者。即诸法无相。一切诸法不可说故。</a><a name="1005b14" id="1005b14">名之无相。无相者无生灭相。是故诸法无生</a><a name="1005b15" id="1005b15">无灭。无生无灭故见无生平等。无始终平等。</a><a name="1005b16" id="1005b16">有无平等。无取无舍平等。如幻平等。无性平</a><a name="1005b17" id="1005b17">等。无有无无平等。菩萨住是诸平等已增长</a><a name="1005b18" id="1005b18">大悲。至心专念菩提之法。了知世间出灭之</a><a name="1005b19" id="1005b19">处。知十二因缘。知从缘生法。知从十二因缘</a><a name="1005b20" id="1005b20">出生三解脱门。所谓空无相愿。修集三解脱</a><a name="1005b21" id="1005b21">门故。永断我我所相作相受相。是名第一义。</a><a name="1005b22" id="1005b22">为众生故真实思惟。烦恼和合因缘不牢。因</a><a name="1005b23" id="1005b23">缘不牢有为危脆。是故无我无我所。成就具</a><a name="1005b24" id="1005b24">足无量众苦。我能坏散有为之法。虽能坏散</a><a name="1005b25" id="1005b25">不应永灭。我护有为为众生故。作是观时即</a><a name="1005b26" id="1005b26">得无碍慧行。以知无碍智慧行故。于一切世</a><a name="1005b27" id="1005b27">中行无挂碍。以得无碍智慧行故。是名摄取</a><a name="1005b28" id="1005b28">第七地忍。修助菩提共有为行。不乐永灭有</a><a name="1005b29" id="1005b29">为之法。虽不永灭亦不染着。菩萨尔时修是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301005a.htm'><img src='up.gif' border=0></a>
<a href='T301005c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>