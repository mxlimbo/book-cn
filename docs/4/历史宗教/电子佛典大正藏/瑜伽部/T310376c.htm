<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0376c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷10)</font> 彼果智分第十一之一 <font face='Arial'>T31, p0376c</h2></font><hr>
<span class='old'>
</a><a name="0376b28" id="0376b28">其身常住圆满。次念如来具足清善圆满。即</a><a name="0376b29" id="0376b29">是最胜无罪。次念如来无功用圆满。谓作</span><a name="0376c01" id="0376c01">佛事无功用故。次念如来。施大法乐圆满。</a><a name="0376c02" id="0376c02">应知即于清净佛土受大法乐。次念如来</a><a name="0376c03" id="0376c03">离诸染污圆满。即是遍行无所依止。若有</a><a name="0376c04" id="0376c04">所依而遍行者。即有苦难。由无所依而遍</a><a name="0376c05" id="0376c05">行故。佛常无苦离染遍行。后念如来平等多</a><a name="0376c06" id="0376c06">利圆满。即是念佛能成大事。成熟解脱诸有</a><a name="0376c07" id="0376c07">情故</a><a name="0376c08" id="0376c08"><p>论曰。复次诸佛清净佛土相云何。应知如菩</a><a name="0376c09" id="0376c09">萨藏百千契经序品中说。谓薄伽梵住最胜</a><a name="0376c10" id="0376c10">光曜。七宝庄严放大光明。普照一切无边</a><a name="0376c11" id="0376c11">世界。无量方所妙饰间列。周圆无际其量</a><a name="0376c12" id="0376c12">难测。超过三界所行之处。胜出世间善根所</a><a name="0376c13" id="0376c13">起。最极自在净识为相。如来所都。诸大菩萨</a><a name="0376c14" id="0376c14">众所云集。无量天龙药叉健达缚阿素洛揭</a><a name="0376c15" id="0376c15">路荼紧捺洛莫呼洛伽人非人等常所翼从。</a><a name="0376c16" id="0376c16">广大法味喜乐所持。作诸众生一切义利。蠲</a><a name="0376c17" id="0376c17">除一切烦恼灾横。远离众魔。过诸庄严。如</a><a name="0376c18" id="0376c18">来庄严之所依处。大念慧行以为游路。大止</a><a name="0376c19" id="0376c19">妙观以为所乘。大空无相无愿解脱为所入</a><a name="0376c20" id="0376c20">门。无量功德众所庄严。大宝花王之所建</a><a name="0376c21" id="0376c21">立大宫殿中。如是现示清净佛土。显色圆</a><a name="0376c22" id="0376c22">满形色圆满。分量圆满方所圆满。因圆满果</a><a name="0376c23" id="0376c23">圆满。主圆满辅翼圆满眷属圆满。任持圆满</a><a name="0376c24" id="0376c24">事业圆满。摄益圆满无畏圆满。住处圆满路</a><a name="0376c25" id="0376c25">圆满。乘圆满门圆满。依持圆满</a><a name="0376c26" id="0376c26"><p>复次受用如是清净佛土。一向净妙一向安</a><a name="0376c27" id="0376c27">乐一向无罪一向自在</a><a name="0376c28" id="0376c28"><p>释曰。如菩萨藏百千颂经序品中说清净佛</a><a name="0376c29" id="0376c29">土。此净佛土显示何等殊胜功德。谓初二句<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310376b.htm'><img src='up.gif' border=0></a>
<a href='T310377a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>