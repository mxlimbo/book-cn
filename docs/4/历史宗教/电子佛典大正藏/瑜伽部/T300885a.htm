<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1580 瑜伽师地论释 0885a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1580 瑜伽师地论释</font> <font face='Arial'>(卷1)</font> <font face='Arial'>T30, p0885a</h2></font><hr>
<span class='old'>
</a><a name="0884c28" id="0884c28">此中。受用白法。故名为地。如牛王地。或诸</a><a name="0884c29" id="0884c29">如来名瑜伽师。平等智等行在一切无戏论</span><a name="0885a01" id="0885a01">界无住涅槃瑜伽中故。是彼所摄。故名为地。</a><a name="0885a02" id="0885a02">或十七地。摄属一切瑜伽师故。如国王地。是</a><a name="0885a03" id="0885a03">故说名瑜伽师地。问答决择诸法性相。故名</a><a name="0885a04" id="0885a04">为论。欲令证得瑜伽师地。而说此论。故以为</a><a name="0885a05" id="0885a05">名。如对法论。或复此论。无倒辩说瑜伽师地。</a><a name="0885a06" id="0885a06">故以为称。如十地经。或复此论。依止此地。故</a><a name="0885a07" id="0885a07">以为号。如水陆花。由是论名瑜伽师地</a><a name="0885a08" id="0885a08"><p>今此论体。总有五分。一本地分。略广分别十</a><a name="0885a09" id="0885a09">七地义。二摄决择分。略摄决择十七地中深</a><a name="0885a10" id="0885a10">隐要义。三摄释分。略摄解释诸经仪则。四摄</a><a name="0885a11" id="0885a11">异门分。略摄经中所有诸法名义差别。五摄</a><a name="0885a12" id="0885a12">事分。略摄三藏众要事义。此论既有如是五</a><a name="0885a13" id="0885a13">分。何故但名瑜伽师地。就初立名。故无有失。</a><a name="0885a14" id="0885a14">又一切法。无不皆是瑜伽师地。以瑜伽师用</a><a name="0885a15" id="0885a15">一切法为依缘故。此中存略。且说十七。又十</a><a name="0885a16" id="0885a16">七地。具摄一切文义略尽。后之四分。皆为解</a><a name="0885a17" id="0885a17">释十七地中诸要文义故。亦不离瑜伽师地。</a><a name="0885a18" id="0885a18">由是此论。用十七地。以为宗要。虽复通明诸</a><a name="0885a19" id="0885a19">乘境等。然说论者。问答决择诸法性相。意为</a><a name="0885a20" id="0885a20">菩萨。令于一切皆得善巧。修成佛果。利乐无</a><a name="0885a21" id="0885a21">穷。是故此论。属菩萨藏阿毗达磨。欲令菩萨</a><a name="0885a22" id="0885a22">得胜智故</a><a name="0885a23" id="0885a23"><p>论曰。云何瑜伽师地。谓十七地。释曰。初问云</a><a name="0885a24" id="0885a24">何。瑜伽师地者。总问此论一部宗要。问者。先</a><a name="0885a25" id="0885a25">闻诸经所说瑜伽师地。其义未了。故为此问。</a><a name="0885a26" id="0885a26">谓辨瑜伽师地。经中数说正修瑜伽师地。月</a><a name="0885a27" id="0885a27">灯经中。亦说修习瑜伽师地。如是非一。如前</a><a name="0885a28" id="0885a28">广说。或作论者。先总受请。论体五分。尽在心</a><a name="0885a29" id="0885a29">中。欲为学徒分别解说。自假兴问。为起说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300884c.htm'><img src='up.gif' border=0></a>
<a href='T300885b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>