<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0739c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷10)</font> 决择分中谛品第一之一 <font face='Arial'>T31, p0739c</h2></font><hr>
<span class='old'>
</a><a name="0739b28" id="0739b28">得身受心法离系果。由此修习渐能远离身</a><a name="0739b29" id="0739b29">等粗重故。四正断所缘境者。谓已生未生所</span><a name="0739c01" id="0739c01">治能治法。初正断缘已生所治法为境。为断</a><a name="0739c02" id="0739c02">已生恶不善法。乐欲生故。第二正断缘未生</a><a name="0739c03" id="0739c03">所治法为境。第三正断缘未生能治法为境。</a><a name="0739c04" id="0739c04">第四正断缘已生能治法为境。如经所说。应</a><a name="0739c05" id="0739c05">广配释</a><a name="0739c06" id="0739c06"><p>正断自体者。谓精进</a><a name="0739c07" id="0739c07"><p>正断助伴者。谓彼相应心心法等</a><a name="0739c08" id="0739c08"><p>正断修习者。如经说生欲策励。发起正勤策</a><a name="0739c09" id="0739c09">心持心。此中诸句显修正勤及所依止。所依</a><a name="0739c10" id="0739c10">止者。谓欲乐欲。为先发精进故。正勤者。谓</a><a name="0739c11" id="0739c11">策励等。于止举舍相作意等中。若由止等相</a><a name="0739c12" id="0739c12">作意。不顾恋所缘境。纯修习对治。尔时名策</a><a name="0739c13" id="0739c13">励。为欲损减沉没掉举发起正勤。所以者何。</a><a name="0739c14" id="0739c14">若沉没随烦恼生时。为损减彼故。以净妙等</a><a name="0739c15" id="0739c15">作意策练其心。若掉举随烦恼生时。即以内</a><a name="0739c16" id="0739c16">证略摄门制持其心。尔时名为发起正勤。即</a><a name="0739c17" id="0739c17">为显此损减沉掉善巧方便。故次说言策心</a><a name="0739c18" id="0739c18">持心</a><a name="0739c19" id="0739c19"><p>正断修果者。谓尽弃舍一切所治。于能对治</a><a name="0739c20" id="0739c20">若得若增。是名修果。初二正断尽舍一切所</a><a name="0739c21" id="0739c21">治。如其所应。断舍一切已生未生恶不善法</a><a name="0739c22" id="0739c22">故。第三正断得能对治。能生未生诸善法故。</a><a name="0739c23" id="0739c23">第四正断增能对治。已生善法令增广故</a><a name="0739c24" id="0739c24"><p>四神足所缘境者。谓已成满定所作事。此复</a><a name="0739c25" id="0739c25">云何。由已成满三摩地力。发起种种神变等</a><a name="0739c26" id="0739c26">事。是所缘境</a><a name="0739c27" id="0739c27"><p>神足自体者。谓三摩地</a><a name="0739c28" id="0739c28"><p>神足助伴者。谓欲勤心观及彼相应心心法</a><a name="0739c29" id="0739c29">等。欲三摩地者。谓由殷重方便证心一境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310739b.htm'><img src='up.gif' border=0></a>
<a href='T310740a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>