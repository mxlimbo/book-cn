<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0784a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷86)</font> 摄事分 1契经事 <font face='Arial'>T30, p0784a</h2></font><hr>
<span class='old'>
</a><a name="0783c28" id="0783c28">得涅槃终无毁失</b></a><a name="0783c29" id="0783c29"><p>复次大师于诸声闻略有五种师所作事。</span><a name="0784a01" id="0784a01">一者正折伏。二者正摄受。三者正诃责。四者</a><a name="0784a02" id="0784a02">正说杂染。五者正说清净。复次由二因缘</a><a name="0784a03" id="0784a03">于诸诤事违越声闻。覆相记别彼所诤事。</a><a name="0784a04" id="0784a04">一扰乱增广故。二与律相应故</a><a name="0784a05" id="0784a05"><p>复次由七因缘大师驱摈诸声闻众。一者</a><a name="0784a06" id="0784a06">见一切种皆行邪行故。二者见彼多分故。</a><a name="0784a07" id="0784a07">三者由彼众首上座阿遮利耶邬波拖耶方</a><a name="0784a08" id="0784a08">便故。四者不堪共住故。五者被驱摈故。</a><a name="0784a09" id="0784a09">六者避现前过故。七者令不生起未来过</a><a name="0784a10" id="0784a10">故</a><a name="0784a11" id="0784a11"><p>复次由十因缘如来入于聚落乞食。一者</a><a name="0784a12" id="0784a12">当显杜多功德故。二者为欲引彼一分</a><a name="0784a13" id="0784a13">令入乞食故。三者为欲以同事行摄彼</a><a name="0784a14" id="0784a14">一分故。四者为与未来众生作大照明</a><a name="0784a15" id="0784a15">故。乃至令彼暂起触证故。五者为欲引彼</a><a name="0784a16" id="0784a16">粗弊胜解诸外道故。六者为彼承声起谤</a><a name="0784a17" id="0784a17">故。现妙色寂静威仪。令其惊叹心生归向</a><a name="0784a18" id="0784a18">故。七者为彼处中众生以其少功而树多</a><a name="0784a19" id="0784a19">福故。八者为令坏信放逸深生耻愧。虽</a><a name="0784a20" id="0784a20">用小功而获大福故。如为放逸者懈怠</a><a name="0784a21" id="0784a21">者亦然。九者为彼盲聋癫狂心乱众生种种</a><a name="0784a22" id="0784a22">灾害皆令静息故。十者为令无量无边广</a><a name="0784a23" id="0784a23">大威德天龙。药叉。健达缚。阿素洛。揭路茶。</a><a name="0784a24" id="0784a24">紧捺洛。牟呼洛伽等。随从如来至所入家。</a><a name="0784a25" id="0784a25">深生<span class='corr'>羡</span>仰勤加宾卫。不为恼害故</a><a name="0784a26" id="0784a26"><p>复次由八因缘如来入于寂静天住。一者</a><a name="0784a27" id="0784a27">为引乐杂住者令入远离故。二者为欲</a><a name="0784a28" id="0784a28">以同事行摄远离者故。三者自受现法乐</a><a name="0784a29" id="0784a29">住故。四者为与大族诸天示同集会故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300783c.htm'><img src='up.gif' border=0></a>
<a href='T300784b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>