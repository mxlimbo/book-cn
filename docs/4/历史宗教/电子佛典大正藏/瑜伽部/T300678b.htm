<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0678b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷68)</font> 摄决择分 摄决择分中声闻地之一 <font face='Arial'>T30, p0678b</h2></font><hr>
<span class='old'>
</a><a name="0678a28" id="0678a28">受受。三委寄受。四舍施受。五为他受。由二</a><a name="0678a29" id="0678a29">因缘令属己受不得清净。一生染着故。</span><a name="0678b01" id="0678b01">二拟蓄积故。与此相违乃得清净。由二因</a><a name="0678b02" id="0678b02">缘令承受受不得清净。一非处受故。二非</a><a name="0678b03" id="0678b03">量非法受故。与此相违乃得清净。由二因</a><a name="0678b04" id="0678b04">缘令委寄受不得清净。一不观察人而委</a><a name="0678b05" id="0678b05">寄故。二于不净物心系着故。与此相违乃</a><a name="0678b06" id="0678b06">得清净。由二因缘令舍施受不得清净。一</a><a name="0678b07" id="0678b07">于鄙恶田而舍施故。二非无悕望而舍施</a><a name="0678b08" id="0678b08">故。除三种田当知所余名鄙恶田。谓功德</a><a name="0678b09" id="0678b09">田。悲田。恩田。与此相违乃得清净。由二因</a><a name="0678b10" id="0678b10">缘令为他受不得清净。一非宿交。又不</a><a name="0678b11" id="0678b11">告白。及性不识故。二有染心故。与此相违</a><a name="0678b12" id="0678b12">乃得清净</b></a><a name="0678b13" id="0678b13"><p>复次毗奈耶中由五因缘所受用事不得</a><a name="0678b14" id="0678b14">清净。一性有罪故。二不端严故。三不任用</a><a name="0678b15" id="0678b15">故。四非摄属故。五不作净故。性有罪者。谓</a><a name="0678b16" id="0678b16">依伪斗伪秤伪函系缚挝打若斫若杀及</a><a name="0678b17" id="0678b17">[<a href='javascript:showpic("images/012601.gif")'>据-豕+且</a>]撮等所获财物而受用之。名不清净。不</a><a name="0678b18" id="0678b18">端严者。谓受田宅及诸贿货象马牛羊鸡猪</a><a name="0678b19" id="0678b19">狗犬大男大女小男小女奴婢作使金银珍宝</a><a name="0678b20" id="0678b20">及生谷等。而受用之。名不清净。不任用者。</a><a name="0678b21" id="0678b21">谓大小便利洟唾所污脓血肪膏。此等涂</a><a name="0678b22" id="0678b22">染。复有所余如是等类。若受用者名不清</a><a name="0678b23" id="0678b23">净。如世尊言。便利等器皆不清净。不应受</a><a name="0678b24" id="0678b24">用。非摄属者。谓或僧祇物。若不被差。不堕</a><a name="0678b25" id="0678b25">钵中。亦不属钵。或别人物不与不舍亦不</a><a name="0678b26" id="0678b26">捐弃非处委信。亦复非量而受用之。名不</a><a name="0678b27" id="0678b27">清净。不作净者。谓五种净。何等为五。一受</a><a name="0678b28" id="0678b28">得净。二损坏净。三委寄净。四时法净。五舍分</a><a name="0678b29" id="0678b29">别净。与此相违所有受用名为清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300678a.htm'><img src='up.gif' border=0></a>
<a href='T300678c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>