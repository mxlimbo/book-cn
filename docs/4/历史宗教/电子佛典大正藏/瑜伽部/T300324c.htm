<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0324c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷10)</font> 3-5有寻有伺等三地 <font face='Arial'>T30, p0324c</h2></font><hr>
<span class='old'>
</a><a name="0324b28" id="0324b28">时。爱及随眠。永拔不起。说名为灭。由彼灭</a><a name="0324b29" id="0324b29">故。以彼为先。余支亦灭。如是等类。宣说缘</span><a name="0324c01" id="0324c01">起次第应知。</b><p>问何故缘起说为缘起。答由</a><a name="0324c02" id="0324c02">烦恼系缚往诸趣中数数生起故。名缘起。</a><a name="0324c03" id="0324c03">此依字释名。复次依托众缘。速谢灭已。续</a><a name="0324c04" id="0324c04">和合生。故名缘起。此依刹那义释。复次众</a><a name="0324c05" id="0324c05">缘过去而不舍离。依自相续而得生起故。</a><a name="0324c06" id="0324c06">名缘起。如说此有故彼有。此生故彼生。非</a><a name="0324c07" id="0324c07">余。依此义故。释名应知。复次数数谢灭。</a><a name="0324c08" id="0324c08">复相续起故。名缘起。此依数坏数灭义释。</a><a name="0324c09" id="0324c09">复次于过去世觉缘性已。等相续起故。名</a><a name="0324c10" id="0324c10">缘起。如世尊言。我已觉悟。正起宣说。即由</a><a name="0324c11" id="0324c11">此名展转传说。故名缘起。</b><p>问无明望行为</a><a name="0324c12" id="0324c12">几种缘。答望诸色行。为增上缘。望无色行。</a><a name="0324c13" id="0324c13">为三缘。谓等无间缘。所缘缘。增上缘。如是</a><a name="0324c14" id="0324c14">余支为缘多少。应如此知。谓有色支望有</a><a name="0324c15" id="0324c15">色支为一增上缘。望无色支为二缘。谓所</a><a name="0324c16" id="0324c16">缘缘。及增上缘。若无色支望有色支唯为</a><a name="0324c17" id="0324c17">一缘。望无色支为三缘。谓等无间缘。所缘</a><a name="0324c18" id="0324c18">缘。增上缘。问何故诸支相望无因缘耶。答</a><a name="0324c19" id="0324c19">因缘者。自体种子缘所显故。问若诸支相望</a><a name="0324c20" id="0324c20">无因缘者。何故说言依因果体性建立缘</a><a name="0324c21" id="0324c21">起耶。答依增上缘所摄。引发因。牵引因。生</a><a name="0324c22" id="0324c22">起因故。说名为因。问几支是引因所摄。答</a><a name="0324c23" id="0324c23">从无明乃至受。问几支是生因所摄。答从</a><a name="0324c24" id="0324c24">爱乃至有。问几支是生引二因果所摄耶。答</a><a name="0324c25" id="0324c25">于现法后法中。识等乃至受。于生老死位。</a><a name="0324c26" id="0324c26">所摄诸支。</b><p>问若说无明以不如理作意为</a><a name="0324c27" id="0324c27">因。何因缘故。于缘起教中。不先说耶。答彼</a><a name="0324c28" id="0324c28">唯是不断因故。非杂染因故。所以者何。非</a><a name="0324c29" id="0324c29">不愚者起此作意。依杂染因说缘起教。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300324b.htm'><img src='up.gif' border=0></a>
<a href='T300325a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>