<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0795b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷88)</font> 摄事分 1契经事 <font face='Arial'>T30, p0795b</h2></font><hr>
<span class='old'>
</a><a name="0795a28" id="0795a28">已而不变吐。是名业杂染。若于诸行邪分</a><a name="0795a29" id="0795a29">别起萨迦耶见。于他有情以诸沙门婆罗</span><a name="0795b01" id="0795b01">门等与己挍量。谓自为胜或等或劣。是名</a><a name="0795b02" id="0795b02">见我慢缠杂染。于内于外所起贪欲。于爱</a><a name="0795b03" id="0795b03">行中应知其相。是名爱缠杂染。于相续中</a><a name="0795b04" id="0795b04">见我慢爱三品粗重常所随逐。是名彼随眠</a><a name="0795b05" id="0795b05">杂染。如是四种总摄为二。谓业烦恼。烦恼</a><a name="0795b06" id="0795b06">复二。缠及随眠。于诸行中先起邪执后生</a><a name="0795b07" id="0795b07">贪着。由此二种增上力故。虽复有余烦恼</a><a name="0795b08" id="0795b08">杂染。而但取此。尔所烦恼于诸行中不挍</a><a name="0795b09" id="0795b09">量他。自起邪执。说名为见。挍量于他。说名</a><a name="0795b10" id="0795b10">我慢。如是邪执是无明品。由此为先发起</a><a name="0795b11" id="0795b11">贪着。名为爱品。由此二种根本烦恼。于生</a><a name="0795b12" id="0795b12">死中流转不绝。若善说法毗奈耶中正修行</a><a name="0795b13" id="0795b13">者。能断如是四种杂染。于现法中能般涅</a><a name="0795b14" id="0795b14">槃。又由此故能住究竟圆满涅槃。若不尔</a><a name="0795b15" id="0795b15">者尚不能住彼分涅槃。何况究竟。是名第</a><a name="0795b16" id="0795b16">三二念差别。又于此中见及我慢。说名高</a><a name="0795b17" id="0795b17">视。爱说名烟。何以故。于诸行中为见我慢</a><a name="0795b18" id="0795b18">所覆障者。不如实知其性弊劣诸行体相。</a><a name="0795b19" id="0795b19">于人天身及彼众具。谓为高胜。是故彼二说</a><a name="0795b20" id="0795b20">名高视。爱犹如烟令心扰乱不得安隐。是</a><a name="0795b21" id="0795b21">故名烟</b></a><a name="0795b22" id="0795b22"><p>复次嗢拖南曰</a><a name="0795b23" id="0795b23"><p class='lg'>　　无厌患无欲　　　无乱问记相</a><br><a name="0795b24" id="0795b24">　　障希奇无因　　　毁纯染俱后　</p></b></a><a name="0795b25" id="0795b25"><p>有二信者。而非称当信者所作。何等为二。</a><a name="0795b26" id="0795b26">一在家信者。信有涅槃及一切行是无常</a><a name="0795b27" id="0795b27">性。然于诸行不观过患不厌离住。不知</a><a name="0795b28" id="0795b28">出离而受用之。二舍离家法趣于非家有</a><a name="0795b29" id="0795b29">净信者。彼于涅槃不能安住猛利乐欲。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300795a.htm'><img src='up.gif' border=0></a>
<a href='T300795c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>