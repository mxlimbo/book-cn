<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1600 辩中边论 0477b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1600 辩中边论</font> <font face='Arial'>(卷3)</font> 辩无上乘品第七 <font face='Arial'>T31, p0477b</h2></font><hr>
<span class='old'>
</a><a name="0477a28" id="0477a28"><p>论曰。如是修证总有十种。一种性修证缘</a><a name="0477a29" id="0477a29">无阙故。二信解修证。不谤毁大乘故。三发心</span><a name="0477b01" id="0477b01">修证。非下劣乘所扰动故。四正行修证。波罗</a><a name="0477b02" id="0477b02">蜜多得圆满故。五入离生修证。起圣道故。六</a><a name="0477b03" id="0477b03">成熟有情修证。坚固善根长时集故。七净土</a><a name="0477b04" id="0477b04">修证。心调柔故八得不退地受记修证。以不</a><a name="0477b05" id="0477b05">住着生死涅槃。非此二种所退转故。九佛地</a><a name="0477b06" id="0477b06">修证。无二障故。十示现菩提修证。无休息故。</a><a name="0477b07" id="0477b07">无上乘总义者。略有三种无上乘义。谓正行</a><a name="0477b08" id="0477b08">无上故。正行持无上故。正行果无上故。何故</a><a name="0477b09" id="0477b09">此论名辩中边。颂曰</a><a name="0477b10" id="0477b10"><p class='lg'>　　此论辩中边　　　深密坚实义</a><br><a name="0477b11" id="0477b11">　　广大一切义　　　除诸不吉祥　</p></a><a name="0477b12" id="0477b12"><p>论曰。此论能辩中边行故名辩中边。即是显</a><a name="0477b13" id="0477b13">了处中二边能缘行义。又此能辩中边境故</a><a name="0477b14" id="0477b14">名辩中边。即是显了处中二边所缘境义。或</a><a name="0477b15" id="0477b15">此正辩离初后边中道法故名辩中边。此论</a><a name="0477b16" id="0477b16">所辩是深密义。非诸寻思所行处故。是坚实</a><a name="0477b17" id="0477b17">义。能摧他辩非彼伏故。是广大义。能辩利</a><a name="0477b18" id="0477b18">乐自他事故。是一切义。普能决了三乘法故。</a><a name="0477b19" id="0477b19">又能除灭诸不吉祥。永断烦恼所知障故</a><a name="0477b20" id="0477b20"><p class='lg'>　　我辩此论诸功德　　　咸持普施群生类</a><br><a name="0477b21" id="0477b21">　　令获胜生增福慧　　　疾证广大三菩提　</p></a><a name="0477b22" id="0477b22"><p class='juan'>
辩中边论卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310477a.htm'><img src='up.gif' border=0></a>
<a href='T310477c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>