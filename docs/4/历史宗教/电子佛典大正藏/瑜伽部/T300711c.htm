<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0711c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷75)</font> 摄决择分 15菩萨地 <font face='Arial'>T30, p0711c</h2></font><hr>
<span class='old'>
</a><a name="0711b28" id="0711b28">于此精勤守护。亦能精勤守护余二。若有</a><a name="0711b29" id="0711b29">于此不能守护。亦于余二不能守护。是</span><a name="0711c01" id="0711c01">故若有毁律仪戒。名毁一切菩萨律仪。若</a><a name="0711c02" id="0711c02">有为令他了知故。随顺他故由他劝导</a><a name="0711c03" id="0711c03">受菩萨戒。非自所起增上意乐。随观随察。</a><a name="0711c04" id="0711c04">自生净信。于诸有情住怜愍心。爱乐善法</a><a name="0711c05" id="0711c05">受菩萨戒。当言。此非真实防护。亦非圆满</a><a name="0711c06" id="0711c06">修习善法。亦不能得彼果胜利。与此相违</a><a name="0711c07" id="0711c07">当知乃名真实防护亦能获得彼果胜利</a><a name="0711c08" id="0711c08"><p>复次若有不舍如是律仪。当知余生亦得</a><a name="0711c09" id="0711c09">随转非彼舍者。又舍因缘略有四种。一</a><a name="0711c10" id="0711c10">者决定发起受心不同分心。二者若于有</a><a name="0711c11" id="0711c11">所识别大丈夫前故意发起弃舍语言。三</a><a name="0711c12" id="0711c12">者总别毁犯四种他所胜法。四者若以增上</a><a name="0711c13" id="0711c13">品缠总别毁犯随顺四种他所胜法。由此因</a><a name="0711c14" id="0711c14">缘当知弃舍菩萨律仪。若有还得清净受</a><a name="0711c15" id="0711c15">心。复应还受。复次若有出家菩萨。除三衣</a><a name="0711c16" id="0711c16">外所有长物。佛所听畜身所受用顺安乐</a><a name="0711c17" id="0711c17">住。若故思择施来求者。当知无罪。若顾善</a><a name="0711c18" id="0711c18">品非悭贪障而不施者。亦无有罪。诸有叶</a><a name="0711c19" id="0711c19">纸已书正法。有婴儿慧众生来乞。若施与</a><a name="0711c20" id="0711c20">之当知有罪。若劝他施亦名有罪。除作</a><a name="0711c21" id="0711c21">是心。我今惠彼欲试其人于甚深法堪受</a><a name="0711c22" id="0711c22">持不。能信解不。如是无罪。若以叶纸书</a><a name="0711c23" id="0711c23">似正法及外道论。或先已书授彼信解众生</a><a name="0711c24" id="0711c24">手中。或劝他与当知有罪。菩萨唯应劝彼</a><a name="0711c25" id="0711c25">弃舍手中异论。或令书写诸佛圣教。或自</a><a name="0711c26" id="0711c26">欲知彼不坚实不应开示。或有叶纸犹</a><a name="0711c27" id="0711c27">未书写。有来求乞尔时菩萨应问彼言。汝</a><a name="0711c28" id="0711c28">今何用如是物。为彼若答言我欲转卖以</a><a name="0711c29" id="0711c29">充食用。若此叶纸为书正法则不应与。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300711b.htm'><img src='up.gif' border=0></a>
<a href='T300712a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>