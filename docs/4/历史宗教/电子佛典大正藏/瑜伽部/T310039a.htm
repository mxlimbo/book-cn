<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0039a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷7)</font> <font face='Arial'>T31, p0039a</h2></font><hr>
<span class='old'>
</a><a name="0038c28" id="0038c28">名所分别。即所妄执实我法性。由此分别</a><a name="0038c29" id="0038c29">变似外境假我法相。彼所分别实我法性决</span><a name="0039a01" id="0039a01">定皆无。前引教理已广破故。是故一切皆唯</a><a name="0039a02" id="0039a02">有识。虚妄分别有极成故。唯既不遮不离</a><a name="0039a03" id="0039a03">识法。故真空等亦是有性。由斯远离增减</a><a name="0039a04" id="0039a04">二边。唯识义成契会中道。由何教理唯识</a><a name="0039a05" id="0039a05">义成。岂不已说。虽说未了。非破他义己义</a><a name="0039a06" id="0039a06">便成。应更礭陈成此教理。如契经说三</a><a name="0039a07" id="0039a07">界唯心。又说所缘唯识所现。又说诸法皆不</a><a name="0039a08" id="0039a08">离心。又说有情随心垢净。又说成就四智</a><a name="0039a09" id="0039a09">菩萨能随悟入唯识无境。一相违识相智。</a><a name="0039a10" id="0039a10">谓于一处鬼人天等随业差别所见各异。</a><a name="0039a11" id="0039a11">境若实有此云何成。二无所缘识智。谓缘过</a><a name="0039a12" id="0039a12">未梦境像等非实有境。识现可得彼境既</a><a name="0039a13" id="0039a13">无。余亦应尔。三自应无倒智。谓愚夫智若</a><a name="0039a14" id="0039a14">得实境。彼应自然成无颠倒。不由功用应</a><a name="0039a15" id="0039a15">得解脱。四随三智转智。一随自在者智转</a><a name="0039a16" id="0039a16">智。谓已证得心自在者随欲转变地等皆</a><a name="0039a17" id="0039a17">成。境若实有如何可变。二随观察者智转</a><a name="0039a18" id="0039a18">智。谓得胜定修法观者随观一境众相现</a><a name="0039a19" id="0039a19">前。境若是实宁随心转。三随无分别智转</a><a name="0039a20" id="0039a20">智。谓起证实无分别智一切境相皆不现</a><a name="0039a21" id="0039a21">前。境若是实何容不现。菩萨成就四智</a><a name="0039a22" id="0039a22">者。于唯识理决定悟入。又伽他说</a><a name="0039a23" id="0039a23"><p class='lg'>　　心意识所缘　　　皆非离自性</a><br><a name="0039a24" id="0039a24">　　故我说一切　　　唯有识无余　</p></a><a name="0039a25" id="0039a25"><p>此等圣教诚证非一。极成眼等识五随一故</a><a name="0039a26" id="0039a26">如余不亲缘离自色等。余识识故如眼识</a><a name="0039a27" id="0039a27">等亦不亲缘离自诸法。此亲所缘定非离</a><a name="0039a28" id="0039a28">此。二随一故如彼能缘。所缘法故如相应</a><a name="0039a29" id="0039a29">法。决定不离心及心所。此等正理诚证非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310038c.htm'><img src='up.gif' border=0></a>
<a href='T310039b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>