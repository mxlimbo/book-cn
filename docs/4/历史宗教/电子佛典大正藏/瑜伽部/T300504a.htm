<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0504a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷38)</font> 15菩萨地 <font face='Arial'>T30, p0504a</h2></font><hr>
<span class='old'>
</a><a name="0503c28" id="0503c28">普于一切黑说大说得善巧故。于真实义</a><a name="0503c29" id="0503c29">无物无法能倾能动。是诸菩萨正能悟入初</span><a name="0504a01" id="0504a01">思惟故。能得先来所未得忍。是诸菩萨由</a><a name="0504a02" id="0504a02">即于此已所得忍数数作意令坚牢故。能</a><a name="0504a03" id="0504a03">于其修随顺趣入。菩萨由是八种相故。能</a><a name="0504a04" id="0504a04">正修行正思所摄法随法行。云何菩萨于法</a><a name="0504a05" id="0504a05">正修。当知此修略有四相。一者奢摩他。二</a><a name="0504a06" id="0504a06">者毗钵舍那。三者修习奢摩他毗钵舍那。</a><a name="0504a07" id="0504a07">四者乐修习奢摩他毗钵舍那。云何奢摩他。</a><a name="0504a08" id="0504a08">谓诸菩萨由八种思善依持故。于离言说唯</a><a name="0504a09" id="0504a09">事唯义所缘境中系心令住。离诸戏论离</a><a name="0504a10" id="0504a10">心扰乱想作意故。于诸所缘而作胜解。于</a><a name="0504a11" id="0504a11">诸定相令心内住安住等住。广说乃至一趣</a><a name="0504a12" id="0504a12">等持。是名奢摩他。云何毗钵舍那。谓诸菩萨</a><a name="0504a13" id="0504a13">由奢摩他熏修作意。即于如先所思惟法</a><a name="0504a14" id="0504a14">思惟其相。如理简择最极简择。极简择法广</a><a name="0504a15" id="0504a15">说乃至觉明慧行。是名毗钵舍那。云何修</a><a name="0504a16" id="0504a16">习奢摩他毗钵舍那。谓诸菩萨于奢摩他毗</a><a name="0504a17" id="0504a17">钵舍那。无间加行殷重加行恒常修习。是</a><a name="0504a18" id="0504a18">名修习奢摩他毗钵舍那。云何乐修习奢摩</a><a name="0504a19" id="0504a19">他毗钵舍那。谓诸菩萨即于如是止观相中。</a><a name="0504a20" id="0504a20">其心无动。于无功用离诸加行。任运转处</a><a name="0504a21" id="0504a21">摄受无乱。是名乐修习奢摩他毗钵舍那。</a><a name="0504a22" id="0504a22">当知此中是诸菩萨如如修习奢摩他毗钵</a><a name="0504a23" id="0504a23">舍那。如是如是乐住奢摩他毗钵舍那。如</a><a name="0504a24" id="0504a24">如乐住奢摩他毗钵舍那。如是如是奢摩他</a><a name="0504a25" id="0504a25">毗钵舍那清净。如如奢摩他清净。如是如是</a><a name="0504a26" id="0504a26">身安心安增长广大。如如毗钵舍那清净。如</a><a name="0504a27" id="0504a27">是如是若智若见增长广大。齐此名为修</a><a name="0504a28" id="0504a28">所应作。谓于所依中应除遣粗重。及于</a><a name="0504a29" id="0504a29">一切所知应修清净智见。如是一切修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300503c.htm'><img src='up.gif' border=0></a>
<a href='T300504b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>