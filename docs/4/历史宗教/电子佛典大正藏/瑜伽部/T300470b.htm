<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0470b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷33)</font> 13声闻地 <font face='Arial'>T30, p0470b</h2></font><hr>
<span class='old'>
</a><a name="0470a28" id="0470a28">通不能如是。犹如幻化唯可观见不堪</a><a name="0470a29" id="0470a29">受用。当知如是十二种想。亲近修习多</span><a name="0470b01" id="0470b01">修习故。随其所应便能引发五种神通。</a><a name="0470b02" id="0470b02">及能引发不共。异生如其所应诸圣功</a><a name="0470b03" id="0470b03">德</b></a><a name="0470b04" id="0470b04"><p>复次此中于初静虑下中上品善修习已。随</a><a name="0470b05" id="0470b05">其所应当生梵众天梵辅天大梵天众同分</a><a name="0470b06" id="0470b06">中。于第二静虑下中上品善修习已。随其</a><a name="0470b07" id="0470b07">所应当生少光天无量光天极光净天众</a><a name="0470b08" id="0470b08">同分中。于第三静虑下中上品善修习已。</a><a name="0470b09" id="0470b09">随其所应当生少净天无量净天遍净天众</a><a name="0470b10" id="0470b10">同分中。于第四静虑下中上品善修习已。</a><a name="0470b11" id="0470b11">随其所应当生无云天福生天广果天众同</a><a name="0470b12" id="0470b12">分中。若不还者。以无漏第四静虑。间杂熏</a><a name="0470b13" id="0470b13">修有漏第四静虑。即于此中下品中品上品</a><a name="0470b14" id="0470b14">上胜品上极品善修习已。随其所应当生</a><a name="0470b15" id="0470b15">五净居天众同分中。谓无烦无热善现善见</a><a name="0470b16" id="0470b16">色究竟天。若于空处识处无所有处非想非</a><a name="0470b17" id="0470b17">非想处下中上品。善修习已。当生空处识</a><a name="0470b18" id="0470b18">处无所有处非想非非想处随行天众同分</a><a name="0470b19" id="0470b19">中。由彼诸天无有形色。是故亦无处所差</a><a name="0470b20" id="0470b20">别。然住所作有其差别。于无想定善修习</a><a name="0470b21" id="0470b21">已。当生无想有情天众同分中</b></a><a name="0470b22" id="0470b22"><p>复次此中云何应知离欲者相。谓离欲者。</a><a name="0470b23" id="0470b23">身业安住诸根无动。威仪进止无有躁扰。</a><a name="0470b24" id="0470b24">于一威仪能经时久不多惊惧。终不数数</a><a name="0470b25" id="0470b25">易脱威仪。言词柔软言词寂静。不乐諠杂</a><a name="0470b26" id="0470b26">不乐众集。言语安详。眼见色已唯觉了</a><a name="0470b27" id="0470b27">色。不因觉了而起色贪。如是耳闻声已。</a><a name="0470b28" id="0470b28">鼻嗅香已舌尝味已身觉触已。唯觉了声</a><a name="0470b29" id="0470b29">乃至其触。不因觉了而起声贪乃至触贪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300470a.htm'><img src='up.gif' border=0></a>
<a href='T300470c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>