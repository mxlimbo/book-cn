<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1605 大乘阿毗达磨集论 0672a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1605 大乘阿毗达磨集论</font> <font face='Arial'>(卷3)</font> 本事分中三法品第一 <font face='Arial'>T31, p0672a</h2></font><hr>
<span class='old'>
</a><a name="0671c28" id="0671c28"><p>云何同分彼同分。几是同分彼同分。为何义</a><a name="0671c29" id="0671c29">故观同分彼同分耶。谓不离识彼相似根于</span><a name="0672a01" id="0672a01">境相续生故。离识自相似相续生故。是同分</a><a name="0672a02" id="0672a02">彼同分义。色蕴一分眼等五有色界处一分。</a><a name="0672a03" id="0672a03">是同分彼同分。为舍执着与识相应不相应</a><a name="0672a04" id="0672a04">我故。观察同分彼同分</a><a name="0672a05" id="0672a05"><p>云何执受。几是执受。为何义故观执受耶。谓</a><a name="0672a06" id="0672a06">受生所依色故。是执受义。色蕴一分五有色</a><a name="0672a07" id="0672a07">界处全及四一分。是执受。为舍执着身自在</a><a name="0672a08" id="0672a08">转我故。观察执受</a><a name="0672a09" id="0672a09"><p>云何根。几是根为何义故观根耶谓取境增</a><a name="0672a10" id="0672a10">上故。种族不断增上故。众同分住增上故受</a><a name="0672a11" id="0672a11">用净不净业果增上故。世间离欲增上故。出</a><a name="0672a12" id="0672a12">世离欲增上故。是根义。受识蕴全色行蕴一</a><a name="0672a13" id="0672a13">分。十二界六处全法界法处一分。是根为舍</a><a name="0672a14" id="0672a14">执着增上我故观察根</a><a name="0672a15" id="0672a15"><p>云何苦苦性。几是苦苦性。为何义故观苦苦</a><a name="0672a16" id="0672a16">性耶。谓苦受自相故。随顺苦受法自相故。是</a><a name="0672a17" id="0672a17">苦苦性义。一切一分是苦苦性。为舍执著有</a><a name="0672a18" id="0672a18">苦我故。观察苦苦性</a><a name="0672a19" id="0672a19"><p>云何坏苦性。几是坏苦性。为何义故观坏苦</a><a name="0672a20" id="0672a20">性耶。谓乐受变坏自相故。随顺乐受法变坏</a><a name="0672a21" id="0672a21">自相故。于彼爱心变坏故。是坏苦性义。一</a><a name="0672a22" id="0672a22">切一分是坏苦性。为舍执著有乐我故。观察</a><a name="0672a23" id="0672a23">坏苦性</a><a name="0672a24" id="0672a24"><p>云何行苦性。几是行苦性。为何义故观行苦</a><a name="0672a25" id="0672a25">性耶。谓不苦不乐受自相故。随顺不苦不乐</a><a name="0672a26" id="0672a26">受法自相故。彼二粗重所摄受故。不离二无</a><a name="0672a27" id="0672a27">常所随不安隐故。是行苦性义。除三界二处</a><a name="0672a28" id="0672a28">诸蕴一分。一切是行苦性。为舍执著有不苦</a><a name="0672a29" id="0672a29">不乐我故观察行苦性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310671c.htm'><img src='up.gif' border=0></a>
<a href='T310672b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>