<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0789c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷1)</font> 佛性论破执分第二中破外道品第二 <font face='Arial'>T31, p0789c</h2></font><hr>
<span class='old'>
</a><a name="0789b28" id="0789b28">俱从自他。四不从自他。寻此四句。皆无生义</a><a name="0789b29" id="0789b29">故知诸法悉非性有一。不从自生者。若从自</span><a name="0789c01" id="0789c01">生。生则无用。自既以有。何劳复生。故文言从</a><a name="0789c02" id="0789c02">自不得生。二若从他生。何不生于异果。同皆</a><a name="0789c03" id="0789c03">是无故。故言从他不得生。三若俱从自他生</a><a name="0789c04" id="0789c04">者。亦复不然。前约异体相续。立自他义。如两</a><a name="0789c05" id="0789c05">物相望故。互为自他。以张望王。张即为自。王</a><a name="0789c06" id="0789c06">即为他。以王望张。王自张他。义亦如是。此二</a><a name="0789c07" id="0789c07">他性为一为异。若两他性是一者。则无自他</a><a name="0789c08" id="0789c08">义。非两相望故若彼他义。异此他义者。彼即</a><a name="0789c09" id="0789c09">不成他。以异他性故。彼他既非他。此他亦复</a><a name="0789c10" id="0789c10">失本。由他望我故。我有他义。他既非他。我他</a><a name="0789c11" id="0789c11">亦失。本由他故。有自他义。既空自性理失。竟</a><a name="0789c12" id="0789c12">何俱从自他生耶。故言二亦然。次约同类因</a><a name="0789c13" id="0789c13">果相望。论自他者。本由种子为因。能生芽</a><a name="0789c14" id="0789c14">果。芽必由因故名为果。种必生果故得名因。</a><a name="0789c15" id="0789c15">因之与果。为一为异。若定一者。则无生义。本</a><a name="0789c16" id="0789c16">已是有复何用生。若定异者。则应生异果。既</a><a name="0789c17" id="0789c17">俱是异因。何故但生自果。不生余果。既自他</a><a name="0789c18" id="0789c18">一异。俱不可得。故知不俱从自他生。所以文</a><a name="0789c19" id="0789c19">言二亦尔。故四不从自他生者。是无因义。若</a><a name="0789c20" id="0789c20">汝谓诸法不从因缘。而自有者。则一切诸法</a><a name="0789c21" id="0789c21">互能相生。火应生水。水能生火。等无因缘故。</a><a name="0789c22" id="0789c22">若不尔者。无因生义。即不得成故。文言从无</a><a name="0789c23" id="0789c23">因亦然。于四句中。求觅生相。并不可得。是</a><a name="0789c24" id="0789c24">故当知。决定无生。复次若汝难即与证量相</a><a name="0789c25" id="0789c25">违。若诸法无实性者。则能所皆不可得。声不</a><a name="0789c26" id="0789c26">至耳。耳不得声。我现见声耳相对。所以得闻。</a><a name="0789c27" id="0789c27">故知不空者。是义不然。何以故。是能所及证</a><a name="0789c28" id="0789c28">量自性。皆不可得故。汝言由自性得成故不</a><a name="0789c29" id="0789c29">空者。是义不然。何以故。此自性于根尘证量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310789b.htm'><img src='up.gif' border=0></a>
<a href='T310790a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>