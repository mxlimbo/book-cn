<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1010b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷9)</font> #03#毕竟地三十二相八十种好品第五 <font face='Arial'>T30, p1010b</h2></font><hr>
<span class='old'>
</a><a name="1010a28" id="1010a28">缘得梵音声相。修集悲心视诸众生犹如父</a><a name="1010a29" id="1010a29">母。以是因缘获得二相。一者目绀青色。二者</span><a name="1010b01" id="1010b01">眼如牛王。见有德者称实赞叹。以是因缘得</a><a name="1010b02" id="1010b02">白毫相。三十二相虽复各各说其因缘。真因</a><a name="1010b03" id="1010b03">缘者持戒精进。何以故。若不持戒能修精进。</a><a name="1010b04" id="1010b04">尚不得人身。况得三十二相。无见顶相及肉</a><a name="1010b05" id="1010b05">髻相等无差别。复次凡所作事定心不悔。以</a><a name="1010b06" id="1010b06">是因缘得足下平相。若至心作。以是因缘得</a><a name="1010b07" id="1010b07">千辐轮相。第二第三指网缦相。七处满相。</a><a name="1010b08" id="1010b08">细软肩圆缺骨满。身直广长舌相。若常作</a><a name="1010b09" id="1010b09">者。以是因缘得长指相平住摩膝相。常光一</a><a name="1010b10" id="1010b10">寻相齿密不疏相。若净作者。以是因缘获得</a><a name="1010b11" id="1010b11">余相。复次若于众生生淳善心。以是因缘得</a><a name="1010b12" id="1010b12">手足柔软肤体细滑尘垢不着。次第修集时</a><a name="1010b13" id="1010b13">节修集。以是因缘得第二第三第四相。喜修</a><a name="1010b14" id="1010b14">善法心无悔退。以是因缘得金色身。常光齿</a><a name="1010b15" id="1010b15">白眉间毫相。若闻赞叹不生憍慢。覆藏善法</a><a name="1010b16" id="1010b16">不令人知。以是因缘得马藏相。所修善法回</a><a name="1010b17" id="1010b17">向菩提。以是因缘得一一孔一毛相。身毛上</a><a name="1010b18" id="1010b18">靡口四十齿最上味相勤精进故。以是因缘</a><a name="1010b19" id="1010b19">得方颊车上身如师子相。至心爱念一切众</a><a name="1010b20" id="1010b20">生如视一子。以是因缘得齿齐平绀青目牛</a><a name="1010b21" id="1010b21">王眼相。修集善法不知厌足。以是因缘获得</a><a name="1010b22" id="1010b22">余相。菩萨摩诃萨住性行时。修三十二相业。</a><a name="1010b23" id="1010b23">住净行时虽有如是三十二相。相不具足未</a><a name="1010b24" id="1010b24">得明净。住十三行尔乃了了明显具足一切</a><a name="1010b25" id="1010b25">佛法。虽无量相众生不同。有下中上不可思</a><a name="1010b26" id="1010b26">议。是故佛说三十二相。一切众生所有功德</a><a name="1010b27" id="1010b27">和合集聚。正与如来一毛相等。一切毛孔所</a><a name="1010b28" id="1010b28">有功德和合集聚乃成一好。合集众好所有</a><a name="1010b29" id="1010b29">功德。增至百倍乃成一相。唯除白毫无见顶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301010a.htm'><img src='up.gif' border=0></a>
<a href='T301010c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>