<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0361c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷16)</font> 11思所成地 <font face='Arial'>T30, p0361c</h2></font><hr>
<span class='old'>
</a><a name="0361b28" id="0361b28">思惟。九者于所思惟能善究竟终无中路</a><a name="0361b29" id="0361b29">厌怖退屈。由此九相名为清净善净思惟</b></b></span><a name="0361c01" id="0361c01"><p>云何思择所知。谓善思择所观察义。何等名</a><a name="0361c02" id="0361c02">为所观察义。谓于有法了知有相。于非有</a><a name="0361c03" id="0361c03">法了知无相。如是名为所观察义</a><a name="0361c04" id="0361c04"><p>何等名为所观有法。当知。此法略有五种。</a><a name="0361c05" id="0361c05">一自相有法。二共相有法。三假相有法。四因</a><a name="0361c06" id="0361c06">相有法。五果相有法</b></b></a><a name="0361c07" id="0361c07"><p>何等名为自相有法。当知此法略有三种。</a><a name="0361c08" id="0361c08">一胜义相有。二相状相有。三现在相有。胜义</a><a name="0361c09" id="0361c09">相有者。谓诸法中离言说义出世间智所行</a><a name="0361c10" id="0361c10">境界非安立相。相状相有者。谓由四种所观</a><a name="0361c11" id="0361c11">相状。一于是处名可得。二于是处事可得。</a><a name="0361c12" id="0361c12">三此名于此事非不决定。谓或迷乱不决</a><a name="0361c13" id="0361c13">定故。或无常不决定故。四此名于此事无</a><a name="0361c14" id="0361c14">碍随转。非或于是处随转。或于是处退还。</a><a name="0361c15" id="0361c15">现在相有者。谓若已生及因果性。如是一切</a><a name="0361c16" id="0361c16">总说为一自相有法。</b><p>何等名为共相有法。当</a><a name="0361c17" id="0361c17">知。此相复有五种。一种类共相。二成所作</a><a name="0361c18" id="0361c18">共相。三一切行共相。四一切有漏共相。五一</a><a name="0361c19" id="0361c19">切法共相。种类共相者。谓色受想行识等各</a><a name="0361c20" id="0361c20">别种类。总名为一种类共相。成所作共相者。</a><a name="0361c21" id="0361c21">谓善有漏法。于感爱果。由能成办所作共</a><a name="0361c22" id="0361c22">相。说名共相。如善有漏法于感爱果。如是</a><a name="0361c23" id="0361c23">不善法于感非爱果。念住正断。神足根力。</a><a name="0361c24" id="0361c24">觉支道支。菩提分法。于得菩提。由能成办</a><a name="0361c25" id="0361c25">所作共相。说名共相。当知亦尔。一切行共</a><a name="0361c26" id="0361c26">相者谓一切行无常性相。一切有漏共相者</a><a name="0361c27" id="0361c27">谓有漏行者皆苦性相。一切法共相者谓一</a><a name="0361c28" id="0361c28">切法空无我性相。如是一切总说为一共相</a><a name="0361c29" id="0361c29">有法</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300361b.htm'><img src='up.gif' border=0></a>
<a href='T300362a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>