<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0593b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷1)</font> 归依品第三 <font face='Arial'>T31, p0593b</h2></font><hr>
<span class='old'>
</a><a name="0593a28" id="0593a28">德不分别故。已说一切遍义。次说勇猛义。偈</a><a name="0593a29" id="0593a29">曰</span><a name="0593b01" id="0593b01"><p class='lg'>　　悕望佛菩提　　　不退难行行</a><br><a name="0593b02" id="0593b02">　　诸佛平等觉　　　勇猛胜有三　</p></a><a name="0593b03" id="0593b03"><p>释曰。大乘归依有三种胜勇猛。一愿胜勇猛。</a><a name="0593b04" id="0593b04">归依佛时求大菩提多生欢喜知胜功德故。</a><a name="0593b05" id="0593b05">二者行胜勇猛。起修行时不退不屈难行行</a><a name="0593b06" id="0593b06">故。三者果胜勇猛。至成佛时与一切诸佛平</a><a name="0593b07" id="0593b07">等觉故。复次由此勇猛。彼诸佛子恒得善</a><a name="0593b08" id="0593b08">生。偈曰</a><a name="0593b09" id="0593b09"><p class='lg'>　　发心与智度　　　聚满亦大慈</a><br><a name="0593b10" id="0593b10">　　种子及生母　　　胎藏乳母胜　</p></a><a name="0593b11" id="0593b11"><p>释曰。菩萨善生有四义。一者种子胜。以菩提</a><a name="0593b12" id="0593b12">心为种子故。二者生母胜。以般若波罗蜜为</a><a name="0593b13" id="0593b13">生母故。三者胎藏胜。以福智二聚住持为胎</a><a name="0593b14" id="0593b14">藏故。四者乳母胜。以大悲长养为乳母故。</a><a name="0593b15" id="0593b15">复次善生者。由勇猛故恒得胜身。偈曰</a><a name="0593b16" id="0593b16"><p class='lg'>　　妙相成生力　　　大乐大方便</a><br><a name="0593b17" id="0593b17">　　如此四成就　　　是名为胜身　</p></a><a name="0593b18" id="0593b18"><p>释曰。菩萨身胜有四种。一者色胜。得妙相严</a><a name="0593b19" id="0593b19">身胜转轮王等相故。二者力胜。得成熟众生</a><a name="0593b20" id="0593b20">自在力故。三者乐胜。得寂灭上品佛地无边</a><a name="0593b21" id="0593b21">乐故。四者智胜。得救一切众生大巧方便故</a><a name="0593b22" id="0593b22">此四成就是名佛子善生。所谓色成就力成</a><a name="0593b23" id="0593b23">就乐成就智成就。复次由此勇猛得与王子</a><a name="0593b24" id="0593b24">相似。偈曰</a><a name="0593b25" id="0593b25"><p class='lg'>　　光授法自在　　　巧说善治摄</a><br><a name="0593b26" id="0593b26">　　由此四因故　　　佛种则不断　</p></a><a name="0593b27" id="0593b27"><p>释曰。由四因缘王种不断。一者入位受职。二</a><a name="0593b28" id="0593b28">者增上无违。三者善能决判。四者分明赏罚。</a><a name="0593b29" id="0593b29">善生佛子亦尔。一者蒙光授。谓一切诸佛与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310593a.htm'><img src='up.gif' border=0></a>
<a href='T310593c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>