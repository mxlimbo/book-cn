<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0285a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷2)</font> 本地分中意地第二之一 <font face='Arial'>T30, p0285a</h2></font><hr>
<span class='old'>
</a><a name="0284c28" id="0284c28">位。发毛爪位。根位形位。若已结凝箭内</a><a name="0284c29" id="0284c29">仍稀。名羯罗蓝。若表里如酪未至肉位。</span><a name="0285a01" id="0285a01">名遏部昙若已成肉仍极柔软。名闭尸。若</a><a name="0285a02" id="0285a02">已坚厚稍堪摩触。名为键南。即此肉抟增</a><a name="0285a03" id="0285a03">长支分相现。名钵罗赊佉。从此以后。发毛</a><a name="0285a04" id="0285a04">爪现即名此位。从此以后。眼等根生名为</a><a name="0285a05" id="0285a05">根位。从此以后。彼所依处分明显现。名为</a><a name="0285a06" id="0285a06">形位。又于胎藏中。或由先业力。或由其母</a><a name="0285a07" id="0285a07">不避不平等力所生随顺风故。令此胎藏</a><a name="0285a08" id="0285a08">或发或色。或皮及余支分变异而生。发变异</a><a name="0285a09" id="0285a09">生者。谓由先世所作。能感此恶不善业。及</a><a name="0285a10" id="0285a10">由其母多习灰盐等味若饮若食。令此胎藏</a><a name="0285a11" id="0285a11">发毛稀鲜。色变异生者。谓由先业因如前</a><a name="0285a12" id="0285a12">说。及由其母习近暖热现在缘故。令彼胎</a><a name="0285a13" id="0285a13">藏黑黯色生。又母习近极寒室等。令彼胎</a><a name="0285a14" id="0285a14">藏极白色生。又由其母多啖热食。令彼胎</a><a name="0285a15" id="0285a15">藏极赤色生。皮变异生者。谓由宿业因如</a><a name="0285a16" id="0285a16">前说。及由其母多习淫欲现在缘故。令彼</a><a name="0285a17" id="0285a17">胎藏或癣疥癞等恶皮而生。支分变异生者。</a><a name="0285a18" id="0285a18">谓由先业因如前说。及由其母多习驰走</a><a name="0285a19" id="0285a19">跳踯威仪及不避不平等现在缘故。令彼</a><a name="0285a20" id="0285a20">胎藏诸根支分缺减而生。又彼胎藏若当为</a><a name="0285a21" id="0285a21">女。于母左胁倚脊向腹而住。若当为男。</a><a name="0285a22" id="0285a22">于母右胁倚腹向脊而住。又此胎藏极成</a><a name="0285a23" id="0285a23">满时。其母不堪持此重胎。内风便发生大</a><a name="0285a24" id="0285a24">苦恼。又此胎藏业报所发生分风起。令头</a><a name="0285a25" id="0285a25">向下足便向上。胎衣缠裹而趣产门。其正</a><a name="0285a26" id="0285a26">出时胎衣遂裂。分之两腋。出产门时名正</a><a name="0285a27" id="0285a27">生位。生后渐次触生分触。所谓眼触乃至意</a><a name="0285a28" id="0285a28">触。次复随堕施设事中。所谓随学世事言</a><a name="0285a29" id="0285a29">说。次复耽着家室。谓长大种类故。诸根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300284c.htm'><img src='up.gif' border=0></a>
<a href='T300285b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>