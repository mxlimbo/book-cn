<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1607 六门教授习定论 0775b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1607 六门教授习定论</font> <font face='Arial'>(卷1)</font> <font face='Arial'>T31, p0775b</h2></font><hr>
<span class='old'>
</a><a name="0775a28" id="0775a28">于最初学缘境时。其心坚执名最初住。次于</a><a name="0775a29" id="0775a29">后时令其正念流注不断。名正念住。若依托</span><a name="0775b01" id="0775b01">此有乱心生。更覆审察缘境而住。名为覆审</a><a name="0775b02" id="0775b02">住。次于后时转得差别。名后别住。次于后时</a><a name="0775b03" id="0775b03">对治生起心得自在生欢喜时。名调柔住。于</a><a name="0775b04" id="0775b04">此喜爱以无爱心对治生时。无所爱乐其心</a><a name="0775b05" id="0775b05">安静。名寂静住。次于后时所有已生未生重</a><a name="0775b06" id="0775b06">障烦恼为降伏故。名降伏住。次于后时以加</a><a name="0775b07" id="0775b07">行心于所缘境无间随转一缘而住。名为功</a><a name="0775b08" id="0775b08">用住。次于后时于所缘境心无加行任运随</a><a name="0775b09" id="0775b09">流无间入定缘串习道。名任运住。此之九</a><a name="0775b10" id="0775b10">种心不流散。名之为住。应知以此不散之言。</a><a name="0775b11" id="0775b11">与坚执等皆相配属。颂曰</a><a name="0775b12" id="0775b12"><p class='lg'>　　励力并有隙　　　有用及无用</a><br><a name="0775b13" id="0775b13">　　此中一六二　　　四作意应知</a><br><a name="0775b14" id="0775b14">　　谓外内邪缘　　　粗重并作意</a><br><a name="0775b15" id="0775b15">　　此乱心有五　　　与定者相违</a><br><a name="0775b16" id="0775b16">　　于彼住心缘　　　不静外散乱</a><br><a name="0775b17" id="0775b17">　　掉沉心味着　　　内散乱应知</a><br><a name="0775b18" id="0775b18">　　应识邪缘相　　　谓思亲族等</a><br><a name="0775b19" id="0775b19">　　生二种我执　　　是名粗重乱</a><br><a name="0775b20" id="0775b20">　　见前境分明　　　分别观其相</a><br><a name="0775b21" id="0775b21">　　是作意散乱　　　异斯唯念心</a><br><a name="0775b22" id="0775b22">　　于作意乱中　　　复有其乱相</a><br><a name="0775b23" id="0775b23">　　于乘及静虑　　　初二应除遣　</p></a><a name="0775b24" id="0775b24"><p>释曰。应知作意。有其四种。一励力荷负作</a><a name="0775b25" id="0775b25">意。二有间荷负作意。三有功用荷负作意。四</a><a name="0775b26" id="0775b26">无功用荷负作意。此中坚执不散。是励力荷</a><a name="0775b27" id="0775b27">负作意。初用功力而荷负故。次正流等六种</a><a name="0775b28" id="0775b28">不散。是有间荷负作意。中间数有乱心起故。</a><a name="0775b29" id="0775b29">无间加行。是有功用行荷负作意。入串习<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310775a.htm'><img src='up.gif' border=0></a>
<a href='T310775c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>