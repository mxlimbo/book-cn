<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0830b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷3)</font> 一切众生有如来藏品第五 <font face='Arial'>T31, p0830b</h2></font><hr>
<span class='old'>
</a><a name="0830a28" id="0830a28">心平等。是故说言尽未来际。又此四种波罗</a><a name="0830a29" id="0830a29">蜜等住无漏界中。声闻辟支佛得大力自在。</span><a name="0830b01" id="0830b01">菩萨为证如来功德法身第一彼岸有四种</a><a name="0830b02" id="0830b02">障。何等为四。一者缘相。二者因相。三者生</a><a name="0830b03" id="0830b03">相。四者坏相。缘相者。谓无明住地。即此无</a><a name="0830b04" id="0830b04">明住地与行作缘。如无明缘行。无明住地缘</a><a name="0830b05" id="0830b05">亦如是故。因相者。谓无明住地缘行。即此</a><a name="0830b06" id="0830b06">无明住地缘行为因。如行缘识。无漏业缘亦</a><a name="0830b07" id="0830b07">如是故。生相者。谓无明住地缘依无漏业因</a><a name="0830b08" id="0830b08">生三种意生身。如四种取。缘依有漏业因而</a><a name="0830b09" id="0830b09">生三界。三种意生身生亦如是故。坏相者谓</a><a name="0830b10" id="0830b10">三种意生身缘不可思议变易死如依生缘故</a><a name="0830b11" id="0830b11">有老死。三种意生身缘不可思议变易死亦</a><a name="0830b12" id="0830b12">如是故。又一切烦恼染皆依无明住地根本。</a><a name="0830b13" id="0830b13">以不离无明住地。声闻辟支佛大力菩萨。未</a><a name="0830b14" id="0830b14">得远离无明住地垢。是故未得究竟无为净</a><a name="0830b15" id="0830b15">波罗蜜。又即依彼无明住地缘。以细相戏论</a><a name="0830b16" id="0830b16">习未得永灭。是故未得究竟无为我波罗蜜。</a><a name="0830b17" id="0830b17">又即缘彼无明住地。有细相戏论集。因无漏</a><a name="0830b18" id="0830b18">业生于意阴未得永灭。是故未得究竟无为</a><a name="0830b19" id="0830b19">乐波罗蜜。以诸烦恼染业染生染未得永灭。</a><a name="0830b20" id="0830b20">是故未证究竟甘露如来法身。以未远离不</a><a name="0830b21" id="0830b21">可思议变易生死常未究竟。是故未得不变</a><a name="0830b22" id="0830b22">异体。是故未得究竟无为常波罗蜜。又如烦</a><a name="0830b23" id="0830b23">恼染。无明住地亦如是。如业染。无漏业行亦</a><a name="0830b24" id="0830b24">如是。如生染。三种意生身及不可思议变易</a><a name="0830b25" id="0830b25">死亦如是。如圣者胜鬘经言。世尊。譬如取</a><a name="0830b26" id="0830b26">缘有漏业因而生三有。如是世尊。依无明住</a><a name="0830b27" id="0830b27">地缘无漏业因。生阿罗汉辟支佛大力菩萨</a><a name="0830b28" id="0830b28">三种意生身。世尊。此三乘地三种意生身</a><a name="0830b29" id="0830b29">生。及无漏业生。依无明住地有缘非无缘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310830a.htm'><img src='up.gif' border=0></a>
<a href='T310830c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>