<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0963b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷1)</font> 菩萨地善行性品第二 <font face='Arial'>T30, p0963b</h2></font><hr>
<span class='old'>
</a><a name="0963a28" id="0963a28">印。菩萨摩诃萨身口意业性自净软。于众生</a><a name="0963a29" id="0963a29">中不起恶心恚害之心。若因客尘诸烦恼等</span><a name="0963b01" id="0963b01">造作众罪。作已心悔深生惭愧发露忏悔。于</a><a name="0963b02" id="0963b02">诸众生起怜愍心作一子想。终不以手若杖</a><a name="0963b03" id="0963b03">若石加于一切。心常求觅真善知识。志乐供</a><a name="0963b04" id="0963b04">养父母师长耆旧宿德。破坏憍慢先意问讯</a><a name="0963b05" id="0963b05">知恩念恩。若有乞者软语慰喻。不以幻术诳</a><a name="0963b06" id="0963b06">惑众生。终不乐以非法活命。常喜修集一切</a><a name="0963b07" id="0963b07">功德。教诸众生广修福业。见诸众生所受诸</a><a name="0963b08" id="0963b08">苦。断其命根打缚闭系饥渴寒热。菩萨尔时</a><a name="0963b09" id="0963b09">观彼受苦如己无异。护持佛戒乃至轻微尚</a><a name="0963b10" id="0963b10">不故毁。况余重者。能以十善教化一切。不乐</a><a name="0963b11" id="0963b11">见闻诸恶众生斗诤骂詈。所有三业常为众</a><a name="0963b12" id="0963b12">生终不自为。若有众生具戒忍慧。乐与同行</a><a name="0963b13" id="0963b13">得柔软心。无有害心无不忍心。心常敬重所</a><a name="0963b14" id="0963b14">有诸戒。不诳众生无有两舌及无义语。虽无</a><a name="0963b15" id="0963b15">问者尚赞人善。况有问者而当不说尊重宗</a><a name="0963b16" id="0963b16">敬正实之语。是名尸波罗蜜菩萨性印。云何</a><a name="0963b17" id="0963b17">羼提波罗蜜菩萨性印。菩萨摩诃萨观诸众</a><a name="0963b18" id="0963b18">生。若有来打我是身者。我则不应加恶报之。</a><a name="0963b19" id="0963b19">何以故。我身非身。所谓身者名为真实。真实</a><a name="0963b20" id="0963b20">之身则不可打。而我此身是和合身。和合身</a><a name="0963b21" id="0963b21">者所谓不净。于和合中少分见打多无所损。</a><a name="0963b22" id="0963b22">多无所损何故不喜。嗔者少分有嗔多分不</a><a name="0963b23" id="0963b23">嗔。多不嗔故云何名嗔。若和合打和合受者</a><a name="0963b24" id="0963b24">谁打谁受。譬如二物相触出声。若我嗔者应</a><a name="0963b25" id="0963b25">当自嗔。何以故。以业缘故而得此身。以是</a><a name="0963b26" id="0963b26">身故受是楚毒。譬如有的箭则着之。我若增</a><a name="0963b27" id="0963b27">长是嗔心者。则不能观善恶等法。若不能观</a><a name="0963b28" id="0963b28">善恶法者。必定当堕三恶道中。以是义故若</a><a name="0963b29" id="0963b29">打若骂不应于他生嗔恨心。如是观已。是名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300963a.htm'><img src='up.gif' border=0></a>
<a href='T300963c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>