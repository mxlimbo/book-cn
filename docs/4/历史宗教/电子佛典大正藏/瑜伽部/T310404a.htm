<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0404a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷4)</font> 所知相分第三之一 <font face='Arial'>T31, p0404a</h2></font><hr>
<span class='old'>
</a><a name="0403c28" id="0403c28">能遍计度者。作问生起活撤计所执</a><a name="0403c29" id="0403c29">自性差别。缘名为境者。谓色受等天与等名</span><a name="0404a01" id="0404a01">于义相应。起诸遍计。说异行相为识其名非</a><a name="0404a02" id="0404a02">无有名能于其义起诸分别。于依他起自性</a><a name="0404a03" id="0404a03">中取彼相貌者。是执自相义。由能取相说名</a><a name="0404a04" id="0404a04">为想。如其所想作是言说。或于依他起自性</a><a name="0404a05" id="0404a05">中取眼等相。由见执著者。由五品类推求行</a><a name="0404a06" id="0404a06">转。起诸执着。取相貌已起执着故。是于相貌</a><a name="0404a07" id="0404a07">坚执着义。由见推求于义决定。起执着已欲</a><a name="0404a08" id="0404a08">为他说。由寻起语者。如契经说。由寻由伺而</a><a name="0404a09" id="0404a09">说语言。非无寻伺能说语言。由见闻等四种</a><a name="0404a10" id="0404a10">言说而起言说者。由见闻觉知四种言说而</a><a name="0404a11" id="0404a11">起言说。如缘似蛇绳等相貌。取盘曲等种</a><a name="0404a12" id="0404a12">种相貌。自执着已为觉悟他。说如是言。我已</a><a name="0404a13" id="0404a13">见蛇。我已见蛇。此亦如是。他闻是已复更增</a><a name="0404a14" id="0404a14">益。谓为实有</a><a name="0404a15" id="0404a15"><p>论曰。复次此三自性为异为不异。应言非异</a><a name="0404a16" id="0404a16">非不异。谓依他起自性。由异门故成依他起。</a><a name="0404a17" id="0404a17">即此自性由异门故成遍计所执。即此自性</a><a name="0404a18" id="0404a18">由异门故成圆成实。由何异门此依他起成</a><a name="0404a19" id="0404a19">依他起。依他熏习种子起故。由何异门即此</a><a name="0404a20" id="0404a20">自性成遍计所执。由是遍计所缘相故。又是</a><a name="0404a21" id="0404a21">遍计所遍计故。由何异门即此自性成圆成</a><a name="0404a22" id="0404a22">实。如所遍计毕竟不如是有故<p>释曰。非异</a><a name="0404a23" id="0404a23">者。谓依他起性。与遍计所执有非有故。有</a><a name="0404a24" id="0404a24">望于有。可得言异。非望非有兔角等无。非不</a><a name="0404a25" id="0404a25">异者。有与非有不成一故依他起性与圆成</a><a name="0404a26" id="0404a26">实亦复如是。性不清净性清净故。今复依止</a><a name="0404a27" id="0404a27">异门意趣。此三自性或成一性。或成异性。由</a><a name="0404a28" id="0404a28">是遍计所缘相故。又是遍计所遍计故者。由</a><a name="0404a29" id="0404a29">依他起。是我色等遍计所执所依止故。又依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310403c.htm'><img src='up.gif' border=0></a>
<a href='T310404b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>