<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0920a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷6)</font> 菩萨地持方便处忍品第十一 <font face='Arial'>T30, p0920a</h2></font><hr>
<span class='old'>
</a><a name="0919c21" id="0919c21">故忍。忍力故出家。如世尊说。常当具足等受</a><a name="0919c22" id="0919c22">持戒。是出家忍。是名受法忍。种性具足及先</span><a name="0920a01" id="0920a01">修习现在住。是名性忍。知一切法无有众生</a><a name="0920a02" id="0920a02">见离言语法数。是名正念法忍。一切不饶益</a><a name="0920a03" id="0920a03">忍一切忍一切处忍。谓一人及大众会。一切</a><a name="0920a04" id="0920a04">时忍。谓平旦日中日入日夜。过去未来现在。</a><a name="0920a05" id="0920a05">若病不病若卧若起。身常行忍不触恼彼。口</a><a name="0920a06" id="0920a06">常行忍离不爱语。意常行忍不兴忿怒。亦复</a><a name="0920a07" id="0920a07">不起不净悕望</a><a name="0920a08" id="0920a08"><p>云何菩萨除恼忍。略说八种。一者菩萨</a><a name="0920a09" id="0920a09">于苦求者堪忍不恼。二者于凶暴增上恶者。</a><a name="0920a10" id="0920a10">依大悲心堪忍不恼。三者于出家犯戒者。依</a><a name="0920a11" id="0920a11">大悲心堪忍不恼。五种精进堪忍不恼苦恼</a><a name="0920a12" id="0920a12">众生。欲为除苦求法及法次法向。如是法广</a><a name="0920a13" id="0920a13">为宣说。若众生所作悉皆营助精进堪能。是</a><a name="0920a14" id="0920a14">名八种除恼忍。众生所患堪忍为除。所可</a><a name="0920a15" id="0920a15">乏少堪忍饶益</a><a name="0920a16" id="0920a16"><p>云何菩萨此世他世乐忍。略说九种。是菩</a><a name="0920a17" id="0920a17">萨住不放逸善法。堪忍寒热饥渴蚊虻所</a><a name="0920a18" id="0920a18">触。风日众毒所触。一切堪忍身心疲苦。悉</a><a name="0920a19" id="0920a19">能堪忍。堕生死海生老病死等。诸苦众生哀</a><a name="0920a20" id="0920a20">愍在前。如是忍。菩萨于现法中自住安乐。</a><a name="0920a21" id="0920a21">一切诸恶皆悉远离。复为来世安乐因缘。亦</a><a name="0920a22" id="0920a22">复令他向今世后世安隐快乐。是故名为此</a><a name="0920a23" id="0920a23">世他世乐忍</a><a name="0920a24" id="0920a24"><p>云何为菩萨清净忍。略说十种。一者他不</a><a name="0920a25" id="0920a25">饶益。无反报心。二者不起恚恨。三者无怨憎</a><a name="0920a26" id="0920a26">想。四者常饶益向如本心后亦如是作饶益</a><a name="0920a27" id="0920a27">已舍不饶益。五者于不饶益者软语辞谢。六</a><a name="0920a28" id="0920a28">者若彼悔谢能速忍受。七者见彼不忍加以</a><a name="0920a29" id="0920a29">悲心。八者见彼修忍倍增敬佛。九者众生恐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300919c.htm'><img src='up.gif' border=0></a>
<a href='T300920b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>