<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0031c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷6)</font> <font face='Arial'>T31, p0031c</h2></font><hr>
<span class='old'>
</a><a name="0031b28" id="0031b28">于德有德心不谦下。由此生死轮转无穷</a><a name="0031b29" id="0031b29">受诸苦故。此慢差别有七九种。谓于三品</span><a name="0031c01" id="0031c01">我德处生。一切皆通见修所断。圣位我慢既</a><a name="0031c02" id="0031c02">得现行。慢类由斯起亦无失。云何为疑于</a><a name="0031c03" id="0031c03">诸谛理犹豫为性。能障不疑善品为业。谓</a><a name="0031c04" id="0031c04">犹豫者善不生故。有义此疑以慧为体。犹</a><a name="0031c05" id="0031c05">豫简择说为疑故。毗助末底是疑义故。末</a><a name="0031c06" id="0031c06">底般若义无异故。有义此疑别有自体。令</a><a name="0031c07" id="0031c07">慧不决。非即慧故。瑜伽论说六烦恼中见</a><a name="0031c08" id="0031c08">世俗有。即慧分故。余是实有。别有性故。毗</a><a name="0031c09" id="0031c09">助末底执慧为疑。毗助若南智应为识。</a><a name="0031c10" id="0031c10">界由助力义便转变。是故此疑非慧为体。</a><a name="0031c11" id="0031c11">云何恶见。于诸谛理颠倒推求度染慧为</a><a name="0031c12" id="0031c12">性。能障善见招苦为业。谓恶见者多受苦</a><a name="0031c13" id="0031c13">故。此见行相差别有五。一萨迦耶见。谓于</a><a name="0031c14" id="0031c14">五取蕴执我我所。一切见趣所依为业。此</a><a name="0031c15" id="0031c15">见差别有二十句六十五等。分别起摄。二边</a><a name="0031c16" id="0031c16">执见。谓即于彼随执断常。障处中行出离</a><a name="0031c17" id="0031c17">为业。此见差别诸见趣中有执前际四遍</a><a name="0031c18" id="0031c18">常论一分常论。及计后际有想十六无想俱</a><a name="0031c19" id="0031c19">非各有八论。七断灭论等。分别趣摄。三邪</a><a name="0031c20" id="0031c20">见。谓谤因果作用实事。及非四见诸余邪</a><a name="0031c21" id="0031c21">执。如增上缘名义遍故。此见差别诸见趣中</a><a name="0031c22" id="0031c22">有执前际二无因论四有边等不死矫乱。及</a><a name="0031c23" id="0031c23">计后际五现涅槃。或计自在世主释梵及余</a><a name="0031c24" id="0031c24">物类常恒不易。或计自在等是一切物因。或</a><a name="0031c25" id="0031c25">有横计诸邪解脱。或有妄执非道为道。诸</a><a name="0031c26" id="0031c26">如是等皆邪见摄。四见取。谓于诸见及所依</a><a name="0031c27" id="0031c27">蕴。执为最胜能得清净。一切斗诤所依为</a><a name="0031c28" id="0031c28">业。五戒禁取。谓于随顺诸见戒禁及所依</a><a name="0031c29" id="0031c29">蕴。执为最胜能得清净。无利勤苦所依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310031b.htm'><img src='up.gif' border=0></a>
<a href='T310032a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>