<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0917b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷5)</font> 菩萨地持方便处戒品第十之一 <font face='Arial'>T30, p0917b</h2></font><hr>
<span class='old'>
</a><a name="0917a28" id="0917a28">已应起。余如前说。若菩萨所犯无无余犯。</a><a name="0917a29" id="0917a29">如世尊说菩萨起嗔烦恼。犯应更受。非贪欲</span><a name="0917b01" id="0917b01">起。当知此意。菩萨起爱念众生为增上。</a><a name="0917b02" id="0917b02">凡有所作一切能作菩萨所作非作所作。</a><a name="0917b03" id="0917b03">犯应更受。菩萨嗔众生者。不能自度度他。亦</a><a name="0917b04" id="0917b04">不能作菩萨所作。如是不作所作。犯应当更</a><a name="0917b05" id="0917b05">受。当知菩萨软中上犯。如四摄品说。若</a><a name="0917b06" id="0917b06">菩萨于此律仪戒具足成就三正法者。得安</a><a name="0917b07" id="0917b07">乐住。一者方便具足。二者净心具足。三者本</a><a name="0917b08" id="0917b08">因具足。菩萨于戒不穿漏。净身口意业不</a><a name="0917b09" id="0917b09">数数犯。发露诸恶。是名方便具足。菩萨为法</a><a name="0917b10" id="0917b10">出家不为身命。为义为禅定。不为财利。为沙</a><a name="0917b11" id="0917b11">门为涅槃。不为非义。不为懈怠。精进不退。不</a><a name="0917b12" id="0917b12">杂众恶不善之法。烦恼受有炽然苦报及未</a><a name="0917b13" id="0917b13">来世生老病死。是名净心具足。菩萨本余生</a><a name="0917b14" id="0917b14">时。广修诸善于今不乏。衣食床卧汤药众</a><a name="0917b15" id="0917b15">具。能修惠施。是名本因具足。住律仪戒菩</a><a name="0917b16" id="0917b16">萨具足三正法者。是名安乐住。与此相违。</a><a name="0917b17" id="0917b17">是名具足三不正法戒。当知苦住。是名略</a><a name="0917b18" id="0917b18">说。广说在家出家一切戒。此一切戒当知分</a><a name="0917b19" id="0917b19">别为难戒等</a><a name="0917b20" id="0917b20"><p>难戒者。略说三种。菩萨具足大财大势力。</a><a name="0917b21" id="0917b21">能舍出家受菩萨戒。是名第一难戒。菩萨若</a><a name="0917b22" id="0917b22">遭急难乃至失命。于所受戒不令缺减。况具</a><a name="0917b23" id="0917b23">足犯是名第二难戒。菩萨于一切修行一切</a><a name="0917b24" id="0917b24">正受一切忆念。心住不乱。乃至尽寿。于细</a><a name="0917b25" id="0917b25">微戒终不缺减。何况重者。是名第三难戒。</a><a name="0917b26" id="0917b26">一切门戒者有四种。一者正受戒。二者性戒。</a><a name="0917b27" id="0917b27">三者习戒。四者方便成戒。正受戒者。菩萨已</a><a name="0917b28" id="0917b28">受三种律仪戒所谓律仪戒。摄善法戒。摄众</a><a name="0917b29" id="0917b29">生戒。性戒者。菩萨性自贤善身口意净。习<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300917a.htm'><img src='up.gif' border=0></a>
<a href='T300917c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>