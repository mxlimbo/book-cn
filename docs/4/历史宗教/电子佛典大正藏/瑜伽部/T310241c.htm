<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0241c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷12)</font> 释依慧学差别胜相第八 修时章第五 <font face='Arial'>T31, p0241c</h2></font><hr>
<span class='old'>
</a><a name="0241b28" id="0241b28">故。说此信乐为加行无分别。此加行无分别</a><a name="0241b29" id="0241b29">功德谓无染。其譬云何</span><a name="0241c01" id="0241c01"><p>论曰</a><a name="0241c02" id="0241c02"><p class='lg'>　　不染如虚空　　　此无分别智</a><br><a name="0241c03" id="0241c03">　　种种重恶业　　　由唯信乐故　</p></a><a name="0241c04" id="0241c04"><p>释曰。此无分别智清净无染。譬如虚空不为</a><a name="0241c05" id="0241c05">四尘所染。何法不能染。谓种种重恶业从身</a><a name="0241c06" id="0241c06">口意生。有见修道异。有十恶差别故名种种。</a><a name="0241c07" id="0241c07">极重烦恼为缘起恒作。若作无悔心无对治。</a><a name="0241c08" id="0241c08">有伴类故名重。因此恶业不能染污。若人从</a><a name="0241c09" id="0241c09">闻正说。于无分别智生信乐。由此信乐破坏</a><a name="0241c10" id="0241c10">四恶道业。何以故。恶业依非理起。信乐从</a><a name="0241c11" id="0241c11">是理生。依非理起故虚。从是理生故实。虚不</a><a name="0241c12" id="0241c12">能对实。是故破坏。此偈显加行无分别智。</a><a name="0241c13" id="0241c13">能对治四恶道业。由与恶业不相杂故。此即</a><a name="0241c14" id="0241c14">加行功德。根本无分别智功德。及清净云</a><a name="0241c15" id="0241c15">何</a><a name="0241c16" id="0241c16"><p>论曰</a><a name="0241c17" id="0241c17"><p class='lg'>　　清净如虚空　　　此无分别智</a><br><a name="0241c18" id="0241c18">　　解脱一切障　　　由得及成就　</p></a><a name="0241c19" id="0241c19"><p>释曰。如虚空离烟云等四障。世间说为清净。</a><a name="0241c20" id="0241c20">无分别智清净亦尔。离何法故得清净</a><a name="0241c21" id="0241c21"><p>论曰</a><a name="0241c22" id="0241c22"><p class='lg'>　　解脱一切障　</p></a><a name="0241c23" id="0241c23"><p>释曰。一切障谓皮肉心三障。或一阐提外</a><a name="0241c24" id="0241c24">道声闻独觉四德障。由解脱如此障故清净。</a><a name="0241c25" id="0241c25">此解脱何因得成</a><a name="0241c26" id="0241c26"><p>论曰</a><a name="0241c27" id="0241c27"><p class='lg'>　　由得及成就　</p></a><a name="0241c28" id="0241c28"><p>释曰。由与诸地至德相应。由于第十地中</a><a name="0241c29" id="0241c29">因成就。由于佛地中果成就。故得解脱一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310241b.htm'><img src='up.gif' border=0></a>
<a href='T310242a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>