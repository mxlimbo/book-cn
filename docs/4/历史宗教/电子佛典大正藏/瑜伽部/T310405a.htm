<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0405a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷4)</font> 所知相分第三之一 <font face='Arial'>T31, p0405a</h2></font><hr>
<span class='old'>
</a><a name="0404c28" id="0404c28">变异者。谓色等识似老等相起诸变异。何以</a><a name="0404c29" id="0404c29">故。外内色等皆有老等转变相故。等者等取</span><a name="0405a01" id="0405a01">病死变异。乐受等变异者。由乐受故身相变</a><a name="0405a02" id="0405a02">异。如说乐者。面目端严。等者等取苦及不苦</a><a name="0405a03" id="0405a03">不乐受。贪等变异者。谓由贪等身相变异。等</a><a name="0405a04" id="0405a04">者等取嗔痴忿等。如说忿等恶形色等。逼害</a><a name="0405a05" id="0405a05">时节代谢等变异者。谓杀缚等令身相等生</a><a name="0405a06" id="0405a06">起变异。时节代谢亦令内外身树色等。形相</a><a name="0405a07" id="0405a07">改变。如说寒等所逼切时。身等变异。捺落迦</a><a name="0405a08" id="0405a08">等诸趣变异者。等即等取一切恶趣。彼处色</a><a name="0405a09" id="0405a09">等变异共了。及欲界等诸界变异者。等取色</a><a name="0405a10" id="0405a10">界无色界中。无似色等影像识故。于诸天中</a><a name="0405a11" id="0405a11">及静虑中。亦有有情及器色等种种变异。如</a><a name="0405a12" id="0405a12">末尼珠威神力故。种种净妙光色变异。显相</a><a name="0405a13" id="0405a13">变异分别者。谓由眼等所依根故。令似色等</a><a name="0405a14" id="0405a14">影像显现。眼识等识种种变异。即于此中起</a><a name="0405a15" id="0405a15">诸分别。即如前说老等变异。随其所应而起</a><a name="0405a16" id="0405a16">变异。何以故。如说眼等根有利钝识明昧故。</a><a name="0405a17" id="0405a17">如无表色所依变异彼亦变异。由乐受等变</a><a name="0405a18" id="0405a18">异亦尔。如说乐者。心安定故。如说苦者心散</a><a name="0405a19" id="0405a19">动故。贪等逼害时节代谢变异亦尔。捺落迦</a><a name="0405a20" id="0405a20">等及欲界等。依身变异识亦变异如应当知。</a><a name="0405a21" id="0405a21">无色界中亦有受等所作变异。诸识分别他</a><a name="0405a22" id="0405a22">引分别者。谓善恶友亲近所起。及与听闻正</a><a name="0405a23" id="0405a23">非正法为因分别。即是外道迦比罗等。及正</a><a name="0405a24" id="0405a24">法中诸骚揭多所有分别。名不如理如理分</a><a name="0405a25" id="0405a25">别。如是二种随其所应。能生邪见正见相应</a><a name="0405a26" id="0405a26">二种分别。萨迦耶见为因所起六十二见相</a><a name="0405a27" id="0405a27">应分别。即梵网经中前际后际中际分别。谓</a><a name="0405a28" id="0405a28">我过去为曾有耶。如是等分别名执着分别。</a><a name="0405a29" id="0405a29">言见趣者。是品类义。散动分别者。散乱扰动<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310404c.htm'><img src='up.gif' border=0></a>
<a href='T310405b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>