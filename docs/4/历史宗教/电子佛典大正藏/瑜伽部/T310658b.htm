<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0658b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷13)</font> 行住品第二十三 <font face='Arial'>T31, p0658b</h2></font><hr>
<span class='old'>
</a><a name="0658a28" id="0658a28">余诸地是名成就。成复未成成者。于前成就</a><a name="0658a29" id="0658a29">地中复有未成就成就。七地已还名未成就。</span><a name="0658b01" id="0658b01">有功用故。八地已上是名成就。无功用故。问</a><a name="0658b02" id="0658b02">前说欢喜地亦是成就。此义云何。答如地建</a><a name="0658b03" id="0658b03">立知分别无分别。此由于地建立中知唯分</a><a name="0658b04" id="0658b04">别。于此分别亦无分别。所执能执俱无体故。</a><a name="0658b05" id="0658b05">约此义故说名成就。偈曰</a><a name="0658b06" id="0658b06"><p class='lg'>　　应知诸地中　　　修习及成就</a><br><a name="0658b07" id="0658b07">　　此二不思议　　　诸佛境界故　</p></a><a name="0658b08" id="0658b08"><p>释曰。菩萨于诸地中各有修习及成就。应知</a><a name="0658b09" id="0658b09">地地皆不可思议。由诸菩萨内自证觉是诸</a><a name="0658b10" id="0658b10">佛所知非余人境界故。已说菩萨随地成就</a><a name="0658b11" id="0658b11">未成就。次说菩萨入地十种相。偈曰</a><a name="0658b12" id="0658b12"><p class='lg'>　　明信及无劣　　　无怯亦无待</a><br><a name="0658b13" id="0658b13">　　通达及平等　　　离偏亦离着</a><br><a name="0658b14" id="0658b14">　　及以知方便　　　亦在圣众生</a><br><a name="0658b15" id="0658b15">　　如此十种相　　　地地皆圆满　</p></a><a name="0658b16" id="0658b16"><p>释曰。入地菩萨地地皆有十相。何者为十。一</a><a name="0658b17" id="0658b17">明信。二无劣。三无怯。四无待。五通达。六平</a><a name="0658b18" id="0658b18">等。七离偏。八离着。九知方便。十圣众生。明</a><a name="0658b19" id="0658b19">信者。于自地得明。于诸法中除无知故。于</a><a name="0658b20" id="0658b20">他地得信。于后诸地生愿乐故。无劣者。闻深</a><a name="0658b21" id="0658b21">妙法不惊怖故。无怯者。行难行行极勇猛故。</a><a name="0658b22" id="0658b22">无待者。起自地行不待教故。通达者。他地方</a><a name="0658b23" id="0658b23">便能起故平等者。普于众生同自心故。离偏</a><a name="0658b24" id="0658b24">者。耳闻毁誉无高下故。离著者。得轮王等位</a><a name="0658b25" id="0658b25">无爱染故。知方便者。知诸法不可得为佛方</a><a name="0658b26" id="0658b26">便故圣众生者。诸佛徒众恒在生故。此等十</a><a name="0658b27" id="0658b27">相地地皆具应知。已说菩萨入地十种相。次</a><a name="0658b28" id="0658b28">说菩萨地中十度相。偈曰</a><a name="0658b29" id="0658b29"><p class='lg'>　　有欲无六障　　　其次无乱慧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310658a.htm'><img src='up.gif' border=0></a>
<a href='T310658c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>