<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0706b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷74)</font> 摄决择分 15菩萨地 <font face='Arial'>T30, p0706b</h2></font><hr>
<span class='old'>
</a><a name="0706a28" id="0706a28">随信行事随法行事。顺决择分善根事。见道</a><a name="0706a29" id="0706a29">事。修道事。预流果事。乃至阿罗汉果事。独觉</span><a name="0706b01" id="0706b01">事。等正觉事。灭想受事。到彼岸事。念住事。</a><a name="0706b02" id="0706b02">乃至道支事。静虑无量无色定事。修想事。</a><a name="0706b03" id="0706b03">修随念事。解脱胜处遍处事。力无所畏愿智</a><a name="0706b04" id="0706b04">不护念住大悲永害习气。诸相随好。一切种</a><a name="0706b05" id="0706b05">妙智。一切不共佛法事。又当了知。同于幻</a><a name="0706b06" id="0706b06">梦光影。谷响水月。影像及变化等。犹如聚</a><a name="0706b07" id="0706b07">沫犹如水泡。犹如阳焰犹如芭蕉。如狂</a><a name="0706b08" id="0706b08">如醉。如害如怨。如饮尿友喻。如假子喻毒</a><a name="0706b09" id="0706b09">蛇箧。是空无愿远离无取虚伪不坚。如是等</a><a name="0706b10" id="0706b10">类差别无量。问圆成实自性当云何知。答当</a><a name="0706b11" id="0706b11">正了知。如先所说差别之相。所谓真如实</a><a name="0706b12" id="0706b12">际法界。如是等类无量差别。复当了知所</a><a name="0706b13" id="0706b13">余差别。谓无形色不可睹见。无所依住</a><a name="0706b14" id="0706b14">无所攀缘。不可显现不可了别。不可施</a><a name="0706b15" id="0706b15">为不可宣说。离诸戏论无取无舍。如是</a><a name="0706b16" id="0706b16">等类差别无量。问此三自性几自非染能</a><a name="0706b17" id="0706b17">令他染。答一。问几唯自染。答一。问几自清</a><a name="0706b18" id="0706b18">净令他清净。答一。如染当知苦亦尔。问遍</a><a name="0706b19" id="0706b19">计所执自性以何为喻。答譬如虚空。问依</a><a name="0706b20" id="0706b20">他起自性以何为喻。答如害如怨。问圆成</a><a name="0706b21" id="0706b21">实自性以何为喻。答譬如无尽大宝伏藏。</a><a name="0706b22" id="0706b22"><p>问遍计所执自性由何故遍计。答由依他起</a><a name="0706b23" id="0706b23">自性故。问依他起自性由何故依他。答由</a><a name="0706b24" id="0706b24">因缘故。问圆成实自性由何故圆成实。答</a><a name="0706b25" id="0706b25">由一切烦恼众苦所不杂染故。又由常</a><a name="0706b26" id="0706b26">故</a><a name="0706b27" id="0706b27"><p>问如说能取真实义慧是无分别。云何应</a><a name="0706b28" id="0706b28">知无分别相。为由不作意故。为由超过</a><a name="0706b29" id="0706b29">彼故。为由无所有故。为由是彼性故。为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300706a.htm'><img src='up.gif' border=0></a>
<a href='T300706c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>