<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0458c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷31)</font> 13声闻地 <font face='Arial'>T30, p0458c</h2></font><hr>
<span class='old'>
</a><a name="0458b28" id="0458b28">作意。三生轻安作意。四净智见作意。云何</a><a name="0458b29" id="0458b29">调练心作意。谓由此作意于可厌患法令</span><a name="0458c01" id="0458c01">心厌离。是名调练心作意。云何滋润心作意。</a><a name="0458c02" id="0458c02">谓由此作意于可欣尚法令心欣乐。是名</a><a name="0458c03" id="0458c03">滋润心作意。云何生轻安作意。谓由此作</a><a name="0458c04" id="0458c04">意于时时间于可厌法令心厌离。于时</a><a name="0458c05" id="0458c05">时间于可欣法令心欣乐。已安住内寂静</a><a name="0458c06" id="0458c06">无相无分别中一境念转。由是因缘对治</a><a name="0458c07" id="0458c07">一切身心粗重。能令一切身心适悦。生起一</a><a name="0458c08" id="0458c08">切身心轻安。是名生轻安作意。云何净智</a><a name="0458c09" id="0458c09">见作意。谓由此作意于时时间即用如是</a><a name="0458c10" id="0458c10">内心寂静为所依止。由内静心数数加行。</a><a name="0458c11" id="0458c11">于法观中修增上慧。是名净智见作意。彼</a><a name="0458c12" id="0458c12">修行者。于时时间于可厌法令心厌离。</a><a name="0458c13" id="0458c13">如是于漏及漏处法。能令其心生热等热</a><a name="0458c14" id="0458c14">生厌等厌。何等名为可厌患处。略有四种</a><a name="0458c15" id="0458c15">可厌患处。谓自衰损及他衰损。现在会遇</a><a name="0458c16" id="0458c16">正现前时。如理作意数思惟故成可厌处。</a><a name="0458c17" id="0458c17">若自兴盛及他兴盛。过去尽灭离变坏时。如</a><a name="0458c18" id="0458c18">理作意数思惟故成可厌处即彼行者于时</a><a name="0458c19" id="0458c19">时间于可欣法令心欣乐。如是于彼生</a><a name="0458c20" id="0458c20">欣乐故。能令其心极成津润融适澄净。何</a><a name="0458c21" id="0458c21">等名为可欣尚处。略有三种可欣尚处。一</a><a name="0458c22" id="0458c22">者三宝。二者学处清净尸罗清净。三者于</a><a name="0458c23" id="0458c23">自所证差别深生信解心无怯弱。云何随</a><a name="0458c24" id="0458c24">念三宝令心欣乐。谓作是念。我今善得如</a><a name="0458c25" id="0458c25">是大利。谓蒙如来应正等觉为我大师。我</a><a name="0458c26" id="0458c26">今善得如是大利。谓善说法毗柰耶中我得</a><a name="0458c27" id="0458c27">出家。我今善得如是大利。谓我与诸具戒</a><a name="0458c28" id="0458c28">具德。忍辱柔和成贤善法。同梵行者共为</a><a name="0458c29" id="0458c29">法侣。我今当得贤善命终贤善殒没。当得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300458b.htm'><img src='up.gif' border=0></a>
<a href='T300459a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>