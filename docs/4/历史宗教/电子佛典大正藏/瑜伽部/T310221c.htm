<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0221c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷10)</font> 释入因果修差别胜相第五之一 对治章第一 <font face='Arial'>T31, p0221c</h2></font><hr>
<span class='old'>
</a><a name="0221b28" id="0221b28">由迷此义故称无明。若不断此无明。则不得</a><a name="0221b29" id="0221b29">入二地。故此无明为二地障。心迟苦无明。</span><a name="0221c01" id="0221c01">闻思修忘失无明。是三地障。未至智根位为</a><a name="0221c02" id="0221c02">迟。未得菩萨微妙胜定为苦。以障根及修故</a><a name="0221c03" id="0221c03">称无明障。闻持等陀罗尼不得成就。令所闻</a><a name="0221c04" id="0221c04">思修有忘失故称无明。若不断此无明。不</a><a name="0221c05" id="0221c05">得入三地。故此无明为三地障。微细烦恼行</a><a name="0221c06" id="0221c06">共生身见等无明。为四地障。烦恼行者。法</a><a name="0221c07" id="0221c07">执分别种子为体。生住灭不停故名行。此种</a><a name="0221c08" id="0221c08">子为身见因。此种子体亦即是身见。以是法</a><a name="0221c09" id="0221c09">分别种类故。此烦恼最下品故者。此释微细</a><a name="0221c10" id="0221c10">义。由是最下品不能染污菩萨心。故名微细。</a><a name="0221c11" id="0221c11">随思惟起故者。此释共生义。虽复不能染菩</a><a name="0221c12" id="0221c12">萨心。随正思惟起。与正思惟相应故不可说</a><a name="0221c13" id="0221c13">无。以能障菩萨一切智故。已远离随顺本所</a><a name="0221c14" id="0221c14">行事故者。此释离伴义。昔在凡夫共位中及</a><a name="0221c15" id="0221c15">地前。随顺本所行一切烦恼事。今修行四地</a><a name="0221c16" id="0221c16">离之已远。由不了法我空故称无明。若不</a><a name="0221c17" id="0221c17">断此无明则不得入四地。故此无明为四地</a><a name="0221c18" id="0221c18">障。于下乘般涅槃无明。是五地障。若人依</a><a name="0221c19" id="0221c19">四谛观修行五地。见生死为无量过失火之</a><a name="0221c20" id="0221c20">所烧然。见涅槃最清凉寂静功德圆满。不</a><a name="0221c21" id="0221c21">欲舍生死。此行难行。不欲取涅槃。此行亦</a><a name="0221c22" id="0221c22">难行。若人修行五地。心多求般涅槃故称无</a><a name="0221c23" id="0221c23">明。若不断此无明不得入五地。故此无明为</a><a name="0221c24" id="0221c24">五地障。粗相行无明。是六地障。若人修行六</a><a name="0221c25" id="0221c25">地。一切诸行相续生。如量如理证已。多住</a><a name="0221c26" id="0221c26">厌恶诸行心中。未能多住无相心中。故称无</a><a name="0221c27" id="0221c27">明。若不断此无明不得入六地。故此无明为</a><a name="0221c28" id="0221c28">六地障。微细相行无明为七地障。若人修行</a><a name="0221c29" id="0221c29">七地。由心于百万大劫中。未能离诸行相续<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310221b.htm'><img src='up.gif' border=0></a>
<a href='T310222a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>