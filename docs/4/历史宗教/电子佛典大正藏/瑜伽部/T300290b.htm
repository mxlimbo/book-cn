<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0290b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷3)</font> 本地分中意地第二之一 <font face='Arial'>T30, p0290b</h2></font><hr>
<span class='old'>
</a><a name="0290a28" id="0290a28">杂不相离。又此遍满聚色。应知如种种物石</a><a name="0290a29" id="0290a29">磨为末以水和合互不相离。非如胡麻绿</span><a name="0290b01" id="0290b01">豆粟稗等聚。又一切所造色。皆即依止大种</a><a name="0290b02" id="0290b02">处。不过大种处量乃至大种所据处所。诸所</a><a name="0290b03" id="0290b03">造色还即据此。由此因缘说所造色依于</a><a name="0290b04" id="0290b04">大种。即以此义说诸大种名为大种。由此</a><a name="0290b05" id="0290b05">大种其性大故为种生故</a><a name="0290b06" id="0290b06"><p>复次于诸色聚中。略有十四种事。谓地水火</a><a name="0290b07" id="0290b07">风。色声香味触。及眼等五根。除唯意所行</a><a name="0290b08" id="0290b08">色。一切色聚。有色诸根所摄者。有一切。如</a><a name="0290b09" id="0290b09">所说事界。如有色诸根所摄聚。如是有色诸</a><a name="0290b10" id="0290b10">根所依大种所摄聚亦尔。所余色聚除有色</a><a name="0290b11" id="0290b11">诸根唯有余界。又约相摄有十四事。即由</a><a name="0290b12" id="0290b12">相摄施设事极微。若约界摄。随于此聚有</a><a name="0290b13" id="0290b13">尔所界。即说此聚尔所事摄。若约不相离</a><a name="0290b14" id="0290b14">摄。或内或外所有诸聚。随于此聚中。乃至</a><a name="0290b15" id="0290b15">有尔所法相可得。即说此聚尔所事摄应</a><a name="0290b16" id="0290b16">知。所以者何。或有聚中唯一大种可得。如</a><a name="0290b17" id="0290b17">石末尼真珠琉璃珂贝璧玉珊瑚等中。或池</a><a name="0290b18" id="0290b18">沼沟渠江河等中。或火焰灯烛等中。或四方</a><a name="0290b19" id="0290b19">风轮有尘无尘风等中。或有聚中二大种可</a><a name="0290b20" id="0290b20">得。如雪湿树叶花果等中。或热末尼等中。</a><a name="0290b21" id="0290b21">或有聚中三大种可得。如即热树等中。或</a><a name="0290b22" id="0290b22">动摇中。或有聚中四大种可得。谓于内色</a><a name="0290b23" id="0290b23">聚中。如薄伽梵说。于各别内身。若发毛等</a><a name="0290b24" id="0290b24">乃至粪秽是内地界。若小便等是内水界。若</a><a name="0290b25" id="0290b25">于身中所有暖等是内火界。若上行等风是</a><a name="0290b26" id="0290b26">内风界。如是若于此聚。彼相可得说彼相</a><a name="0290b27" id="0290b27">为有。若不可得说彼相为无。复次声于</a><a name="0290b28" id="0290b28">一切色聚中界故说有。相即不定。由现在</a><a name="0290b29" id="0290b29">方便生故。风有二种。谓恒相续又不恒相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300290a.htm'><img src='up.gif' border=0></a>
<a href='T300290c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>