<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0643a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷61)</font> 摄决择分 3-5有寻有伺等三地 <font face='Arial'>T30, p0643a</h2></font><hr>
<span class='old'>
</a><a name="0642c28" id="0642c28">果报圆满或士用圆满。或俱圆满。名为中士。</a><a name="0642c29" id="0642c29">若三圆满无不具足。名为上士</span><a name="0643a01" id="0643a01"><p>复有三臣。一有忠信无伎能智慧。二有忠</a><a name="0643a02" id="0643a02">信伎能无智慧。三具忠信伎能智慧。初名</a><a name="0643a03" id="0643a03">下士。次名中士。后名上士。若不忠信无</a><a name="0643a04" id="0643a04">有伎能亦无智慧当知此臣下中之下。</a><a name="0643a05" id="0643a05">又有四语。一非爱似爱。二爱似非爱。三非爱</a><a name="0643a06" id="0643a06">似非爱。四爱似爱。诸有语言辞句善顺然非</a><a name="0643a07" id="0643a07">所宜。是名初语。或有语言辞句勃逆然是</a><a name="0643a08" id="0643a08">所宜。是第二语。或有语言辞句勃逆亦非所</a><a name="0643a09" id="0643a09">宜。是第三语。或有语言辞句善顺亦是所</a><a name="0643a10" id="0643a10">宜。是第四语。若有宣说非爱似非爱非爱</a><a name="0643a11" id="0643a11">似爱语者。是下士。若有宣说爱似非爱语</a><a name="0643a12" id="0643a12">者。是中士。若有宣说爱似爱语者。是上士</a><a name="0643a13" id="0643a13"><p>复有三种受诸欲者。或有受欲非法孟浪</a><a name="0643a14" id="0643a14">积集财宝。不能安乐正养己身及与妻子。</a><a name="0643a15" id="0643a15">广说乃至不于沙门婆罗门所修殖福田。</a><a name="0643a16" id="0643a16">或有受欲法或非法孟浪或非积集财宝。</a><a name="0643a17" id="0643a17">能以安乐正养己身妻子眷属及知友等。不</a><a name="0643a18" id="0643a18">于沙门婆罗门所修殖福田。或有受欲</a><a name="0643a19" id="0643a19">一向以法。及不孟浪积集财宝。能以安乐</a><a name="0643a20" id="0643a20">正养己身。广说乃至能于沙门婆罗门所</a><a name="0643a21" id="0643a21">修殖福田。此三种中初名下士。次名中士。</a><a name="0643a22" id="0643a22">后名上士</a><a name="0643a23" id="0643a23"><p>复有三人。一者有人贪染而食。爱着饕餐乃</a><a name="0643a24" id="0643a24">至耽湎。不见过患不知出离。二者有人思</a><a name="0643a25" id="0643a25">择而食。不染不着。亦不饕餐吞吸迷闷坚</a><a name="0643a26" id="0643a26">住耽湎。深见过患善知出离。而于此食未</a><a name="0643a27" id="0643a27">断未知。三者有人思择而食。不生贪染。广</a><a name="0643a28" id="0643a28">说乃至深见过患善知出离。又于此食已</a><a name="0643a29" id="0643a29">断已知。初名下士。次名中士。后名上士<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300642c.htm'><img src='up.gif' border=0></a>
<a href='T300643b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>