<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0598a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷2)</font> 二利品第六 <font face='Arial'>T31, p0598a</h2></font><hr>
<span class='old'>
</a><a name="0597c28" id="0597c28">立。偈曰</a><a name="0597c29" id="0597c29"><p class='lg'>　　不倒及不高　　　无著亦通达</span><br><a name="0598a01" id="0598a01">　　能忍及调顺　　　远去亦无尽</a><br><a name="0598a02" id="0598a02">　　应知此八义　　　成就彼十三　</p></a><a name="0598a03" id="0598a03"><p>释曰。不倒者。若人已住于性。菩萨随机而为</a><a name="0598a04" id="0598a04">说法不妄授故。不高者。彼归向时不恃神通</a><a name="0598a05" id="0598a05">而自高故。无著者。彼入正法时不染众生故。</a><a name="0598a06" id="0598a06">通达者。断彼疑网故。能忍者。善成熟彼故。调</a><a name="0598a07" id="0598a07">顺者。随顺教授非不调教授故。远去者。随顺</a><a name="0598a08" id="0598a08">生家等非不远去令他能作故。无尽者。菩萨</a><a name="0598a09" id="0598a09">利益众生一切时愿无尽故。是名成就应知。</a><a name="0598a10" id="0598a10">问此随顺云何胜差别。偈曰</a><a name="0598a11" id="0598a11"><p class='lg'>　　习欲大可畏　　　有爱动而倒</a><br><a name="0598a12" id="0598a12">　　乐灭断烦恼　　　大悲求佛法　</p></a><a name="0598a13" id="0598a13"><p>释曰。习欲者。谓欲界人。大可畏者。身心苦多</a><a name="0598a14" id="0598a14">及向恶趣故。有爱者。谓色无色界人。动而倒</a><a name="0598a15" id="0598a15">者。彼乐无常故动。行苦故倒。乐灭者。谓自利</a><a name="0598a16" id="0598a16">人。断烦恼者。由烦恼所持则苦不断为离苦</a><a name="0598a17" id="0598a17">故。自断烦恼而求寂灭。大悲者。谓利他人。求</a><a name="0598a18" id="0598a18">佛法者。此人常求一切佛法。拟利一切众生</a><a name="0598a19" id="0598a19">故。偈曰</a><a name="0598a20" id="0598a20"><p class='lg'>　　世间求自乐　　　不乐恒极苦</a><br><a name="0598a21" id="0598a21">　　菩萨勤乐他　　　二利成上乐　</p></a><a name="0598a22" id="0598a22"><p>释曰。世间愚痴常求自乐。而不得乐反得极</a><a name="0598a23" id="0598a23">苦。菩萨不尔。常勤乐他而二利成就。更得</a><a name="0598a24" id="0598a24">第一大涅槃乐。此是菩萨胜随顺差别。已说</a><a name="0598a25" id="0598a25">利他随顺。次以此行回向众生。偈曰</a><a name="0598a26" id="0598a26"><p class='lg'>　　异根于异处　　　异作有异行</a><br><a name="0598a27" id="0598a27">　　凡是诸所作　　　回以利众生　</p></a><a name="0598a28" id="0598a28"><p>释曰。菩萨回向随眼等诸根行种种处作种</a><a name="0598a29" id="0598a29">种威仪业行利益众生。凡是诸行。若事相应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310597c.htm'><img src='up.gif' border=0></a>
<a href='T310598b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>