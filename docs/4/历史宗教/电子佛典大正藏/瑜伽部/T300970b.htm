<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0970b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷2)</font> 菩萨地真实义品第五 <font face='Arial'>T30, p0970b</h2></font><hr>
<span class='old'>
</a><br><a name="0970a28" id="0970a28">　　不失法性故　　　流布于世间　</p></a><a name="0970a29" id="0970a29"><p>如色乃至涅槃则有多名。色无自性。无自性</span><a name="0970b01" id="0970b01">者则无多名。有多名者名为流布。以是义故</a><a name="0970b02" id="0970b02">杂藏中说。诸佛世尊不着流布。若见若闻思</a><a name="0970b03" id="0970b03">惟觉知。如色名乃至涅槃名。名为流布。诸佛</a><a name="0970b04" id="0970b04">世尊终不说言。有流布性而生染着。何以故。</a><a name="0970b05" id="0970b05">坏颠倒故。有染著者名为颠倒。如来已断一</a><a name="0970b06" id="0970b06">切恶见故不染着。以不见不说不染着故。名</a><a name="0970b07" id="0970b07">为正见。是故如来为迦栴延比丘。而作是</a><a name="0970b08" id="0970b08">说。迦栴延。我弟子者不着地定。水火风定。</a><a name="0970b09" id="0970b09">空定识定。无所有定。非有想非无想定。非此</a><a name="0970b10" id="0970b10">世非他世。非日非月。非见非闻。非思非量。非</a><a name="0970b11" id="0970b11">取非得。非觉非观。是名禅定。云何比丘不着</a><a name="0970b12" id="0970b12">地定。比丘于地不作地相。乃至觉观不作觉</a><a name="0970b13" id="0970b13">观相。是则名为不着地定。乃至觉观亦复如</a><a name="0970b14" id="0970b14">是。若有比丘能作如是修集定者。即为诸天</a><a name="0970b15" id="0970b15">释天梵天十方诸佛及大菩萨之所赞叹。南</a><a name="0970b16" id="0970b16">无大士。南无大士。咸作是言。我都不知汝在</a><a name="0970b17" id="0970b17">何定修集何定。若有染着地相地名。当知是</a><a name="0970b18" id="0970b18">人名不修空。若于色中不著名相。是名修空。</a><a name="0970b19" id="0970b19">为流布故宣说地相及以地名。若着色相及</a><a name="0970b20" id="0970b20">以色名名增长相。若坏色相及以色名名放</a><a name="0970b21" id="0970b21">舍相。不增不舍是名中道。修集如是二种相</a><a name="0970b22" id="0970b22">故。是名比丘修集地定乃至觉观。若有比丘</a><a name="0970b23" id="0970b23">修是定者。是名实相。以实相故比丘于法无</a><a name="0970b24" id="0970b24">所言说。以诸法性不可说故。是故比丘无所</a><a name="0970b25" id="0970b25">言说。若一切法无可说者。云何说不可说。若</a><a name="0970b26" id="0970b26">不可说云何得闻。若不说不闻。云何得知一</a><a name="0970b27" id="0970b27">切诸法不可宣说。以可知故说令流布。愚痴</a><a name="0970b28" id="0970b28">之人不知不解世流布故。于诸法中生八种</a><a name="0970b29" id="0970b29">谬。一者性谬。二者分别谬。三者聚谬。四者我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300970a.htm'><img src='up.gif' border=0></a>
<a href='T300970c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>