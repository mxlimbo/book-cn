<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0740b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷10)</font> 决择分中谛品第一之一 <font face='Arial'>T31, p0740b</h2></font><hr>
<span class='old'>
</a><a name="0740a28" id="0740a28"><p>复次欲勤心观修有二种。谓并因缘聚散远</a><a name="0740a29" id="0740a29">离。修不劣不散彼二所依随顺修。此中显示</span><a name="0740b01" id="0740b01">欲等。能远离聚散及因缘等二种修义。聚因</a><a name="0740b02" id="0740b02">缘者。谓远离毗钵舍那故由懈怠门所生沈</a><a name="0740b03" id="0740b03">没散因缘者。谓远离不净想故。由掉动门所</a><a name="0740b04" id="0740b04">生高举。聚者。谓由惛沉睡眠门于内踧踖。散</a><a name="0740b05" id="0740b05">者。谓由随顺净妙相门于外驰散。不劣随顺</a><a name="0740b06" id="0740b06">修者。谓依观察相观察诸法。不散随顺修者。</a><a name="0740b07" id="0740b07">谓依不净想观察发毛等事。彼二所依随顺</a><a name="0740b08" id="0740b08">修者。谓修光明想。依如是次第。薄伽梵说。</a><a name="0740b09" id="0740b09">我之欲乐无有下劣亦无高举。于内不聚于</a><a name="0740b10" id="0740b10">外不散。有前后想及上下想。开发其心远离</a><a name="0740b11" id="0740b11">缠缚。与光明俱自修其心。当令我心无诸闇</a><a name="0740b12" id="0740b12">蔽。神足修果者。谓已善修治三摩地故。随所</a><a name="0740b13" id="0740b13">欲证所通达法。即能随心通达变现。又于别</a><a name="0740b14" id="0740b14">别处所法中。证得堪能自在作用。如所愿乐</a><a name="0740b15" id="0740b15">能办种种神通等事。又能引发胜品功德</a><a name="0740b16" id="0740b16"><p>五根所缘境者。谓四圣谛。由谛现观方便所</a><a name="0740b17" id="0740b17">摄作此行故</a><a name="0740b18" id="0740b18"><p>五根自体者。谓信精进念定慧</a><a name="0740b19" id="0740b19"><p>五根助伴者。谓彼相应心心法等</a><a name="0740b20" id="0740b20"><p>五根修习者。谓信根于诸谛起忍可行修习。</a><a name="0740b21" id="0740b21">精进根于诸谛生忍可已为觉悟故。起精进</a><a name="0740b22" id="0740b22">行修习。念根于诸谛发精进已。起不忘失行</a><a name="0740b23" id="0740b23">修习。定根于诸谛既系念已。起心一境性行</a><a name="0740b24" id="0740b24">修习。慧根于诸谛心既得定。起简择行修习。</a><a name="0740b25" id="0740b25">五根修果者。谓能速发谛现观。由此增上力</a><a name="0740b26" id="0740b26">不久能生见道故。又能修治暖顶引发忍世</a><a name="0740b27" id="0740b27">第一法。即现此身已入顺决择分位故</a><a name="0740b28" id="0740b28"><p>如五根五力亦尔。差别者。由此能损减所对</a><a name="0740b29" id="0740b29">治障不可屈伏故名为力。谓五力所缘境等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310740a.htm'><img src='up.gif' border=0></a>
<a href='T310740c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>