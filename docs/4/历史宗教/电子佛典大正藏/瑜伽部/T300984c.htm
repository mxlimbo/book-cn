<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0984c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地戒品第十一 <font face='Arial'>T30, p0984c</h2></font><hr>
<span class='old'>
</a><a name="0984b28" id="0984b28">萨自于身口意恶。能疾调伏开心忏悔。以有</a><a name="0984b29" id="0984b29">大智因缘力故。菩萨为他亦复造作身口恶</span><a name="0984c01" id="0984c01">业。为欲调伏他恶业故。随他心故。菩萨或时</a><a name="0984c02" id="0984c02">现受欢乐。为调他故。菩萨摩诃萨以为他故</a><a name="0984c03" id="0984c03">不早取阿耨多罗三藐三菩提。菩萨摩诃萨</a><a name="0984c04" id="0984c04">虽随众生不轻不笑不打不骂不说恶事不赞</a><a name="0984c05" id="0984c05">己德。以自高人。不亲近人非不亲近。虽复亲</a><a name="0984c06" id="0984c06">近非时不为。他所爱着不说其过。所不爱者</a><a name="0984c07" id="0984c07">复不赞叹。未知人根不说深义。不从求乞他</a><a name="0984c08" id="0984c08">虽多施应生知足。心不甘乐受人供养常。乐</a><a name="0984c09" id="0984c09">舍财供给他人。常乐赞叹他人善事。见犯禁</a><a name="0984c10" id="0984c10">者不为说戒。无信心者不赞于信。有贪心者</a><a name="0984c11" id="0984c11">不赞惠施。不乐读诵不赞多闻。痴闇之人不</a><a name="0984c12" id="0984c12">赞智慧。若为犯禁赞叹戒者。不喜不乐生于</a><a name="0984c13" id="0984c13">嗔恚羞耻之心。以嗔恚故于佛法中及说者</a><a name="0984c14" id="0984c14">所生大恶心。以恶心故增长地狱。菩萨摩诃</a><a name="0984c15" id="0984c15">萨若如是者。则施众生地狱因缘不名菩萨。</a><a name="0984c16" id="0984c16">随意说法乃至痴者为赞智慧亦复如是。若</a><a name="0984c17" id="0984c17">有菩萨有大神足。如是之人乃能为彼不信</a><a name="0984c18" id="0984c18">之人说菩萨戒。何以故。是人能以神通之力。</a><a name="0984c19" id="0984c19">示彼热地狱寒地狱大地狱小地狱。复作是</a><a name="0984c20" id="0984c20">言。汝今云何不信我语。观是恶果。人中造</a><a name="0984c21" id="0984c21">作令地狱受。汝今若复不信如是菩萨戒者。</a><a name="0984c22" id="0984c22">今当复得如是恶果。彼不信者见是事已。心</a><a name="0984c23" id="0984c23">惊怖畏即生信心。复有菩萨为彼不信。以神</a><a name="0984c24" id="0984c24">通力现罗刹像而作是言。我今求觅诸不信</a><a name="0984c25" id="0984c25">者欲断其命。如其信者我当护念。彼不信者</a><a name="0984c26" id="0984c26">见闻如是即生怖畏。以怖畏故信菩萨戒。复</a><a name="0984c27" id="0984c27">以神力现密迹像执金刚杵。复作是言。若有</a><a name="0984c28" id="0984c28">不信菩萨戒者。当破其头令作七分。彼不信</a><a name="0984c29" id="0984c29">者见闻如是即生怖畏。以怖畏故即便信之。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300984b.htm'><img src='up.gif' border=0></a>
<a href='T300985a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>