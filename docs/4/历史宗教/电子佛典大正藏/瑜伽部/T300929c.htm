<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0929c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷7)</font> 菩萨地#01#持方便处菩提品第十七 <font face='Arial'>T30, p0929c</h2></font><hr>
<span class='old'>
</a><a name="0929b28" id="0929b28">次菩萨得坚固修慧。不以闻思识诸法义用</a><a name="0929b29" id="0929b29">修慧知。不以闻思识知故。闻如来所说第一</span><a name="0929c01" id="0929c01">甚深法义。不起诽谤。是名菩萨修习四依。如</a><a name="0929c02" id="0929c02">是成就者。略说四种。无量显示其义具足。大</a><a name="0929c03" id="0929c03">师修慧所知。一切四依。平等方便。菩萨于彼</a><a name="0929c04" id="0929c04">出要道。皆悉明达而不迷惑</a><a name="0929c05" id="0929c05"><p>云何菩萨四无碍慧。于一切法一切章句。如</a><a name="0929c06" id="0929c06">其体实。修慧所知无碍不谬。是名法无碍。于</a><a name="0929c07" id="0929c07">一切法一切相。如其体实。修慧所知无碍不</a><a name="0929c08" id="0929c08">谬。是名义无碍。于一切法一切名处。如其体</a><a name="0929c09" id="0929c09">实。修慧所知无碍不谬。是名辞无碍。于一切</a><a name="0929c10" id="0929c10">法一切种分别。如其体实。修慧所知无碍不</a><a name="0929c11" id="0929c11">谬。是名乐说无碍。菩萨如是四无碍。得五处</a><a name="0929c12" id="0929c12">无量巧便。谓阴巧便。界巧便入巧便。缘起巧</a><a name="0929c13" id="0929c13">便。处非处巧便。此四行菩萨于一切法。能自</a><a name="0929c14" id="0929c14">觉悟为他显示。除此已更无有余。能自觉悟。</a><a name="0929c15" id="0929c15">况余显示</a><a name="0929c16" id="0929c16"><p>云何菩萨菩提具。当知二种。一功德具。二智</a><a name="0929c17" id="0929c17">慧具。此二种具。广说如自他品。又功德智</a><a name="0929c18" id="0929c18">慧具。菩萨初阿僧o劫名为下。第二为中。第</a><a name="0929c19" id="0929c19">三为上</a><a name="0929c20" id="0929c20"><p>云何菩萨摩诃衍所摄修习三十七道分是菩</a><a name="0929c21" id="0929c21">萨依四。无碍慧方便。所摄智三十七道分。如</a><a name="0929c22" id="0929c22">实了知而不取证。种种乘方便。彼亦如实知。</a><a name="0929c23" id="0929c23">所谓声闻乘方便。大乘方便。声闻乘方便如</a><a name="0929c24" id="0929c24">实知。如声闻地所说。云何菩萨于大乘方便</a><a name="0929c25" id="0929c25">三十七品如实了知。是菩萨住身身观。不于</a><a name="0929c26" id="0929c26">身身而起妄想。亦非一切非性。于彼身离言</a><a name="0929c27" id="0929c27">说自性。如实了知。是名第一义身身观念处。</a><a name="0929c28" id="0929c28">若菩萨观世谛者。随无量处方便。知身身观</a><a name="0929c29" id="0929c29">念处。如身身观念处。余念处及余道品亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300929b.htm'><img src='up.gif' border=0></a>
<a href='T300930a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>