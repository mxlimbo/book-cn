<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0355b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷15)</font> 本地分中闻所成地第十之一 <font face='Arial'>T30, p0355b</h2></font><hr>
<span class='old'>
</a><a name="0355a28" id="0355a28">染心者怖畏贫穷悕求富乐而行布施。或</a><a name="0355a29" id="0355a29">有布施。顾恋过去故有过失。或有布施。</span><a name="0355b01" id="0355b01">悕望未来故有过失。或有布施。有轻慢过</a><a name="0355b02" id="0355b02">故有过失。或有布施悕求富乐故有过失。</a><a name="0355b03" id="0355b03">或有布施求他知闻故有过失。无过失施</a><a name="0355b04" id="0355b04">者。谓回向涅槃故。为彼资粮故。无染污</a><a name="0355b05" id="0355b05">心为往善趣故。为得大财故。而行布施。</a><a name="0355b06" id="0355b06">又依四处于八时中。趣入懈怠。不发精</a><a name="0355b07" id="0355b07">进。当知如是补特伽罗。是懈怠类非精进</a><a name="0355b08" id="0355b08">类。谓依乞食处。依所作处。依游行处。依界</a><a name="0355b09" id="0355b09">不平等处。依此四处。八时差别多食精美</a><a name="0355b10" id="0355b10">身沉重时。少食粗恶身劣顿时。将欲所作</a><a name="0355b11" id="0355b11">护惜力时。已有所作身疲倦时。将欲游行</a><a name="0355b12" id="0355b12">护惜力时。已涉长涂身疲倦时。正为病苦</a><a name="0355b13" id="0355b13">所缠扰时。所病已愈恐更发时。此懈怠类</a><a name="0355b14" id="0355b14">补特伽罗。乃至。未遇懈怠所依。少似精进。</a><a name="0355b15" id="0355b15">若得遇已。速发懈怠。是故名为懈怠种类。</a><a name="0355b16" id="0355b16">与此相违亦依四处。于八时中。发勤精进。</a><a name="0355b17" id="0355b17">当知如是补特伽罗。能伏懈怠勤精进类。</a><a name="0355b18" id="0355b18">虽遇懈怠所依。亦能发勤精进。何况不遇。</a><a name="0355b19" id="0355b19">是故名为勤精进类。又有八种正愿所摄可</a><a name="0355b20" id="0355b20">爱生因。能令于诸欲中乐增上生。不求永</a><a name="0355b21" id="0355b21">离一切欲者。当生八种可爱生处。谓愿人</a><a name="0355b22" id="0355b22">中卑恶种类。修小施戒二福业事。如是愿</a><a name="0355b23" id="0355b23">乐人中尊贵种类。四大王天。三十三天。夜摩</a><a name="0355b24" id="0355b24">天。睹史多天。乐化天。他化自在天。修小施</a><a name="0355b25" id="0355b25">戒二福业事。又四因缘故。于人趣中。建立</a><a name="0355b26" id="0355b26">如来四众。三因缘故。于天趣中。建立四众。</a><a name="0355b27" id="0355b27">最增上故。世间共许为福田故。受用资财不</a><a name="0355b28" id="0355b28">由他故。弃舍一切世资财故。由此四缘。</a><a name="0355b29" id="0355b29">于人趣中。建立四众。依地边际故。欲界边<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300355a.htm'><img src='up.gif' border=0></a>
<a href='T300355c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>