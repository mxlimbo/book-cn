<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0595b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷54)</font> 摄决择分 1-2五识身相应地意地 <font face='Arial'>T30, p0595b</h2></font><hr>
<span class='old'>
</a><a name="0595a28" id="0595a28">有去。无色界识有死有生。又此二住乃至寿</a><a name="0595a29" id="0595a29">尽。又复此二生长增益及广大义。如前应知。</span><a name="0595b01" id="0595b01">齐是名为识住边际及住因缘边际。若复</a><a name="0595b02" id="0595b02">异此而施设者。当知唯有文字差别非义</a><a name="0595b03" id="0595b03">差别。由所余义境界无故。若他正诘不知</a><a name="0595b04" id="0595b04">何答。亦由余义境界无故。或复有能于后</a><a name="0595b05" id="0595b05">自然如理观察。便自迷闷谓我愚痴作如是</a><a name="0595b06" id="0595b06">说。若聪慧者于诸色爱乃至行爱所摄贪缠</a><a name="0595b07" id="0595b07">能永断离。于烦恼分所摄发业四身系缠亦</a><a name="0595b08" id="0595b08">能永断。所以者何。由在家众依贪欲嗔恚</a><a name="0595b09" id="0595b09">二系。发起诸业摄受境界为因故。损害</a><a name="0595b10" id="0595b10">有情为因故。若出家众依戒禁取。此实执</a><a name="0595b11" id="0595b11">取二系发起诸业。以戒禁取犹如贪欲求</a><a name="0595b12" id="0595b12">生天故。此实执取犹如嗔恚傍涅槃故当</a><a name="0595b13" id="0595b13">知四身系唯在意地分别所生故。从此以</a><a name="0595b14" id="0595b14">后由多修习胜对治故。复能永断贪爱身</a><a name="0595b15" id="0595b15">系二种随眠。由此断故烦恼所缘色受等境</a><a name="0595b16" id="0595b16">亦不相续。以究竟离系故。由此所缘不相</a><a name="0595b17" id="0595b17">续故。有随眠识究竟寂灭。于色受等诸识</a><a name="0595b18" id="0595b18">住中不复安住。由对治识永清净故。是名</a><a name="0595b19" id="0595b19">识住因缘寂止。又由当来因缘灭故。于内</a><a name="0595b20" id="0595b20">身分不取不满。决定无有流转相续。是名</a><a name="0595b21" id="0595b21">识住寂止。又复对治所摄净识名无所住。由</a><a name="0595b22" id="0595b22">彼因缘故名不生长。由善修习空解脱门</a><a name="0595b23" id="0595b23">故。名无所为。由善修习无愿解脱门故。名</a><a name="0595b24" id="0595b24">为知足。由善修习无相解脱门故。名为安</a><a name="0595b25" id="0595b25">住。如是不生长故。乃至安住故。名极解脱。</a><a name="0595b26" id="0595b26">又于行等都不执着我及我所。由此因</a><a name="0595b27" id="0595b27">缘色等坏时亦不恐怖。由此相貌显彼自</a><a name="0595b28" id="0595b28">体已得清净。又由彼识永清净故。不待余</a><a name="0595b29" id="0595b29">因任运自然入于寂灭。此识相续究竟断故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300595a.htm'><img src='up.gif' border=0></a>
<a href='T300595c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>