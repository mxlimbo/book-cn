<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0502b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷5)</font> 摄净义品第二之一 <font face='Arial'>T31, p0502b</h2></font><hr>
<span class='old'>
</a><a name="0502a28" id="0502a28"><p>清净义应知者。应知建立能显不共德第二</a><a name="0502a29" id="0502a29">名</span><a name="0502b01" id="0502b01"><p>由具四净德者。欲显此名如义建立。云何此</a><a name="0502b02" id="0502b02">论。具四净德。颂曰</a><a name="0502b03" id="0502b03"><p class='lg'>　　摄一切义故　　　彼外不坏故</a><br><a name="0502b04" id="0502b04">　　易入故入已　　　行不失坏故　</p></a><a name="0502b05" id="0502b05"><p>论曰。摄一切义故者。由此论中摄一切义。谓</a><a name="0502b06" id="0502b06">九种义或十种义或五种义或四种义或三种</a><a name="0502b07" id="0502b07">义。九种义者。已如摄事品中说</a><a name="0502b08" id="0502b08"><p>十种义者。一尽所知义二如所知义。三能取</a><a name="0502b09" id="0502b09">义四所取义。五所依住义六所受用义。七颠</a><a name="0502b10" id="0502b10">倒义八不颠倒义。九杂染义十清净义。此中</a><a name="0502b11" id="0502b11">尽所知义者。谓于杂染清净法中。穷一切种</a><a name="0502b12" id="0502b12">差别边际。是名尽所知义。如五数蕴六数内</a><a name="0502b13" id="0502b13">处如是等。如所知义者。即于杂染清净法中</a><a name="0502b14" id="0502b14">真如实性。是名如所知义。此复七种。谓流转</a><a name="0502b15" id="0502b15">真如乃至正行真如。能取义者。谓五内色处</a><a name="0502b16" id="0502b16">心意识及诸心法。所取义者。谓外六处又能</a><a name="0502b17" id="0502b17">取义。亦是所取。所依住义者。谓外世界依此</a><a name="0502b18" id="0502b18">所住有情界可得。所谓村田百村田千村田</a><a name="0502b19" id="0502b19">百千村田如是广说。乃至三千大千世界。乃</a><a name="0502b20" id="0502b20">至无数百千世界极微尘等十方无量无数世</a><a name="0502b21" id="0502b21">界。所受用义者。谓所摄受众具。颠倒义者。谓</a><a name="0502b22" id="0502b22">即于能取等义中。于无常常想颠倒心颠倒</a><a name="0502b23" id="0502b23">见颠倒。如是乃至于无我我想颠倒心颠倒</a><a name="0502b24" id="0502b24">见颠倒。不颠倒义者。谓对治如前所说颠</a><a name="0502b25" id="0502b25">倒应知。杂染义者。有三种。于三界中烦恼</a><a name="0502b26" id="0502b26">杂染业杂染生杂染。清净义者。谓为证三种</a><a name="0502b27" id="0502b27">杂染离系故。所修一切菩提分法。此十种</a><a name="0502b28" id="0502b28">义摄一切义应知</a><a name="0502b29" id="0502b29"><p>五种义者。一所遍知事。二所遍知义。三应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310502a.htm'><img src='up.gif' border=0></a>
<a href='T310502c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>