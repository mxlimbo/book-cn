<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0749a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷80)</font> 摄决择分 摄决择分中有余依及无余依二地 <font face='Arial'>T30, p0749a</h2></font><hr>
<span class='old'>
</a><a name="0748c28" id="0748c28">因缘不堕众数。云何复能起现在前。答由</a><a name="0748c29" id="0748c29">先发起正弘愿故。又由修习与彼相似道</span><a name="0749a01" id="0749a01">势力故。譬如正入灭尽定者。虽无是念</a><a name="0749a02" id="0749a02">我于灭定当可还出。或出已住。然由先时</a><a name="0749a03" id="0749a03">加行力故。还从定出。依有心行而起游</a><a name="0749a04" id="0749a04">行当知此中道理亦尔</b></a><a name="0749a05" id="0749a05"><p>问回向菩提声闻。为住无余依涅槃界中。</a><a name="0749a06" id="0749a06">能发趣阿耨多罗三藐三菩提耶。为住有</a><a name="0749a07" id="0749a07">余依涅槃界耶。答唯住有余依涅槃界中可</a><a name="0749a08" id="0749a08">有此事。所以者何。以无余依涅槃界中。远</a><a name="0749a09" id="0749a09">离一切发起事业。一切功用皆悉止息</a><a name="0749a10" id="0749a10"><p>问若唯住有余依涅槃界中。能发趣阿耨多</a><a name="0749a11" id="0749a11">罗三藐三菩提者。云何但由一生便能证</a><a name="0749a12" id="0749a12">得阿耨多罗三藐三菩提耶。所以者何。阿</a><a name="0749a13" id="0749a13">罗汉等尚当无有所余一生。何况当有多</a><a name="0749a14" id="0749a14">生相续。答由彼要当增诸寿行。方能成办。</a><a name="0749a15" id="0749a15">世尊多分依此回向菩提声闻。密意说言。物</a><a name="0749a16" id="0749a16">类善男子若有善修四神足已。能住一劫</a><a name="0749a17" id="0749a17">或余一劫余一劫者。此中意说摔于一劫。</a><a name="0749a18" id="0749a18">彼虽如是增益寿行。能发趣阿耨多罗三</a><a name="0749a19" id="0749a19">藐三菩提。而所修行极成迟钝。乐涅槃故。</a><a name="0749a20" id="0749a20">不如初心始业菩萨。彼既如是增寿行已。</a><a name="0749a21" id="0749a21">留有根身。别作化身。同法者前方便示现。</a><a name="0749a22" id="0749a22">于无余依般涅槃界。而般涅槃。由此因缘</a><a name="0749a23" id="0749a23">皆作是念。某名尊者于无余依般涅槃界。已</a><a name="0749a24" id="0749a24">般涅槃。彼以所留有根实身。即于此界赡</a><a name="0749a25" id="0749a25">部洲中。随其所乐远离而住。一切诸天尚不</a><a name="0749a26" id="0749a26">能睹。何况其余众生能见。彼于涅槃多乐</a><a name="0749a27" id="0749a27">住故。于遍游行彼彼世界。亲近供养佛菩</a><a name="0749a28" id="0749a28">萨中。及于修习菩提资粮诸圣道中。若放</a><a name="0749a29" id="0749a29">逸时诸佛菩萨数数觉悟。被觉悟已。于所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300748c.htm'><img src='up.gif' border=0></a>
<a href='T300749b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>