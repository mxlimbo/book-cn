<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0453c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷30)</font> 13声闻地 <font face='Arial'>T30, p0453c</h2></font><hr>
<span class='old'>
</a><a name="0453b28" id="0453b28">触。谓音声触。及手足块刀杖等触。是身及触</a><a name="0453b29" id="0453b29">皆是无常。能为如是不饶益者亦是无常。</span><a name="0453c01" id="0453c01">又复一切有情之类皆有生老病死等法。本</a><a name="0453c02" id="0453c02">性是苦。故我不应于本性苦诸有情上。更</a><a name="0453c03" id="0453c03">加其苦而不与乐。又亦不应不与怨家</a><a name="0453c04" id="0453c04">作善知识不摄一切有情之类以为自体。</a><a name="0453c05" id="0453c05">又世尊言。我不观见如是种类有情可得。</a><a name="0453c06" id="0453c06">无始世来经历生死长时流转。不互相为</a><a name="0453c07" id="0453c07">或父或母兄弟姊妹。若轨范师若亲教师。若</a><a name="0453c08" id="0453c08">余尊重似尊重者。由是因缘一切怨品无</a><a name="0453c09" id="0453c09">不皆是我之亲品。又怨亲品无有决定真</a><a name="0453c10" id="0453c10">实可得。何以故。亲品余时转成怨品。怨品</a><a name="0453c11" id="0453c11">余时转成亲品。是故一切无有决定。故我</a><a name="0453c12" id="0453c12">今者应于一切有情之类。皆当发起平等性</a><a name="0453c13" id="0453c13">心平等性见。及起相似利益意乐安乐意</a><a name="0453c14" id="0453c14">乐与乐胜解。是名寻思慈愍共相。复审思</a><a name="0453c15" id="0453c15">择。我若于彼不饶益者。发生嗔恚便为颠</a><a name="0453c16" id="0453c16">倒。黑品所摄。是有诤法。广说如前。我若</a><a name="0453c17" id="0453c17">于彼不起嗔恚便无颠倒。白品所摄。是无</a><a name="0453c18" id="0453c18">诤法。广说如前。如是名为寻思慈愍黑品</a><a name="0453c19" id="0453c19">白品。复审思择。诸过去世求欲得乐有情</a><a name="0453c20" id="0453c20">之类。彼皆过去。我当云何能与其乐。诸</a><a name="0453c21" id="0453c21">现在世有情之类。我今愿彼尽未来世于一</a><a name="0453c22" id="0453c22">切时常受快乐。是名寻思诸慈愍时。复</a><a name="0453c23" id="0453c23">审思择。此中都无我及有情或求乐者或</a><a name="0453c24" id="0453c24">与乐者。唯有诸蕴唯有诸行。于中假想施</a><a name="0453c25" id="0453c25">设言论。此求乐者。此与乐者。又彼诸行</a><a name="0453c26" id="0453c26">业烦恼等以为因缘。如是名依观待道理</a><a name="0453c27" id="0453c27">寻思慈愍。若于慈愍善修善习善多修习能</a><a name="0453c28" id="0453c28">断嗔恚。如是名依作用道理寻思慈愍。</a><a name="0453c29" id="0453c29">如是之义有至教量。我内智见现转可得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300453b.htm'><img src='up.gif' border=0></a>
<a href='T300454a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>