<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0918b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷5)</font> 菩萨地持方便处戒品第十之一 <font face='Arial'>T30, p0918b</h2></font><hr>
<span class='old'>
</a><a name="0918a28" id="0918a28">处。常与净戒诸菩萨众为善知识。四者无量</a><a name="0918a29" id="0918a29">功德聚戒度成就。五者今世后世性戒成就。</span><a name="0918b01" id="0918b01">如前所说。自性等九种戒。当知三戒所摄。所</a><a name="0918b02" id="0918b02">谓律仪戒。摄善法戒。摄众生戒。又复三种。</a><a name="0918b03" id="0918b03">略说能为菩萨三事。一者律仪戒。能令心</a><a name="0918b04" id="0918b04">住。二者摄善法戒自成佛法。三者摄众生</a><a name="0918b05" id="0918b05">戒成就众生。是名菩萨一切事。所谓现法。心</a><a name="0918b06" id="0918b06">得乐住身心不惓。能具足佛法成就众生。是</a><a name="0918b07" id="0918b07">名菩萨戒。是名戒福。是菩萨所作无余无</a><a name="0918b08" id="0918b08">上。过去一切诸菩萨等。求大菩提已于中</a><a name="0918b09" id="0918b09">学。未来当学。现在今学</a><a name="0918b10" id="0918b10"><p class='juan'>
菩萨地持经卷第五</p>
</a><a name="0918b11" id="0918b11"></a><a name="0918b12" id="0918b12"></a><a name="0918b13" id="0918b13"><p class='juan'>
菩萨地持经卷第六</p>
</a><a name="0918b14" id="0918b14"></a><a name="0918b15" id="0918b15"><p><span class='byline'>　　　　北凉中印度三藏</a><a name="0918b16" id="0918b16">昙无谶于姑臧译</span><br></a><a name="0918b17" id="0918b17"><p><b>　　<A NAME="n473"></A>菩萨地持方便处忍品第十一</b></a><a name="0918b18" id="0918b18"><p>云何菩萨羼提波罗蜜。略说有九种。一者自</a><a name="0918b19" id="0918b19">性忍。二者一切忍。三者难忍。四者一切门忍。</a><a name="0918b20" id="0918b20">五者善人忍。六者一切行忍。七者除恼忍。八</a><a name="0918b21" id="0918b21">者此世他世乐忍。九者清净忍。云何自性</a><a name="0918b22" id="0918b22">忍。菩萨依思惟力。若性能忍他人不饶益</a><a name="0918b23" id="0918b23">事。一切诸忍。依无贪心。纯一悲心。是名略</a><a name="0918b24" id="0918b24">说自性忍。云何菩萨一切忍。略说二种。一</a><a name="0918b25" id="0918b25">依在家。二依出家。此二各有三种。一者</a><a name="0918b26" id="0918b26">他不饶益忍。二者安苦忍。三者法思惟解忍。</a><a name="0918b27" id="0918b27">他不饶益忍者。从久远来。无间大苦。他不饶</a><a name="0918b28" id="0918b28">益。现前迫切。菩萨作如是学。是我自业过</a><a name="0918b29" id="0918b29">恶所招。本作罪业得今日苦。今若不忍。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300918a.htm'><img src='up.gif' border=0></a>
<a href='T300918c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>