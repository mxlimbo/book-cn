<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0299b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷5)</font> 3-5有寻有伺等三地 <font face='Arial'>T30, p0299b</h2></font><hr>
<span class='old'>
</a><a name="0299a28" id="0299a28">打筑蹋。按摩等事。清净资具者。谓吉祥草。</a><a name="0299a29" id="0299a29">频螺果。螺贝满瓮等事。住持资具者。谓饮及</span><a name="0299b01" id="0299b01">食。圣财所生乐者。谓七圣财为缘得生。何</a><a name="0299b02" id="0299b02">等为七。一信二戒三惭四愧五闻六舍七慧</a><a name="0299b03" id="0299b03"><p>复次由十五种相。圣非圣财所生乐差别。何</a><a name="0299b04" id="0299b04">等十五。谓非圣财所生乐能起恶行。圣财所</a><a name="0299b05" id="0299b05">生乐能起妙行。又非圣财所生乐有罪喜乐</a><a name="0299b06" id="0299b06">相应。圣财所生乐无罪喜乐相应。又非圣财</a><a name="0299b07" id="0299b07">所生乐微小不遍所依。圣财所生乐广大遍</a><a name="0299b08" id="0299b08">满所依。又非圣财所生乐非一切时有。以依</a><a name="0299b09" id="0299b09">外缘故。圣财所生乐一切时有。以依内缘</a><a name="0299b10" id="0299b10">故。又非圣财所生乐非一切地有。唯欲界故。</a><a name="0299b11" id="0299b11">圣财所生乐一切地有。通三界系及不系</a><a name="0299b12" id="0299b12">故。又非圣财所生乐不能引发后世圣非圣</a><a name="0299b13" id="0299b13">财。圣财所生乐能引发后世圣非圣财。又非</a><a name="0299b14" id="0299b14">圣财所生乐若受用时有尽有边。圣财所生</a><a name="0299b15" id="0299b15">乐若受用时转更充盛增长广大。又非圣财</a><a name="0299b16" id="0299b16">所生乐为他劫夺。若王若贼怨及水火。圣</a><a name="0299b17" id="0299b17">财所生乐无能侵夺。又非圣财所生乐不可</a><a name="0299b18" id="0299b18">从今世持往后世。圣财所生乐可从今世</a><a name="0299b19" id="0299b19">持往后世。又非圣财所生乐受用之时不可</a><a name="0299b20" id="0299b20">充足。圣财所生乐受用之时究竟充满。又非</a><a name="0299b21" id="0299b21">圣财所生乐有怖畏。有怨对。有灾横。有烧</a><a name="0299b22" id="0299b22">恼。不能断后世大苦。有怖畏者。谓惧当</a><a name="0299b23" id="0299b23">生苦所依处故。有怨对者。谓斗讼违诤所</a><a name="0299b24" id="0299b24">依处故。有灾横者。谓老病死所依处故。有</a><a name="0299b25" id="0299b25">烧恼者。谓由此乐性不真实。如疥癞病虚</a><a name="0299b26" id="0299b26">妄颠倒所依处故。愁叹忧苦种种热恼所依</a><a name="0299b27" id="0299b27">处故。不能断后世大苦者。谓贪嗔等本随</a><a name="0299b28" id="0299b28">二惑所依处故。圣财所生乐无怖畏。无怨</a><a name="0299b29" id="0299b29">对。无灾横。无烧恼。能断后世大苦。随其所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300299a.htm'><img src='up.gif' border=0></a>
<a href='T300299c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>