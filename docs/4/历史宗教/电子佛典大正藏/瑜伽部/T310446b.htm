<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0446b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷10)</font> 彼果智分第十一之一 <font face='Arial'>T31, p0446b</h2></font><hr>
<span class='old'>
</a><a name="0446a28" id="0446a28">圆满。食能任持诸身命故。作诸众生一切义</a><a name="0446a29" id="0446a29">利者。食此食已作诸有情诸利乐事。此句显</span><a name="0446b01" id="0446b01">示事业圆满。蠲除一切烦恼灾横者。谓净土</a><a name="0446b02" id="0446b02">中无诸烦恼所作灾横。此句显示摄益圆满。</a><a name="0446b03" id="0446b03">远离众魔者。谓离烦恼蕴死天魔四种怨敌。</a><a name="0446b04" id="0446b04">此句显示无畏圆满。过诸庄严如来庄严之</a><a name="0446b05" id="0446b05">所依处者。谓过一切菩萨庄严。如来庄严之</a><a name="0446b06" id="0446b06">所依处。此句显示住处圆满。于诸住处最为</a><a name="0446b07" id="0446b07">胜故。大念慧行以为游路者。思所成慧名为</a><a name="0446b08" id="0446b08">大念。闻所成慧名为大慧。修所成慧名为大</a><a name="0446b09" id="0446b09">行。此句显示路圆满。游路即是道之异名。</a><a name="0446b10" id="0446b10">大止妙观以为所乘者。乘奢摩他毗钵舍那。</a><a name="0446b11" id="0446b11">游三慧路。往所趣园。胜诸声闻独觉菩萨所</a><a name="0446b12" id="0446b12">乘止观故名为大。此句显示乘圆满。大空无</a><a name="0446b13" id="0446b13">相无愿解脱为所入门者。三解脱门为趣入</a><a name="0446b14" id="0446b14">处。门者通也大义如前。此句显示门圆满无</a><a name="0446b15" id="0446b15">量功德众所庄严。大宝花王之所建立者。譬</a><a name="0446b16" id="0446b16">如世间宝庄严具。众宝庄严此佛净土。所依</a><a name="0446b17" id="0446b17">大宝红莲花王。无量功德众所庄严。如地轮</a><a name="0446b18" id="0446b18">等依风轮住。如是净土无量功德。众所庄严</a><a name="0446b19" id="0446b19">大宝花王之所建立。此红莲花于众花中最</a><a name="0446b20" id="0446b20">为殊胜。是故说名大宝花王。或即如来说名</a><a name="0446b21" id="0446b21">大王大法王故。此红莲花是佛依处。从主为</a><a name="0446b22" id="0446b22">名。所建立者。谓佛净土依此花王。长时相</a><a name="0446b23" id="0446b23">续无有间绝。此句显示依持圆满</a><a name="0446b24" id="0446b24"><p>受用如是清净佛土一向净妙者。无不净故。</a><a name="0446b25" id="0446b25">离粪秽故。一向安乐者。无有苦受及处中受</a><a name="0446b26" id="0446b26">故。一向无罪者。无有不善及无记故。一向自</a><a name="0446b27" id="0446b27">在者。不待外缘故。暂起于心众事办故</a><a name="0446b28" id="0446b28"><p>论曰。复次应知如是诸佛法界。于一切时能</a><a name="0446b29" id="0446b29">作五业。一者救济一切有情灾横为业。于暂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310446a.htm'><img src='up.gif' border=0></a>
<a href='T310446c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>