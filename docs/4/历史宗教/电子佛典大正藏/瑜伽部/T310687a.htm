<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1605 大乘阿毗达磨集论 0687a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1605 大乘阿毗达磨集论</font> <font face='Arial'>(卷6)</font> 决择分中法品第二 <font face='Arial'>T31, p0687a</h2></font><hr>
<span class='old'>
</a><a name="0686c28" id="0686c28">者。谓四圣谛十六行相真如。一切行无常。一</a><a name="0686c29" id="0686c29">切行苦。一切法无我。涅槃寂静空无愿无相。</span><a name="0687a01" id="0687a01">所作成就所缘者。谓转依。如是转依不可思</a><a name="0687a02" id="0687a02">议。十六行相中空摄几行相。谓二。无愿摄几</a><a name="0687a03" id="0687a03">行相。谓六。无相摄几行相。谓八</a><a name="0687a04" id="0687a04"><p>净行所缘复有五种。谓多贪行者缘不净境。</a><a name="0687a05" id="0687a05">多嗔行者缘修慈境。多痴行者缘众缘性诸</a><a name="0687a06" id="0687a06">缘起境。憍慢行者缘界差别境。寻思行者缘</a><a name="0687a07" id="0687a07">入出息念境。善巧所缘亦有五种。谓蕴善巧</a><a name="0687a08" id="0687a08">界善巧处善巧缘起善巧处非处善巧。处非</a><a name="0687a09" id="0687a09">处善巧应云何观。应如缘起善巧观。处非处</a><a name="0687a10" id="0687a10">善巧缘起善巧有何差别。若以诸法流润诸</a><a name="0687a11" id="0687a11">法。令离无因不平等因生故。是缘起善巧因</a><a name="0687a12" id="0687a12">果相称。摄受生故。是处非处善巧</a><a name="0687a13" id="0687a13"><p>净惑所缘者。谓下地粗性上地静性。真如及</a><a name="0687a14" id="0687a14">四圣谛。是名净惑所缘</a><a name="0687a15" id="0687a15"><p>若欲于法勤审观察。由几道理能正观察。由</a><a name="0687a16" id="0687a16">四道理。谓观待道理。作用道理。证成道理。</a><a name="0687a17" id="0687a17">法尔道理。云何观待道理。谓诸行生时要待</a><a name="0687a18" id="0687a18">众缘。云何作用道理。谓异相诸法各别作用。</a><a name="0687a19" id="0687a19">云何证成道理。谓为证成所应成义。宣说诸</a><a name="0687a20" id="0687a20">量不相违语。云何法尔道理。谓无始时来于</a><a name="0687a21" id="0687a21">自相共相所住法中。所有成就法性法尔</a><a name="0687a22" id="0687a22"><p>于诸法中正勤观察。云何于法而起寻思。谓</a><a name="0687a23" id="0687a23">起四种寻思。一名寻思。二事寻思。三自体假</a><a name="0687a24" id="0687a24">立寻思。四差别假立寻思。云何名寻思。谓推</a><a name="0687a25" id="0687a25">求诸法名身句身文身自相皆不成实。云何</a><a name="0687a26" id="0687a26">事寻思。谓推求诸法蕴界处相皆不成实。云</a><a name="0687a27" id="0687a27">何自体假立寻思。谓于诸法能诠所诠相应</a><a name="0687a28" id="0687a28">中推求自体。唯是假立名言因性。云何差别</a><a name="0687a29" id="0687a29">假立寻思。谓于诸法能诠所诠相应中推求<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310686c.htm'><img src='up.gif' border=0></a>
<a href='T310687b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>