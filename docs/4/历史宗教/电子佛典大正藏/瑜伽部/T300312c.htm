<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0312c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷7)</font> 3-5有寻有伺等三地 <font face='Arial'>T30, p0312c</h2></font><hr>
<span class='old'>
</a><a name="0312b28" id="0312b28">应道理。若言未离一切欲者。计为究竟</a><a name="0312b29" id="0312b29">解脱清净。不应道理。又汝何所欲。为由内</span><a name="0312c01" id="0312c01">清净故究竟清净。为由外清净故究竟清</a><a name="0312c02" id="0312c02">净。若由内者。计于河中沐浴而得清净。不</a><a name="0312c03" id="0312c03">应道理。若由外者。内具贪嗔痴等一切垢</a><a name="0312c04" id="0312c04">秽。但除外垢便计为净。不应道理。又汝何</a><a name="0312c05" id="0312c05">所欲。为执受净物故而得清净。为执受不</a><a name="0312c06" id="0312c06">净物故得清净耶。若由执受净物得清</a><a name="0312c07" id="0312c07">净者。世间共见狗等不净。而汝立计执受</a><a name="0312c08" id="0312c08">狗等得清净者。不应道理。若由执受不</a><a name="0312c09" id="0312c09">净物者。自体不净而令他净。不应道理。又</a><a name="0312c10" id="0312c10">汝何所欲。诸受狗等戒者。为行身等邪恶</a><a name="0312c11" id="0312c11">行故而得清净。为行身等正妙行故得清</a><a name="0312c12" id="0312c12">净耶。若由行邪恶行者。行邪恶行而计</a><a name="0312c13" id="0312c13">清净。不应道理。若由正妙行者。持狗等</a><a name="0312c14" id="0312c14">戒。则为唐捐。而计于彼能得清净。不应</a><a name="0312c15" id="0312c15">道理。如是离欲不离欲故。内外故。受净不净</a><a name="0312c16" id="0312c16">故。邪行正行故。不应道理。是故此论非如</a><a name="0312c17" id="0312c17">理说</b></b></a><a name="0312c18" id="0312c18"><p>妄计吉祥论者。谓如有一若沙门若婆罗门。</a><a name="0312c19" id="0312c19">起如是见立如是论。若世间。日月薄蚀。</a><a name="0312c20" id="0312c20">星宿失度。所欲为事。皆不成就。若彼随顺。</a><a name="0312c21" id="0312c21">所欲皆成。为此义故。精勤供养日月星等。</a><a name="0312c22" id="0312c22">祠火诵咒。安置茅草。满盆频螺果。及饷</a><a name="0312c23" id="0312c23">佉等。谓历算者。作如是计。问彼何因缘起</a><a name="0312c24" id="0312c24">如是见立如是论。答由教及理故。教如</a><a name="0312c25" id="0312c25">前说。理者谓如有一为性寻思。乃至广说。</a><a name="0312c26" id="0312c26">彼由获得世间静虑。世间皆谓是阿罗汉。若</a><a name="0312c27" id="0312c27">有欲得自身富乐所祈果遂者。便往请问。</a><a name="0312c28" id="0312c28">然彼不如实知业果相应缘生道理但见世</a><a name="0312c29" id="0312c29">间日月薄蚀。星度行时。尔时众生净不净业<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300312b.htm'><img src='up.gif' border=0></a>
<a href='T300313a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>