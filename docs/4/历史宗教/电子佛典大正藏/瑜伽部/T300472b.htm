<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0472b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷34)</font> 13声闻地 <font face='Arial'>T30, p0472b</h2></font><hr>
<span class='old'>
</a><a name="0472a28" id="0472a28">烦恼及随烦恼。于前后位趣入变坏不变坏</a><a name="0472a29" id="0472a29">性。见是事已便作是念。如是诸行其性无</span><a name="0472b01" id="0472b01">常。何以故。心由杂染所作变异现可得故。</a><a name="0472b02" id="0472b02">云何观察内事疾病所作变异无常之性。谓</a><a name="0472b03" id="0472b03">由观见或自或他。先无疾病安乐强盛。后</a><a name="0472b04" id="0472b04">时观见或自或他遭重病苦。触对猛利身诸</a><a name="0472b05" id="0472b05">苦受。如前广说。复于余时还见无病安乐</a><a name="0472b06" id="0472b06">强盛。见是事已。便作是念。如是诸行其性</a><a name="0472b07" id="0472b07">无常。余如前说。云何观察内事终没所作变</a><a name="0472b08" id="0472b08">异无常之性。谓由观见今时存活安住支持。</a><a name="0472b09" id="0472b09">复于余时观见死没唯有尸骸空无心识。</a><a name="0472b10" id="0472b10">见是事已。便作是念。如是诸行其性无常。</a><a name="0472b11" id="0472b11">余如前说。云何观察内青瘀等所作变异无</a><a name="0472b12" id="0472b12">常之性。谓由观见死已尸骸。或于一时至</a><a name="0472b13" id="0472b13">青瘀位。或于一时至脓烂位。如是乃至骨</a><a name="0472b14" id="0472b14">锁之位。见是事已。便作是念。如是诸行其</a><a name="0472b15" id="0472b15">性无常。余如前说。云何观察内事一切不现</a><a name="0472b16" id="0472b16">尽灭所作变坏无常之性。谓由观见彼于余</a><a name="0472b17" id="0472b17">时此骨锁位。亦复不现皆悉败坏离散磨灭</a><a name="0472b18" id="0472b18">遍一切种眼不复见。见是事已。便作是念。</a><a name="0472b19" id="0472b19">如是诸行其性无常。何以故。如是色相数</a><a name="0472b20" id="0472b20">数改转。前后变异现可得故。如是且由现见</a><a name="0472b21" id="0472b21">增上作意力故。十五种行观察内事种种变</a><a name="0472b22" id="0472b22">异无常之性。观察是已。复更观察十六外</a><a name="0472b23" id="0472b23">事种种变异无常之性。云何观察地事变异</a><a name="0472b24" id="0472b24">无常之性。谓由观见此地方所。先未造立</a><a name="0472b25" id="0472b25">道场天寺宅舍市廛城墙等事。后见新造善</a><a name="0472b26" id="0472b26">作善饰。复于余时见彼朽故圮坼。零落颓</a><a name="0472b27" id="0472b27">毁穿缺。火所梵烧水所漂荡。见是事已。便</a><a name="0472b28" id="0472b28">作是念。如是诸行其性无常。何以故。如是</a><a name="0472b29" id="0472b29">色相前后转变现可得故。云何观察园事变<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300472a.htm'><img src='up.gif' border=0></a>
<a href='T300472c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>