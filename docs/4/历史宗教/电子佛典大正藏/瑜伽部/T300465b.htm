<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0465b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷33)</font> 13声闻地 <font face='Arial'>T30, p0465b</h2></font><hr>
<span class='old'>
</a><a name="0465a28" id="0465a28"><p>复次此嗢拖南曰</a><a name="0465a29" id="0465a29"><p class='lg'>　　七作意离欲　　　及诸定广辩</span><br><a name="0465b01" id="0465b01">　　二定五神通　　　生差别诸相</a><br><a name="0465b02" id="0465b02">　　观察于诸谛　　　如实而通达</a><br><a name="0465b03" id="0465b03">　　广分别于修　　　究竟为其后　</p></a><a name="0465b04" id="0465b04"><p>已得作意诸瑜伽师。已入如是少分乐断。</a><a name="0465b05" id="0465b05">从此已后唯有二趣更无所余。何等为二。</a><a name="0465b06" id="0465b06">一者世间。二出世间。彼初修业诸瑜伽师。由</a><a name="0465b07" id="0465b07">此作意或念我当往世间趣。或念我当往</a><a name="0465b08" id="0465b08">出世趣。复多修习如是作意。如如于此极</a><a name="0465b09" id="0465b09">多修习。如是如是所有轻安心一境性。经</a><a name="0465b10" id="0465b10">历彼彼日夜等位转复增广。若此作意坚固</a><a name="0465b11" id="0465b11">相续强盛而转。发起清净所缘胜解。于奢摩</a><a name="0465b12" id="0465b12">他品及毗钵舍那品善取其相。彼于尔时</a><a name="0465b13" id="0465b13">或乐往世间惯发起加行。或乐往出世道</a><a name="0465b14" id="0465b14">发起加行。</b></b><p>问此中几种补特伽罗。即于现</a><a name="0465b15" id="0465b15">法乐往世间惯发起加行。非出世道。答</a><a name="0465b16" id="0465b16">略有四种补特伽罗。何等为四。一一切外</a><a name="0465b17" id="0465b17">道。二于正法中根性羸劣先修止行。三根</a><a name="0465b18" id="0465b18">性虽利善根未熟。四一切菩萨乐当来世</a><a name="0465b19" id="0465b19">证大菩提非于现法。如是四种补特伽罗。</a><a name="0465b20" id="0465b20">于现法中乐往世间惯发起加行。此乐</a><a name="0465b21" id="0465b21">往世间惯发起加行者。复有二种。一者具</a><a name="0465b22" id="0465b22">缚。谓诸异生。二不具缚。谓诸有学。此复云</a><a name="0465b23" id="0465b23">何。谓先于欲界观为粗性。于初静虑若定</a><a name="0465b24" id="0465b24">若生观为静性。发起加行离欲界欲。如是</a><a name="0465b25" id="0465b25">乃至发起加行离无所有处欲。当知亦尔。</a><a name="0465b26" id="0465b26">又依静虑等能引无想定等及发五神通</a><a name="0465b27" id="0465b27">等。</b></b><p>又即依此若生若相皆当广说。为离</a><a name="0465b28" id="0465b28">欲界欲勤修观行诸瑜伽师。由七作意方</a><a name="0465b29" id="0465b29">能获得离欲界欲。何等名为七种作意。谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300465a.htm'><img src='up.gif' border=0></a>
<a href='T300465c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>