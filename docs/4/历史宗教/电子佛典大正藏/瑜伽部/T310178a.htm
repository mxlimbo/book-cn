<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0178a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷4)</font> 释依止胜相中 释引证品第三之一 <font face='Arial'>T31, p0178a</h2></font><hr>
<span class='old'>
</a><a name="0177c28" id="0177c28">识。若但说善识。不说无余心。有流善识则在</a><a name="0177c29" id="0177c29">其中</span><a name="0178a01" id="0178a01"><p>论曰。转依以何方便作<p>释曰。一切染浊种</a><a name="0178a02" id="0178a02">子灭离故。唯本识在。是名转依相。何方便作。</a><a name="0178a03" id="0178a03">如后偈说</a><a name="0178a04" id="0178a04"><p>论曰。若对治转依<p>释曰。若汝说由对治生</a><a name="0178a05" id="0178a05">故依止转异。说绰治为转依。此义不然</a><a name="0178a06" id="0178a06"><p>论曰。非灭故不成<p>释曰。不以灭为转依。有</a><a name="0178a07" id="0178a07">二义不成。一若对治生而种子不灭依义如</a><a name="0178a08" id="0178a08">本非谓转依。二对治是转依了因。非转依体。</a><a name="0178a09" id="0178a09">对治是道谛。转依是解脱及法身。即是灭谛</a><a name="0178a10" id="0178a10">故。应以种子灭为转依。若汝执对治生。染浊</a><a name="0178a11" id="0178a11">种子灭。一时中有此二义。何故以灭为转</a><a name="0178a12" id="0178a12">依。不取道为转依。此执有过</a><a name="0178a13" id="0178a13"><p>论曰。果因无差别。于灭则有过<p>释曰。果是</a><a name="0178a14" id="0178a14">灭谛说名涅槃。因是道谛说名对治。若对治</a><a name="0178a15" id="0178a15">是灭谛因果则成一。若成一复有何过。若得</a><a name="0178a16" id="0178a16">对治即般涅槃。若有人立灭谛为转依。为当</a><a name="0178a17" id="0178a17">以种子灭为转依。为当以识灭为转依</a><a name="0178a18" id="0178a18"><p>论曰。无种子无法。若许为转依<p>释曰。若有</a><a name="0178a19" id="0178a19">人说能依所依灭名转依。意识中能依种子</a><a name="0178a20" id="0178a20">灭。能依种子既灭。所依意识亦灭。故名转依。</a><a name="0178a21" id="0178a21">若许此二义为转依。是则不然</a><a name="0178a22" id="0178a22"><p>论曰。于无二无故。转依义不成<p>释曰。第六</a><a name="0178a23" id="0178a23">生起识于定位中。若不在时无种子无。无作</a><a name="0178a24" id="0178a24">亦无故转依义不成。若有本识。生起识熏习</a><a name="0178a25" id="0178a25">所生种子。于本识中住。生起识虽复不在。可</a><a name="0178a26" id="0178a26">得令种子无。及令生起识无。说为转依。若离</a><a name="0178a27" id="0178a27">本识则无二无故。转依义不成。以是义故定</a><a name="0178a28" id="0178a28">应信有本识</a><a name="0178a29" id="0178a29"><p><b>　　<A NAME="n97"></A>释差别品第四</b><p><b>　　<A NAME="n98"></A>言说章第一</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310177c.htm'><img src='up.gif' border=0></a>
<a href='T310178b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>