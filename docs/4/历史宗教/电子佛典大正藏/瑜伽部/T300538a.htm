<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0538a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷44)</font> 15菩萨地 <font face='Arial'>T30, p0538a</h2></font><hr>
<span class='old'>
</a><a name="0537c28" id="0537c28">法义。获得净信。由是行相当知菩萨知诸</a><a name="0537c29" id="0537c29">论智无量圆满无有颠倒。</b><p>云何菩萨善知</span><a name="0538a01" id="0538a01">世间。谓诸菩萨普于一切有情世间。如实</a><a name="0538a02" id="0538a02">了知。如是世间极为艰崄甚为愚闇。所谓</a><a name="0538a03" id="0538a03">虽有生老及死数数死生。而诸有情于老死</a><a name="0538a04" id="0538a04">等上升出离不如实知。又诸菩萨如实了</a><a name="0538a05" id="0538a05">知有情世间有诸秽浊浊世增时。无诸秽</a><a name="0538a06" id="0538a06">浊浊世减时。谓依五浊。一者寿浊。二者有</a><a name="0538a07" id="0538a07">情浊。三者烦恼浊。四者见浊。五者劫浊。如</a><a name="0538a08" id="0538a08">于今时人寿短促。极长寿者不过百年。昔</a><a name="0538a09" id="0538a09">时不尔。是名寿浊。如于今时有情多分</a><a name="0538a10" id="0538a10">不识父母。不识沙门若婆罗门。不识家长</a><a name="0538a11" id="0538a11">可尊敬者作义利者作所作者于今世罪</a><a name="0538a12" id="0538a12">及后世罪不见怖畏。不修惠施不作福</a><a name="0538a13" id="0538a13">业。不受斋法不受净戒。昔时不尔。是名</a><a name="0538a14" id="0538a14">有情浊。如于今时有情多分习非法贪不平</a><a name="0538a15" id="0538a15">等贪。执持刀剑执持器仗斗讼诤竞。多行</a><a name="0538a16" id="0538a16">谄诳诈伪妄语摄受邪法。有无量种恶不善</a><a name="0538a17" id="0538a17">法现可了知。昔时不尔。是名烦恼浊。如于</a><a name="0538a18" id="0538a18">今时有情多分为坏正法为灭正法。造立</a><a name="0538a19" id="0538a19">众多像似正法。虚妄推求邪法邪义以为先</a><a name="0538a20" id="0538a20">故。昔时不尔。是名见浊。如于今时渐次趣</a><a name="0538a21" id="0538a21">入饥馑中劫。现有众多饥馑可得。渐次趣</a><a name="0538a22" id="0538a22">入疫病中劫。现有众多疫病可得。渐次趣</a><a name="0538a23" id="0538a23">入刀兵中劫。现有众多互相残害刀兵可得。</a><a name="0538a24" id="0538a24">昔时不尔。是名劫浊。是名菩萨如实了知</a><a name="0538a25" id="0538a25">有情世间。又诸菩萨如实了知诸器世间破</a><a name="0538a26" id="0538a26">坏成立。如器世间破坏成立差别而知。又诸</a><a name="0538a27" id="0538a27">菩萨于其世间。于世间集于世间灭。于能</a><a name="0538a28" id="0538a28">往趣世间集行。于能往趣世间灭行。于其</a><a name="0538a29" id="0538a29">世间爱味过患及与出离。皆如实知。又诸菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300537c.htm'><img src='up.gif' border=0></a>
<a href='T300538b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>