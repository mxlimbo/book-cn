<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0515b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷40)</font> 15菩萨地 <font face='Arial'>T30, p0515b</h2></font><hr>
<span class='old'>
</a><a name="0515a28" id="0515a28">无恭敬者。于戒律仪有慢缓者。不应从</a><a name="0515a29" id="0515a29">受。有忿恨者。多不忍者。于他违犯不堪</span><a name="0515b01" id="0515b01">耐者。不应从受。有懒惰者。有懈怠者。</a><a name="0515b02" id="0515b02">多分耽着日夜睡乐倚乐卧乐好合徒</a><a name="0515b03" id="0515b03">侣乐喜谈者。不应从受。心散乱者下至</a><a name="0515b04" id="0515b04">不能构牛乳顷善心一缘住修习者。不应</a><a name="0515b05" id="0515b05">从受。有闇昧者。愚痴类者。极劣心者。诽</a><a name="0515b06" id="0515b06">谤菩萨素怛缆藏及菩萨藏摩怛履迦者。不</a><a name="0515b07" id="0515b07">应从受</a><a name="0515b08" id="0515b08"><p>又诸菩萨于受菩萨戒律仪法。虽已具足</a><a name="0515b09" id="0515b09">受持究竟。而于谤毁菩萨藏者无信有情。</a><a name="0515b10" id="0515b10">终不率尔宣示开悟。所以者何。为其闻已</a><a name="0515b11" id="0515b11">不能信解大无知障之所覆蔽。便生诽谤。</a><a name="0515b12" id="0515b12">由诽谤故。如住菩萨净戒律仪。成就无</a><a name="0515b13" id="0515b13">量大功德藏。彼诽谤者。亦为无量大罪业藏</a><a name="0515b14" id="0515b14">之所随逐。乃至一切恶言恶见及恶思惟。未</a><a name="0515b15" id="0515b15">永弃舍终不免离</a><a name="0515b16" id="0515b16"><p>又诸菩萨欲授菩萨菩萨戒时。先应为说菩</a><a name="0515b17" id="0515b17">萨法藏摩怛履迦菩萨学处及犯处相。令其</a><a name="0515b18" id="0515b18">听受。以慧观察自所意乐。堪能思择受菩</a><a name="0515b19" id="0515b19">萨戒。非唯他劝非为胜他。当知是名坚</a><a name="0515b20" id="0515b20">固菩萨。堪受菩萨净戒律仪。以受戒法如</a><a name="0515b21" id="0515b21">应正授。如是菩萨住戒律仪。有其四种他</a><a name="0515b22" id="0515b22">胜处法。何等为四。若诸菩萨为欲贪求</a><a name="0515b23" id="0515b23">利养恭敬。自赞毁他。是名第一他胜处法。</a><a name="0515b24" id="0515b24">若诸菩萨现有资财性悭财故。有苦有贫</a><a name="0515b25" id="0515b25">无依无怙正求财者来现在前。不起哀怜</a><a name="0515b26" id="0515b26">而修惠舍。正求法者来现在前。性悭法故</a><a name="0515b27" id="0515b27">虽现有法而不给施。是名第二他胜处法。</a><a name="0515b28" id="0515b28">若诸菩萨长养如是种类忿缠。由是因缘</a><a name="0515b29" id="0515b29">不唯发起粗言便息。由忿蔽故加以手足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300515a.htm'><img src='up.gif' border=0></a>
<a href='T300515c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>