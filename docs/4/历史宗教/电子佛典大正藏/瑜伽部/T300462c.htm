<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0462c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷32)</font> 13声闻地 <font face='Arial'>T30, p0462c</h2></font><hr>
<span class='old'>
</a><a name="0462b28" id="0462b28">故。若诸士夫补特伽罗。住诤竞语互相难</a><a name="0462b29" id="0462b29">诘。其心便住多戏论中。多戏论故其心掉</span><a name="0462c01" id="0462c01">举。心掉举故心不寂静。不寂静故便令其</a><a name="0462c02" id="0462c02">心远三摩地。如是行已。汝应速疾不舍所</a><a name="0462c03" id="0462c03">缘结跏趺坐。于奢摩他毗钵舍那如所取</a><a name="0462c04" id="0462c04">相。由恒常作及毕竟作修瑜伽行。犹如世</a><a name="0462c05" id="0462c05">间钻火方便。起无间加行及殷重加行。汝</a><a name="0462c06" id="0462c06">应如是恒常修作毕竟修作。又汝应起如</a><a name="0462c07" id="0462c07">是愿心。假使一切赡部洲人。尽赡部洲曾</a><a name="0462c08" id="0462c08">经寿量。今皆总集在我一身。我亦尽此无</a><a name="0462c09" id="0462c09">量寿命。决定于断瑜伽作意胜奢摩他毗</a><a name="0462c10" id="0462c10">钵舍那。精勤修习时无暂舍。由正了知如</a><a name="0462c11" id="0462c11">是所修瑜伽加行有大胜果大胜利故。何</a><a name="0462c12" id="0462c12">况如是小分寿量少时存活。虽极远去不</a><a name="0462c13" id="0462c13">过百年。委悉算计但须臾顷。如是汝应随</a><a name="0462c14" id="0462c14">所教诲恒常修作毕竟修作。若为此义受</a><a name="0462c15" id="0462c15">习于断。汝于此义必当获得。汝当最初证</a><a name="0462c16" id="0462c16">得下劣身心经安心一境性。后当证得世</a><a name="0462c17" id="0462c17">出世间广大圆满。初修业者始修业时。善</a><a name="0462c18" id="0462c18">达瑜伽诸瑜伽师。依不净观如是教诲名</a><a name="0462c19" id="0462c19">正教诲。如是修行名正修行。如说贪行是</a><a name="0462c20" id="0462c20">不净观之所调伏。如是嗔行是慈愍观之所</a><a name="0462c21" id="0462c21">调伏。乃至最后寻思行是阿那波那念之所</a><a name="0462c22" id="0462c22">调伏。如其所应皆当了知其中差别。余趣</a><a name="0462c23" id="0462c23">入门我当显示。依慈愍观初修业者。于外</a><a name="0462c24" id="0462c24">亲品怨品及中庸品。善取相已处如法坐。由</a><a name="0462c25" id="0462c25">利益安乐增上意乐俱行定地作意。先于一</a><a name="0462c26" id="0462c26">亲一怨一中庸所。发起胜解。于此三品。由</a><a name="0462c27" id="0462c27">平等利益安乐增上意乐俱行作意。欲与其</a><a name="0462c28" id="0462c28">乐。如是念言。愿彼求乐诸有情类皆当得</a><a name="0462c29" id="0462c29">乐。谓或无罪欲乐。或无罪有喜乐。或无罪无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300462b.htm'><img src='up.gif' border=0></a>
<a href='T300463a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>