<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0469c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷33)</font> 13声闻地 <font face='Arial'>T30, p0469c</h2></font><hr>
<span class='old'>
</a><a name="0469b28" id="0469b28">是一一差别大种展转相作。广如变化所作</a><a name="0469b29" id="0469b29">胜解。或色变化或声变化。由此五想修习成</span><a name="0469c01" id="0469c01">满。领受种种妙神境通。或从一身示现多</a><a name="0469c02" id="0469c02">身。谓由现化胜解想故。或从多身示现一</a><a name="0469c03" id="0469c03">身。谓由隐化胜解想故。或以其身于诸墙</a><a name="0469c04" id="0469c04">壁垣城等类厚障隔事。直过无碍或于其地</a><a name="0469c05" id="0469c05">出没如水。或于其水断流往返履上如地。</a><a name="0469c06" id="0469c06">或如飞鸟结加趺坐腾扬虚空。或于广大</a><a name="0469c07" id="0469c07">威德势力日月光轮以手扪摸。或以其身</a><a name="0469c08" id="0469c08">乃至梵世自在回转。当知如是种种神变。皆</a><a name="0469c09" id="0469c09">由轻举柔软空界身心符顺想所摄受胜解</a><a name="0469c10" id="0469c10">想故。随其所应一切能作。此中以身于其</a><a name="0469c11" id="0469c11">梵世。略有二种自在回转。一者往来自在回</a><a name="0469c12" id="0469c12">转。二于梵世诸四大种一分造色如其所乐</a><a name="0469c13" id="0469c13">随胜解力自在回转。先所受行次第随念</a><a name="0469c14" id="0469c14">想者。谓由此想从童子位迄至于今。随</a><a name="0469c15" id="0469c15">忆念转自在无碍。随彼彼位若行若住若</a><a name="0469c16" id="0469c16">坐若卧。广说一切先所受行。随其粗略次</a><a name="0469c17" id="0469c17">第无越忆念了知。于此修习多修习故证得</a><a name="0469c18" id="0469c18">修果。于无量种宿世所住。广说乃至所有行</a><a name="0469c19" id="0469c19">相所有宣说皆能随念。种种品类集会音声</a><a name="0469c20" id="0469c20">想者。谓由此想遍于彼彼村邑聚落。或长</a><a name="0469c21" id="0469c21">者众或邑义众或余大众。或广长处或家或</a><a name="0469c22" id="0469c22">室。种种品类诸众集会。所出种种杂类音声。</a><a name="0469c23" id="0469c23">名諠噪声。或于大河众流激湍波浪音声。</a><a name="0469c24" id="0469c24">善取其相。以修所成定地作意。于诸天人</a><a name="0469c25" id="0469c25">若远若近圣非圣声。力励听采。于此修习多</a><a name="0469c26" id="0469c26">修习故。证得修果清净天耳。由是能闻人间</a><a name="0469c27" id="0469c27">天上若远若近一切音声。光明色相想者。谓</a><a name="0469c28" id="0469c28">于如前所说种种诸光明相。极善取已。即</a><a name="0469c29" id="0469c29">于彼相作意思惟。又于种种诸有情类善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300469b.htm'><img src='up.gif' border=0></a>
<a href='T300470a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>