<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0664b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷66)</font> 摄决择分 11思所成慧地 <font face='Arial'>T30, p0664b</h2></font><hr>
<span class='old'>
</a><a name="0664a28" id="0664a28">然此四食是诸行住多分因缘。由种种门能</a><a name="0664a29" id="0664a29">令诸行相续而住。又此诸食能令有情相续</span><a name="0664b01" id="0664b01">而住。易取易入。乃至愚夫婴儿等类亦能随</a><a name="0664b02" id="0664b02">觉。非所余法。又此诸食能令羸损诸根大种</a><a name="0664b03" id="0664b03">皆得增益。又令疾病亦得除愈。非所余法。</a><a name="0664b04" id="0664b04">又有长寿诸有情类。若不得食非时中夭。</a><a name="0664b05" id="0664b05">又此诸食令易入道。能修身等四种念住。</a><a name="0664b06" id="0664b06">谓一切有情食所住故。是故由此五种因缘。</a><a name="0664b07" id="0664b07">世尊但说一切有情由食而住。何缘复说</a><a name="0664b08" id="0664b08">依止命根诸行得住。谓有是处曾无饮食</a><a name="0664b09" id="0664b09">有所阙乏。非求饮食有所艰难。于彼处</a><a name="0664b10" id="0664b10">所唯由命根势力而住。如其所感寿量而</a><a name="0664b11" id="0664b11">住。是故世尊依彼处所说诸有情由命根</a><a name="0664b12" id="0664b12">故诸行得住</a><a name="0664b13" id="0664b13"><p>复次此中段食当言香味触处所摄。何以故。</a><a name="0664b14" id="0664b14">由香味触若正消变便能长养。不正消变乃</a><a name="0664b15" id="0664b15">为损减。色等余法无有长养损减消变。是</a><a name="0664b16" id="0664b16">故说彼非段食性。若诸段物于吞咽时。令</a><a name="0664b17" id="0664b17">心欢喜诸根悦豫。当于尔时不名段食。但</a><a name="0664b18" id="0664b18">名触食。若受用已安隐消变。增长喜乐。于</a><a name="0664b19" id="0664b19">消变时乃名段食。若有熟变不能长养诸</a><a name="0664b20" id="0664b20">根安乐。彼虽熟变不名段食。若诸段物于</a><a name="0664b21" id="0664b21">吞咽时。不生欢喜亦不能令诸根悦豫。</a><a name="0664b22" id="0664b22">当于尔时都不名食。即彼后时安隐熟变</a><a name="0664b23" id="0664b23">增长安乐。彼于尔时乃名段食。若有熟变</a><a name="0664b24" id="0664b24">不长安乐。彼虽熟变亦不名食</a><a name="0664b25" id="0664b25"><p>问若有段物亦是食耶。设是食者亦段物耶。</a><a name="0664b26" id="0664b26">答如其所应当作四句。或有段物而非是</a><a name="0664b27" id="0664b27">食。谓诸段物不能长养诸根大种。或有是</a><a name="0664b28" id="0664b28">食而非段物。谓若有触意思及识。能令诸</a><a name="0664b29" id="0664b29">根大种长养。或有是食亦是段物。谓诸段物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300664a.htm'><img src='up.gif' border=0></a>
<a href='T300664c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>