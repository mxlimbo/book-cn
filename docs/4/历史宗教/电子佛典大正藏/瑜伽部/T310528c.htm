<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0528c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷10)</font> 摄净义品第二之一 <font face='Arial'>T31, p0528c</h2></font><hr>
<span class='old'>
</a><a name="0528b28" id="0528b28">种种生起。或复有时见诸因缘空无果报。谓</a><a name="0528b29" id="0528b29">见世间无有因缘。或时欻尔大风卒起。于一</span><a name="0528c01" id="0528c01">时间寂然止息。或时忽尔暴河弥漫。于一时</a><a name="0528c02" id="0528c02">间宛然空竭。或时郁尔果木敷荣。于一时间</a><a name="0528c03" id="0528c03">飒然衰悴。由如是故。起无因见。立无因论</a><a name="0528c04" id="0528c04"><p>今应问彼。汝宿住念。为念无体。为念自我。若</a><a name="0528c05" id="0528c05">念无体者。无体之法未曾串习。未曾经识而</a><a name="0528c06" id="0528c06">能随念。不应道理。若念自我者。而计我先无</a><a name="0528c07" id="0528c07">后欻然生。不应道理</a><a name="0528c08" id="0528c08"><p>又汝何所欲一切世间内外诸物种种生起。</a><a name="0528c09" id="0528c09">或欻然而起。为无因耶为有因耶。若无因者。</a><a name="0528c10" id="0528c10">种种生起欻然而起忽复不生。不应道理。若</a><a name="0528c11" id="0528c11">有因者。汝计我及世间无因而生。不应道理。</a><a name="0528c12" id="0528c12">如是念无体故。念自我故。内外诸物不由因</a><a name="0528c13" id="0528c13">缘种种异故。由彼因缘种种异故。不应道理。</a><a name="0528c14" id="0528c14">是故此论非如理说</a><a name="0528c15" id="0528c15"><p>断见论者。谓如有一若沙门若婆罗门。起如</a><a name="0528c16" id="0528c16">是见。立如是论。乃至我有粗色四大所造之</a><a name="0528c17" id="0528c17">身住持未坏。尔时有病有痈有箭。若我死后</a><a name="0528c18" id="0528c18">断坏无有。尔时我善断灭如是欲廛诸天色</a><a name="0528c19" id="0528c19">廛诸天无色空处所摄。乃至非想非非想处</a><a name="0528c20" id="0528c20">所摄。广说如经。谓说七种断见。论者作如是</a><a name="0528c21" id="0528c21">计。问何因缘故。彼诸外道起如是见。立如是</a><a name="0528c22" id="0528c22">论</a><a name="0528c23" id="0528c23"><p>答由教及理故。教如前说。理者。谓如有一为</a><a name="0528c24" id="0528c24">性寻思。为性观察。广说如前。彼如是思。若我</a><a name="0528c25" id="0528c25">死后复有身者。应不作业而得异熟。若我体</a><a name="0528c26" id="0528c26">性一切永无。是则所受业果亦应无有。观此</a><a name="0528c27" id="0528c27">二种理俱不可。是故起如是见。立如是论。我</a><a name="0528c28" id="0528c28">身死已断灭无有。犹如瓦石。若一破已不可</a><a name="0528c29" id="0528c29">还合。彼亦如是应知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310528b.htm'><img src='up.gif' border=0></a>
<a href='T310529a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>