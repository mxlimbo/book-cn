<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0171c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷3)</font> 释依止胜相中 释引证品第三之一 <font face='Arial'>T31, p0171c</h2></font><hr>
<span class='old'>
</a><a name="0171b28" id="0171b28"><p>论曰。复次若人已作善业。及以恶业<p>释曰。</a><a name="0171b29" id="0171b29">若人于世间中。作不杀生等十善业。决定应</span><a name="0171c01" id="0171c01">得人天生报。若作杀生等十恶业。决定应得</a><a name="0171c02" id="0171c02">四趣生报</a><a name="0171c03" id="0171c03"><p>论曰。正舍寿命离阿梨耶识。或上或下次第</a><a name="0171c04" id="0171c04">依止。冷触不应得成<p>释曰。是人于死时中。</a><a name="0171c05" id="0171c05">若有善业。定应向上。若有恶业。定应生下。</a><a name="0171c06" id="0171c06">若汝不信有本识。云何此依止身。或下冷</a><a name="0171c07" id="0171c07">触。或上冷触。次第得成。若无有本识。云何得</a><a name="0171c08" id="0171c08">成本识能执持五根。本识若舍。依止身随所</a><a name="0171c09" id="0171c09">舍处。冷触次第起所舍之处。则成死身</a><a name="0171c10" id="0171c10"><p>论曰。是故生染污。离一切种子果报识。不可</a><a name="0171c11" id="0171c11">得立<p>释曰。生染污即是受生得生。依止执</a><a name="0171c12" id="0171c12">持等是染污因果故。通名染污。又生死对涅</a><a name="0171c13" id="0171c13">槃故名染污。本识是集谛故名种子。是苦谛</a><a name="0171c14" id="0171c14">故名果报。他因故名种子。他果故名果报。若</a><a name="0171c15" id="0171c15">离此识生染污。此义不成</a><a name="0171c16" id="0171c16"><p><b>　　<A NAME="n92"></A>世间净章第四</b></a><a name="0171c17" id="0171c17"><p>释曰。由如此道理。世间净品不得成。今当说</a><a name="0171c18" id="0171c18">之</a><a name="0171c19" id="0171c19"><p>论曰。云何世间净品不成。若众生未离欲欲</a><a name="0171c20" id="0171c20">界。未得色界心<p>释曰。若人为离欲欲界得</a><a name="0171c21" id="0171c21">色界心故修加行。是修行人有二种。一在观</a><a name="0171c22" id="0171c22">行人。二初发修行人。在观行人者。在闻思慧</a><a name="0171c23" id="0171c23">中。闻思慧各有三品。修习使增长故名加</a><a name="0171c24" id="0171c24">行。初发修行者。即初修闻慧。此二人并未离</a><a name="0171c25" id="0171c25">欲欲界。悉未得非至定。非至定即色界</a><a name="0171c26" id="0171c26">心</a><a name="0171c27" id="0171c27"><p>论曰。先起欲界善心。求离欲欲界。修行观心</a><a name="0171c28" id="0171c28"><p>释曰。若人未得色界心。在闻慧中。名先起</a><a name="0171c29" id="0171c29">欲界善心。于闻慧中求离欲欲界观心。是思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310171b.htm'><img src='up.gif' border=0></a>
<a href='T310172a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>