<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0599c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷2)</font> 神通品第八 <font face='Arial'>T31, p0599c</h2></font><hr>
<span class='old'>
</a><br><a name="0599b28" id="0599b28">　　如所立方便　　　依此净诸通　</p></a><a name="0599b29" id="0599b29"><p>释曰。如所依禅。如所摄智。如所立方便。菩萨</span><a name="0599c01" id="0599c01">作意修习则得最上神通。已说修通。次说得</a><a name="0599c02" id="0599c02">果。偈曰</a><a name="0599c03" id="0599c03"><p class='lg'>　　三住住无比　　　所住善供养</a><br><a name="0599c04" id="0599c04">　　令彼得清净　　　是说神通果　</p></a><a name="0599c05" id="0599c05"><p>释曰。神通有三种果。一胜住果。此住有三种。</a><a name="0599c06" id="0599c06">一圣住。二梵住。三天住。所得无比无上故。</a><a name="0599c07" id="0599c07">二善供养果。随所住处世间众生大供养故。</a><a name="0599c08" id="0599c08">三令他清净果。能令供养者得清净故。问神</a><a name="0599c09" id="0599c09">通有六种业。一自业。二他业。三光业。四戏</a><a name="0599c10" id="0599c10">业。五化业。六净业此云何。偈曰</a><a name="0599c11" id="0599c11"><p class='lg'>　　世生成坏事　　　见彼犹如幻</a><br><a name="0599c12" id="0599c12">　　种种他所欲　　　自在随意成　</p></a><a name="0599c13" id="0599c13"><p>释曰。此偈上半显示自业。见诸世界及诸众</a><a name="0599c14" id="0599c14">生若成若坏。犹如幻故。下半显示他业。谓动</a><a name="0599c15" id="0599c15">地放光等事。随他所欲自在现故。十种自</a><a name="0599c16" id="0599c16">在如十地经说。偈曰</a><a name="0599c17" id="0599c17"><p class='lg'>　　神光照恶趣　　　令信生善道</a><br><a name="0599c18" id="0599c18">　　威力震天宫　　　动殿令魔怖　</p></a><a name="0599c19" id="0599c19"><p>释曰。此偈显示光业。光业二种。一救苦。二怖</a><a name="0599c20" id="0599c20">魔。上半偈明救苦。谓下照恶道众生。令发信</a><a name="0599c21" id="0599c21">心得生善道故。下半偈明怖魔。谓上照天宫</a><a name="0599c22" id="0599c22">动魔宫殿令魔惊怖故。偈曰</a><a name="0599c23" id="0599c23"><p class='lg'>　　游戏诸三昧　　　僧中最第一</a><br><a name="0599c24" id="0599c24">　　恒现三种化　　　以是利众生　</p></a><a name="0599c25" id="0599c25"><p>释曰。此偈上半显示戏业。于佛众中游戏诸</a><a name="0599c26" id="0599c26">定最得自在。下半显示化业。化有三种。一</a><a name="0599c27" id="0599c27">业化。工巧业处自在化故。二随化。随他所</a><a name="0599c28" id="0599c28">欲自在化故。三上化。住兜率天等胜上化</a><a name="0599c29" id="0599c29">故。以是三化恒为利益。偈曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310599b.htm'><img src='up.gif' border=0></a>
<a href='T310600a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>