<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0873c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷99)</font> 摄事分 2调伏事 <font face='Arial'>T30, p0873c</h2></font><hr>
<span class='old'>
</a><a name="0873b28" id="0873b28">犯戒作不饶益发起恶思。当知亦名像似</a><a name="0873b29" id="0873b29">正法。复有一类。构集种种矫诈威仪。当知</span><a name="0873c01" id="0873c01">亦名像似正法。复有一类。以解世间文章</a><a name="0873c02" id="0873c02">咒术。多求多获所有利养。当知亦名像似</a><a name="0873c03" id="0873c03">正法。复有一类。损恼于他以其非法积聚</a><a name="0873c04" id="0873c04">财宝作有罪福。当知亦名像似正法。又</a><a name="0873c05" id="0873c05">即于彼能引无义像似正法。以诸因缘开</a><a name="0873c06" id="0873c06">示建立。当知亦名像似正法。如是一切像</a><a name="0873c07" id="0873c07">似正法。应知皆是违逆学法。恶友性相。广</a><a name="0873c08" id="0873c08">说应知如声闻地及菩萨地。又略说者。若</a><a name="0873c09" id="0873c09">于放逸或于恶行。或于下劣诸善功德。而</a><a name="0873c10" id="0873c10">相劝励。应知是类总名恶友。若诸昧劣愚</a><a name="0873c11" id="0873c11">痴种类。所有猛利长时烦恼。是名愚戆烦恼</a><a name="0873c12" id="0873c12">炽盛。若于宿世信等善法不修习故。于现</a><a name="0873c13" id="0873c13">法中信等微弱。虽极精恳。然无力能即于</a><a name="0873c14" id="0873c14">现法获得涅槃。当知是名宿世资粮有所</a><a name="0873c15" id="0873c15">阙故于现法中其力薄弱。是名五种违逆</a><a name="0873c16" id="0873c16">学法。与此相违。应知五种随顺学法。成就</a><a name="0873c17" id="0873c17">彼故于毗柰耶勤学苾刍。能正修集一切</a><a name="0873c18" id="0873c18">所学。成就如是随顺法者。复有五法能防</a><a name="0873c19" id="0873c19">戒蕴一正出家。二善请问。三审观察。四修</a><a name="0873c20" id="0873c20">对治。五任持信。不厄于债而求出家。如前</a><a name="0873c21" id="0873c21">广说。唯求涅槃爱乐所学而求出家。当</a><a name="0873c22" id="0873c22">知如是名正出家。既出家已于犯无犯及</a><a name="0873c23" id="0873c23">还净中。若有苾刍持经律论。其所未了躬</a><a name="0873c24" id="0873c24">往请决彼便开晓。当知如是名善请问。于</a><a name="0873c25" id="0873c25">自尸罗三时观察。或初日分或中日分或后</a><a name="0873c26" id="0873c26">日分。若见无犯便生欢喜。昼夜精勤随学</a><a name="0873c27" id="0873c27">而住。若见有犯即便速疾如法悔除。当知</a><a name="0873c28" id="0873c28">如是名审观察。于时时间初夜后夜或昼日</a><a name="0873c29" id="0873c29">分。思惟修习所有贪等烦恼对治。非唯听<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300873b.htm'><img src='up.gif' border=0></a>
<a href='T300874a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>