<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0287a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷2)</font> 本地分中意地第二之一 <font face='Arial'>T30, p0287a</h2></font><hr>
<span class='old'>
</a><a name="0286c28" id="0286c28">迦山。马耳山。善见山。朅达洛迦山。持轴山。</a><a name="0286c29" id="0286c29">尼民达罗山。如是诸山其峰布列。各由形状</span><a name="0287a01" id="0287a01">差别为名。绕苏迷卢次第而住。苏迷卢量</a><a name="0287a02" id="0287a02">高八万踰缮那。广亦如之。下入水际量亦</a><a name="0287a03" id="0287a03">复尔。又持双山等彼之半。从此次第余六金</a><a name="0287a04" id="0287a04">山。其量渐减各等其半。若下品性者。于苏</a><a name="0287a05" id="0287a05">迷卢四边七金山外。成四大洲及八中洲并</a><a name="0287a06" id="0287a06">轮围山。此山轮围四洲而住。量等尼民达罗</a><a name="0287a07" id="0287a07">之半。复成非天宫殿。此宫在苏迷卢下。依</a><a name="0287a08" id="0287a08">水而居。复成大雪山及无热池周围崖岸。次</a><a name="0287a09" id="0287a09">成最下八大那洛迦处诸大那洛迦及独</a><a name="0287a10" id="0287a10">一那洛迦寒那洛迦近边那洛迦。复成一分</a><a name="0287a11" id="0287a11">鬼傍生处。四大洲者。谓南赡部洲。东毗提诃</a><a name="0287a12" id="0287a12">洲。西瞿陀尼洲。北拘卢洲。其赡部洲形如车</a><a name="0287a13" id="0287a13">箱。毗提诃洲形如半月。瞿陀尼洲其形圆满。</a><a name="0287a14" id="0287a14">北拘卢洲其形四方。赡部洲量。六千五百踰</a><a name="0287a15" id="0287a15">缮那。毗提诃洲量。七千踰缮那。瞿陀尼洲量。</a><a name="0287a16" id="0287a16">七千五百踰缮那。拘卢洲量。八千踰缮那。又</a><a name="0287a17" id="0287a17">七金山其间有水具八支德。名为内海。复</a><a name="0287a18" id="0287a18">成诸龙宫。有八大龙并经劫住。谓持地龙</a><a name="0287a19" id="0287a19">王。欢喜近喜龙王。马骡龙王。目支邻陀龙王。</a><a name="0287a20" id="0287a20">意猛龙王。持国龙王。大黑龙王。黳罗叶龙王。</a><a name="0287a21" id="0287a21">是诸龙王由帝释力数与非天共相战诤。</a><a name="0287a22" id="0287a22">其诸龙众类有四种。谓卵生胎生湿生化生。</a><a name="0287a23" id="0287a23">妙翅鸟中四类亦尔。复有余水在内海外</a><a name="0287a24" id="0287a24">故名外海。又依苏迷卢根有四重级。从苏</a><a name="0287a25" id="0287a25">迷卢初级傍出一万六千踰缮那量。即从此</a><a name="0287a26" id="0287a26">量半半渐减。如其次第余级应知有坚手</a><a name="0287a27" id="0287a27">神住最初级。血手神住第二级。常醉神住</a><a name="0287a28" id="0287a28">第三级。持鬘神住第四级。苏迷卢顶四隅之</a><a name="0287a29" id="0287a29">上有四大峰。各高五百踰缮那量。有诸药<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300286c.htm'><img src='up.gif' border=0></a>
<a href='T300287b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>