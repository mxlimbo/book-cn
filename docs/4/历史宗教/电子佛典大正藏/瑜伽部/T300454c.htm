<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0454c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷31)</font> 13声闻地 <font face='Arial'>T30, p0454c</h2></font><hr>
<span class='old'>
</a><a name="0454b28" id="0454b28">痴品所有诸取。由此势力由此功能润业</a><a name="0454b29" id="0454b29">种子。令其能与诸异熟果。如是一切名生</span><a name="0454c01" id="0454c01">起因。由此二因增上力故。便为三苦之所</a><a name="0454c02" id="0454c02">随逐。招集一切纯大苦蕴。如是名依观待</a><a name="0454c03" id="0454c03">道理。寻思缘起所有道理。复审思择于是缘</a><a name="0454c04" id="0454c04">性缘起观中。善修善习善多修习能断愚痴。</a><a name="0454c05" id="0454c05">又审思择如是道理有至教量有内现证</a><a name="0454c06" id="0454c06">有比度法。亦有成立法性等义。如是名依</a><a name="0454c07" id="0454c07">作用道理。证成道理。法尔道理。寻思缘起所</a><a name="0454c08" id="0454c08">有道理。是名勤修缘起观者寻思六事差</a><a name="0454c09" id="0454c09">别所缘毗钵舍那。云何勤修界差别观者。</a><a name="0454c10" id="0454c10">寻思六事差别所缘毗钵舍那。谓依界差别</a><a name="0454c11" id="0454c11">增上正法听闻受持增上力故。能正解了一</a><a name="0454c12" id="0454c12">切界义。谓种姓义及种子义因义性义。是</a><a name="0454c13" id="0454c13">其界义。如是名为寻思界义。又正寻思地</a><a name="0454c14" id="0454c14">等六界内外差别发起胜解。如是名为寻</a><a name="0454c15" id="0454c15">思界事。又正寻思地为坚相。乃至风为轻</a><a name="0454c16" id="0454c16">动相。识为了别相。空界为虚空相遍满色相</a><a name="0454c17" id="0454c17">无障碍相。是名寻思诸界自相。又正寻思</a><a name="0454c18" id="0454c18">此一切界以要言之皆是无常乃至无我。是</a><a name="0454c19" id="0454c19">名寻思诸界共相。又正寻思于一合相界</a><a name="0454c20" id="0454c20">差别性不了知者。由界差别所合成身。</a><a name="0454c21" id="0454c21">发起高慢便为颠倒。黑品所摄。广说如前。</a><a name="0454c22" id="0454c22">与上相违便无颠倒。白品所摄。广说如前。</a><a name="0454c23" id="0454c23">如是名为寻思界品。又正寻思去来今世</a><a name="0454c24" id="0454c24">六界为缘得入母胎。如是名为寻思界时。</a><a name="0454c25" id="0454c25">又正寻思如草木等众缘和合围绕虚空。数</a><a name="0454c26" id="0454c26">名为舍。如是六界为所依故。筋骨血肉</a><a name="0454c27" id="0454c27">众缘和合围绕虚空。假想等想施设言论。数</a><a name="0454c28" id="0454c28">名为身。复由宿世诸业烦恼及自种子以</a><a name="0454c29" id="0454c29">为因缘。如是名依观待道理寻思诸界差<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300454b.htm'><img src='up.gif' border=0></a>
<a href='T300455a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>