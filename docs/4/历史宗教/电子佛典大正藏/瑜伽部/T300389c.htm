<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0389c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷20)</font> 12修所成地 <font face='Arial'>T30, p0389c</h2></font><hr>
<span class='old'>
</a><a name="0389b28" id="0389b28">听闻正法所得胜利。如是名为涅槃为首。</a><a name="0389b29" id="0389b29">所有广义除此更无若过若增</b></span><a name="0389c01" id="0389c01"><p>云何能熟解脱慧之成熟。谓毗钵舍那支</a><a name="0389c02" id="0389c02">成熟故。亦名慧成熟。奢摩他支成熟故。亦</a><a name="0389c03" id="0389c03">名慧成熟。所以者何。定心中慧于所知境</a><a name="0389c04" id="0389c04">清净转故。又毗钵舍那支最初必用善友为</a><a name="0389c05" id="0389c05">依。奢摩他支尸罗圆满之所摄受。又依善</a><a name="0389c06" id="0389c06">友之所摄受。于所知境真实性中有觉了</a><a name="0389c07" id="0389c07">欲。依尸罗圆满之所摄受。于增上尸罗毁</a><a name="0389c08" id="0389c08">犯净戒现行非法坏轨范中。若诸有智同</a><a name="0389c09" id="0389c09">梵行者。由见闻疑或举其罪。或令忆念或</a><a name="0389c10" id="0389c10">令随学。于尔所时堪忍讥论。又依所知真</a><a name="0389c11" id="0389c11">实觉了欲故。爱乐听闻。依乐闻故便发请</a><a name="0389c12" id="0389c12">问依请问故。闻昔未闻甚深法义。数数听</a><a name="0389c13" id="0389c13">闻无间断故。于彼法义转得明净。又能除</a><a name="0389c14" id="0389c14">遣先所生疑。如是觉慧转明净故。于诸世间</a><a name="0389c15" id="0389c15">所有盛事。能见过患深心厌离。如是厌心</a><a name="0389c16" id="0389c16">善作意故。于彼一切世间盛事不生愿乐。</a><a name="0389c17" id="0389c17">彼由如是于诸世间增上生道无愿心故。</a><a name="0389c18" id="0389c18">为欲断除诸恶趣法。心生正愿。又为修</a><a name="0389c19" id="0389c19">集能对治彼所有善法。修集一切烦恼对</a><a name="0389c20" id="0389c20">治所有善法。为欲证得彼对治果。亦为自</a><a name="0389c21" id="0389c21">心得清净故。心生正愿。如是十种能熟解</a><a name="0389c22" id="0389c22">脱慧成熟法。如先所说渐次能令解脱圆</a><a name="0389c23" id="0389c23">满。又随次第已说三支。谓闻正法圆满。涅</a><a name="0389c24" id="0389c24">槃为上首。能熟解脱慧之成熟。如是三支</a><a name="0389c25" id="0389c25">广圣教义。谓十十种。除此更无若过若增。</a><a name="0389c26" id="0389c26">又此三支当知即是修瑜伽因缘。何以故。</a><a name="0389c27" id="0389c27">由依此次第此因此缘。修习瑜伽方得成</a><a name="0389c28" id="0389c28">满。谓依闻正法圆满。涅槃为上首。能熟解</a><a name="0389c29" id="0389c29">脱慧成熟故</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300389b.htm'><img src='up.gif' border=0></a>
<a href='T300390a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>