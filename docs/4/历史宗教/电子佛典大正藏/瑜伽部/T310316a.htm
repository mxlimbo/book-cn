<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1596 摄大乘论释论 0316a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1596 摄大乘论释论</font> <font face='Arial'>(卷10)</font> 智胜相胜语第十之一 修时章第五 <font face='Arial'>T31, p0316a</h2></font><hr>
<span class='old'>
</a><br><a name="0315c28" id="0315c28">　　既知欲非欲　　　得入欲法如</a><br><a name="0315c29" id="0315c29">　　诸佛过诸阴　　　而亦住阴中</span><br><a name="0316a01" id="0316a01">　　与彼不一异　　　不舍而寂灭</a><br><a name="0316a02" id="0316a02">　　诸佛同事业　　　犹如大海水</a><br><a name="0316a03" id="0316a03">　　我已现当作　　　他利无是思</a><br><a name="0316a04" id="0316a04">　　诸罪者不见　　　如破器中月</a><br><a name="0316a05" id="0316a05">　　普遍一切世　　　法光犹如日</a><br><a name="0316a06" id="0316a06">　　或显示正觉　　　或涅槃如火</a><br><a name="0316a07" id="0316a07">　　不生亦不有　　　如来常住身</a><br><a name="0316a08" id="0316a08">　　佛于非正法　　　人及恶趣中</a><br><a name="0316a09" id="0316a09">　　于非梵行法　　　自住最胜者</a><br><a name="0316a10" id="0316a10">　　行于一切处　　　而亦无所行</a><br><a name="0316a11" id="0316a11">　　一切众生见　　　然非六根境</a><br><a name="0316a12" id="0316a12">　　伏断诸烦恼　　　如咒制诸毒</a><br><a name="0316a13" id="0316a13">　　以惑至惑尽　　　佛具一切智</a><br><a name="0316a14" id="0316a14">　　烦恼即菩提　　　生死寂灭体</a><br><a name="0316a15" id="0316a15">　　有大方便故　　　如来不思议　</p></a><a name="0316a16" id="0316a16"><p>此即是十二种甚深。应知所谓生成业住甚</a><a name="0316a17" id="0316a17">深。安立数业甚深。正遍觉甚深。离欲甚深。灭</a><a name="0316a18" id="0316a18">阴甚深。成熟甚深。显现甚深。显示正遍觉般</a><a name="0316a19" id="0316a19">涅槃甚深。住甚深。显示自体甚深。灭烦恼甚</a><a name="0316a20" id="0316a20">深。不思议甚深</a><a name="0316a21" id="0316a21"><p>释曰。今当显示大乘甚深。即是显示十二种</a><a name="0316a22" id="0316a22">甚深。于中生成业住等甚深。以一偈显示。诸</a><a name="0316a23" id="0316a23">佛不生生者。此显生甚深。诸佛以不生为生</a><a name="0316a24" id="0316a24">故。无住处为处者。此显成长甚深。诸佛不住</a><a name="0316a25" id="0316a25">生死涅槃处故。所作无功用者。此显业甚</a><a name="0316a26" id="0316a26">深。诸佛以平等为业。由无功用故所作之业</a><a name="0316a27" id="0316a27">一切处平等受用。第四食者。此显住甚深。</a><a name="0316a28" id="0316a28">由四种食是不净身依止住处。诸佛非不净</a><a name="0316a29" id="0316a29">身依止住处。由段等四食。是欲界众生不清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310315c.htm'><img src='up.gif' border=0></a>
<a href='T310316b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>