<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0594a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷1)</font> 归依品第三 <font face='Arial'>T31, p0594a</h2></font><hr>
<span class='old'>
</a><a name="0593c28" id="0593c28"><p class='lg'>　　大体及大义　　　无边及无尽</a><br><a name="0593c29" id="0593c29">　　由善世出世　　　成熟神通故　</p></span><a name="0594a01" id="0594a01"><p>释曰。大乘归依者。所有善根由四因故。一切</a><a name="0594a02" id="0594a02">声闻辟支佛所不能及。一者大体。二者大义。</a><a name="0594a03" id="0594a03">三者无边。四者无尽问此云何。答大体者。谓</a><a name="0594a04" id="0594a04">世间善根。已得超过二乘故。大义者。谓出世</a><a name="0594a05" id="0594a05">善根。二乘出世但自利故。无边者。谓成熟善</a><a name="0594a06" id="0594a06">根。能成熟无边众生故。无尽者。谓神通善根。</a><a name="0594a07" id="0594a07">至无余涅槃亦无尽故。已说归依胜义。次说</a><a name="0594a08" id="0594a08">归依差别。偈曰</a><a name="0594a09" id="0594a09"><p class='lg'>　　希望及大悲　　　种智亦不退</a><br><a name="0594a10" id="0594a10">　　三出及二得　　　差别有六种　</p></a><a name="0594a11" id="0594a11"><p>释曰。归依差别有六种。一自性。二因。三果。</a><a name="0594a12" id="0594a12">四业。五相应。六品类。悕望为自性。至心求佛</a><a name="0594a13" id="0594a13">体故。大悲为因。为一切众生故。种智为果。</a><a name="0594a14" id="0594a14">得无上菩提故。不退为业。行利他难行行不</a><a name="0594a15" id="0594a15">退不屈故。三出为相应。具足三乘出离行故。</a><a name="0594a16" id="0594a16">二得为品类。世俗得法性得粗细差别故。已</a><a name="0594a17" id="0594a17">说功德差别。次说行差别。偈曰</a><a name="0594a18" id="0594a18"><p class='lg'>　　归依有大义　　　功德聚增长</a><br><a name="0594a19" id="0594a19">　　意悲遍世间　　　广流大圣法　</p></a><a name="0594a20" id="0594a20"><p>释曰。大义谓自他利行。自利行者。谓功德增</a><a name="0594a21" id="0594a21">长复有多种。若思度。若数数。若时节。皆无有</a><a name="0594a22" id="0594a22">量。由不可思度故。不可数知故。毕竟恒行。时</a><a name="0594a23" id="0594a23">无分齐故。他利行者。作意及悲遍一切众生</a><a name="0594a24" id="0594a24">故。广勤方便流大圣法故。大圣法者大乘法</a><a name="0594a25" id="0594a25">故。归依品究竟</a><a name="0594a26" id="0594a26"><p><b>　　<A NAME="n374"></A>大乘庄严经论种性品第四</b></a><a name="0594a27" id="0594a27"><p>释曰。已说归依义。次说种性差别。偈曰</a><a name="0594a28" id="0594a28"><p class='lg'>　　有胜性相类　　　过恶及功德</a><br><a name="0594a29" id="0594a29">　　金譬与宝譬　　　九种各四种　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310593c.htm'><img src='up.gif' border=0></a>
<a href='T310594b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>