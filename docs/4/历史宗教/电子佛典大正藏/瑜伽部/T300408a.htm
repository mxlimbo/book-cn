<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0408a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷23)</font> 13声闻地 <font face='Arial'>T30, p0408a</h2></font><hr>
<span class='old'>
</a><a name="0407c28" id="0407c28">其正念。防护于意。行平等位。名正防护。又</a><a name="0407c29" id="0407c29">根律仪略有二种。一者思择力所摄。二者修</span><a name="0408a01" id="0408a01">习力所摄。思择力所摄根律仪者。谓于境界</a><a name="0408a02" id="0408a02">深见过患。不能于此所有过患除遣断灭。</a><a name="0408a03" id="0408a03">修习力所摄根律仪者。谓于境界深见过</a><a name="0408a04" id="0408a04">患。亦能于此所有过患除遣断灭。又由思</a><a name="0408a05" id="0408a05">择力所摄根律仪故。于所缘境令烦恼缠</a><a name="0408a06" id="0408a06">不复生起。不复现前。而于依附所依随眠。</a><a name="0408a07" id="0408a07">不能断除不能永拔。由修习力所摄根律</a><a name="0408a08" id="0408a08">仪故。于所缘境烦恼随眠不复生起。不复</a><a name="0408a09" id="0408a09">现前。一切时分依附所依所有随眠亦能断</a><a name="0408a10" id="0408a10">除。亦能永拔。如是思择力所摄根律仪。修</a><a name="0408a11" id="0408a11">习力所摄根律仪。有此差别。有此意趣。有</a><a name="0408a12" id="0408a12">此殊异。当知此中思择力所摄根律仪。是资</a><a name="0408a13" id="0408a13">粮道所摄。修习力所摄根律仪。当知堕在离</a><a name="0408a14" id="0408a14">欲地摄。</b></b><p>云何名为于食知量。谓如有一由</a><a name="0408a15" id="0408a15">正思择食于所食。不为倡荡。不为憍逸。</a><a name="0408a16" id="0408a16">不为饰好不为端严。乃至广说。云何名为</a><a name="0408a17" id="0408a17">由正思择食于所食。正思择者。如以妙慧</a><a name="0408a18" id="0408a18">等随观察段食过患。见过患已深生厌恶。</a><a name="0408a19" id="0408a19">然后吞咽。云何名为观见过患。谓即于此</a><a name="0408a20" id="0408a20">所食段食。或观受用种类过患。或观变异种</a><a name="0408a21" id="0408a21">类过患。或观迫求种类过患。云何受用种类</a><a name="0408a22" id="0408a22">过患。谓如有一将欲食时。所受段食色香</a><a name="0408a23" id="0408a23">味触皆悉圆满甚为精妙。从此无间进至口</a><a name="0408a24" id="0408a24">中。牙齿咀嚼。津唾浸烂。涎液缠裹。转入咽</a><a name="0408a25" id="0408a25">喉。尔时此食先曾所有悦意妙相一切皆舍。</a><a name="0408a26" id="0408a26">次后转成可恶秽相。当转异时状如变吐。</a><a name="0408a27" id="0408a27">能食士夫补特伽罗。若正思念此位秽相。于</a><a name="0408a28" id="0408a28">余未变一切精妙所受饮食。初尚不能住</a><a name="0408a29" id="0408a29">食欣乐。况于此位。由如是等非一相貌。渐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300407c.htm'><img src='up.gif' border=0></a>
<a href='T300408b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>