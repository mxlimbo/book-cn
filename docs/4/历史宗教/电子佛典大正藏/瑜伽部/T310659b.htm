<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0659b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷13)</font> 行住品第二十三 <font face='Arial'>T31, p0659b</h2></font><hr>
<span class='old'>
</a><a name="0659a28" id="0659a28">菩萨能起慧焰烧二障薪故名焰慧地。难退</a><a name="0659a29" id="0659a29">有二种能退故难胜者。菩萨于五地中有二</span><a name="0659b01" id="0659b01">种难。一勤化众生心无恼难。二众生不从化</a><a name="0659b02" id="0659b02">心无恼难。此地菩萨能退二难于难得胜故</a><a name="0659b03" id="0659b03">名难胜地。不住二法观恒现名现前者。菩萨</a><a name="0659b04" id="0659b04">于六地中依般若力。能不住生死涅槃二法。</a><a name="0659b05" id="0659b05">如此观慧恒现在前故名现前地。杂道邻</a><a name="0659b06" id="0659b06">一道远去名远行者。菩萨于七地中近一乘</a><a name="0659b07" id="0659b07">道故名远去。问谁是远去。答功用方便究竟</a><a name="0659b08" id="0659b08">此远能去。由此远去故名远行地。相想无相</a><a name="0659b09" id="0659b09">想动无不动地者。菩萨于八地中有相想及</a><a name="0659b10" id="0659b10">无相有功用想二想俱不能动。由无此动故。</a><a name="0659b11" id="0659b11">故名不动地。四辩智力巧说善称善慧者。菩</a><a name="0659b12" id="0659b12">萨于九地中四无碍慧最为殊胜。于一刹那</a><a name="0659b13" id="0659b13">顷三千世界所有人天异类异音异义异问。</a><a name="0659b14" id="0659b14">此地菩萨能以一音普答众问遍断众疑。由</a><a name="0659b15" id="0659b15">此说善故名善慧地。二门如云遍雨法名法</a><a name="0659b16" id="0659b16">云者。菩萨于十地中由三昧门及陀罗尼门。</a><a name="0659b17" id="0659b17">摄一切闻熏习因。遍满阿梨耶识中。譬如浮</a><a name="0659b18" id="0659b18">云遍满虚空。能以此闻熏习云。于一一刹那。</a><a name="0659b19" id="0659b19">于一一相。于一一好。于一一毛孔。雨无量无</a><a name="0659b20" id="0659b20">边法雨。充足一切可化众生。由能如云雨法</a><a name="0659b21" id="0659b21">故名法云地。问释别名已。云何名住云何名</a><a name="0659b22" id="0659b22">地。偈曰</a><a name="0659b23" id="0659b23"><p class='lg'>　　为集诸善根　　　乐住故说住</a><br><a name="0659b24" id="0659b24">　　数数数无畏　　　复以地为名　</p></a><a name="0659b25" id="0659b25"><p>释曰。为集诸善根乐住故名住者。诸菩萨</a><a name="0659b26" id="0659b26">为成就种种善根。于一切时乐住一切地。是</a><a name="0659b27" id="0659b27">故诸地说名为住。数数数无畏复以地为名</a><a name="0659b28" id="0659b28">者。步弥耶名为地。步者数数义。弥者实数</a><a name="0659b29" id="0659b29">义。耶者无畏义。诸菩萨欲进上地。于一一地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310659a.htm'><img src='up.gif' border=0></a>
<a href='T310659c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>