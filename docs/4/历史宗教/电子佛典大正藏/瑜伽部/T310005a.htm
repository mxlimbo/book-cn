<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0005a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷1)</font> <font face='Arial'>T31, p0005a</h2></font><hr>
<span class='old'>
</a><a name="0004c28" id="0004c28">身语业岂不违经。不拨为无但言非色。</a><a name="0004c29" id="0004c29">能动身思说名身业。能发语思说名语业。</span><a name="0005a01" id="0005a01">审决二思意相应故。作动意故说名意业。</a><a name="0005a02" id="0005a02">起身语思有所造作。说名为业。是审决思</a><a name="0005a03" id="0005a03">所游履故通生苦乐异熟果故。亦名为道。</a><a name="0005a04" id="0005a04">故前七业道亦思为自性。或身语表由思</a><a name="0005a05" id="0005a05">发故假说为业。思所履故说名业道。由此</a><a name="0005a06" id="0005a06">应知。实无外色唯有内识变似色生不相</a><a name="0005a07" id="0005a07">应行亦非实有。所以者何。得非得等。非如</a><a name="0005a08" id="0005a08">色心及诸心所。体相可得。非异色心及诸</a><a name="0005a09" id="0005a09">心所作用可得。由此故知。定非实有。但</a><a name="0005a10" id="0005a10">依色等分位假立。此定非异色心心所有</a><a name="0005a11" id="0005a11">实体用。如色心等。许蕴摄故。或心心所及</a><a name="0005a12" id="0005a12">色无为所不摄故。如毕竟无定非实有。或</a><a name="0005a13" id="0005a13">余实法所不摄故。如余假法。非实有体。且</a><a name="0005a14" id="0005a14">彼如何。知得非得异色心等有实体用。契</a><a name="0005a15" id="0005a15">经说故。如说如是补特伽罗成就善恶。圣</a><a name="0005a16" id="0005a16">者成就十无学法。又说异生不成就圣法。</a><a name="0005a17" id="0005a17">诸阿罗汉不成就烦恼。成不成言显得非</a><a name="0005a18" id="0005a18">得。经不说此异色心等有实体用。为证不</a><a name="0005a19" id="0005a19">成。亦说轮王成就七宝。岂即成就他身非</a><a name="0005a20" id="0005a20">情。若谓于宝有自在力。假说成就。于善恶</a><a name="0005a21" id="0005a21">法何不许然。而执实得。若谓七宝在现在</a><a name="0005a22" id="0005a22">故。可假说成。宁知所成善恶等法。离现在</a><a name="0005a23" id="0005a23">有。离现实法理非有故。现在必有善种等</a><a name="0005a24" id="0005a24">故。又得于法有何胜用。若言能起应起无</a><a name="0005a25" id="0005a25">为。一切非情应永不起。未得已失应永不</a><a name="0005a26" id="0005a26">生。若俱生得为因起者。所执二生便为无</a><a name="0005a27" id="0005a27">用。又具善恶无记得者。善恶无记应顿现</a><a name="0005a28" id="0005a28">前。若待余因得便无用。若得于法是不失</a><a name="0005a29" id="0005a29">因。有情由此成就彼故。诸可成法不离有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310004c.htm'><img src='up.gif' border=0></a>
<a href='T310005b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>