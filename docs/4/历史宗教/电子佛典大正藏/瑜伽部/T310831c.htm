<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0831c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷3)</font> 一切众生有如来藏品第五 <font face='Arial'>T31, p0831c</h2></font><hr>
<span class='old'>
</a><a name="0831b28" id="0831b28">相对法。以于一切众生柔软大悲得一味等</a><a name="0831b29" id="0831b29">味相行故。如是彼三种法。此三种因和合。毕</span><a name="0831c01" id="0831c01">竟不相舍离。故名相应。后半偈者。示现何义。</a><a name="0831c02" id="0831c02">偈言</a><a name="0831c03" id="0831c03"><p class='lg'>　　通智及无垢　　　不离于真如</a><br><a name="0831c04" id="0831c04">　　如灯明暖色　　　无垢界相似　</p></a><a name="0831c05" id="0831c05"><p>此偈明何义。有三处次第三种灯相似相对</a><a name="0831c06" id="0831c06">法。于如来法界中依果相应义应知。何等三</a><a name="0831c07" id="0831c07">处。一者通。二者知漏尽智。三者漏尽。此以</a><a name="0831c08" id="0831c08">何义。通者。有五通光明相似相对法。以受用</a><a name="0831c09" id="0831c09">事能散灭。彼与智相违。所治闇法能治相似</a><a name="0831c10" id="0831c10">相对法故。偈言通故。明故。知漏尽智者。无漏</a><a name="0831c11" id="0831c11">智暖相似相对法。以能烧业烦恼无有余</a><a name="0831c12" id="0831c12">残。能烧相似相对法故。偈言智故暖故。漏尽</a><a name="0831c13" id="0831c13">者。转身漏尽色相似相对法。以常无垢清净</a><a name="0831c14" id="0831c14">光明具足相无垢相似相对法故。偈言无垢</a><a name="0831c15" id="0831c15">故色故。又无垢者。以离烦恼障故。清净者。</a><a name="0831c16" id="0831c16">以离智障故。光明者。如自性清净体。彼二</a><a name="0831c17" id="0831c17">是客尘烦恼。如是略说六种无漏智。离烦恼</a><a name="0831c18" id="0831c18">无学身所摄法。于无漏法界中彼此迭共不</a><a name="0831c19" id="0831c19">相舍离。不差别法界平等毕竟。名相应义应</a><a name="0831c20" id="0831c20">知。又依行义故。说一偈</a><a name="0831c21" id="0831c21"><p class='lg'>　　见实者说言　　　凡夫圣人佛</a><br><a name="0831c22" id="0831c22">　　众生如来藏　　　真如无差别　</p></a><a name="0831c23" id="0831c23"><p>此偈示现何义。偈言</a><a name="0831c24" id="0831c24"><p class='lg'>　　凡夫心颠倒　　　见实异于彼</a><br><a name="0831c25" id="0831c25">　　如实不颠倒　　　诸佛离戏论　</p></a><a name="0831c26" id="0831c26"><p>此偈明何义。向明如来法界中一切法。真如</a><a name="0831c27" id="0831c27">清净明同相。依般若波罗蜜无分别智法门</a><a name="0831c28" id="0831c28">等。为诸菩萨摩诃萨说。此以何义。略明依三</a><a name="0831c29" id="0831c29">种人。何等为三。一者不实见凡夫。二者实见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310831b.htm'><img src='up.gif' border=0></a>
<a href='T310832a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>