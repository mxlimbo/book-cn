<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0404b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷22)</font> 13声闻地 <font face='Arial'>T30, p0404b</h2></font><hr>
<span class='old'>
</a><a name="0404a28" id="0404a28">而现被服故蔽衣裳。为令净信长者居士</a><a name="0404a29" id="0404a29">婆罗门等知其衣服有所匮乏。殷重承事</span><a name="0404b01" id="0404b01">给施众多上妙衣服。如为衣服。为余随一</a><a name="0404b02" id="0404b02">沙门资生众具亦尔。或于净信长者居士婆</a><a name="0404b03" id="0404b03">罗门所。如其所欲不得称遂。或彼财物有</a><a name="0404b04" id="0404b04">所阙乏。求不得时即便强逼。研磨粗语而</a><a name="0404b05" id="0404b05">苦求索。或彼财物无所阙乏。得下劣时便</a><a name="0404b06" id="0404b06">对施主。现前毁弃所得财物。如是告言。咄</a><a name="0404b07" id="0404b07">哉男子。某善男子。某善女人。方汝族姓及以</a><a name="0404b08" id="0404b08">财宝。极为下劣又极贫匮。而能惠施如是</a><a name="0404b09" id="0404b09">如是多妙悦意资产众具。汝望于彼族姓尊</a><a name="0404b10" id="0404b10">贵财宝丰饶。何为但施如是少劣非悦意</a><a name="0404b11" id="0404b11">物。彼由如是或依矫诈或邪妄语。或假现</a><a name="0404b12" id="0404b12">相或苦研逼。或利求利种种状相。而从他</a><a name="0404b13" id="0404b13">所非法希求所有衣服饮食卧具病缘医药</a><a name="0404b14" id="0404b14">诸资生具。非以正法而有所求。由非法</a><a name="0404b15" id="0404b15">故说名邪命。如是名为尸罗净命亏损所</a><a name="0404b16" id="0404b16">摄。云何名为堕在二边。谓如有一耽着受</a><a name="0404b17" id="0404b17">用极乐行边从他所得。或法非法所有衣服</a><a name="0404b18" id="0404b18">饮食卧具病缘医药及诸资具。爱玩受用不</a><a name="0404b19" id="0404b19">观过患不知出离。是名一边。复有一类</a><a name="0404b20" id="0404b20">好求受用自苦行边。以无量门而自煎迫</a><a name="0404b21" id="0404b21">受极苦楚。谓依棘刺或依灰坌或依木</a><a name="0404b22" id="0404b22">杵或依木板。或狐蹲住或狐蹲坐修断瑜</a><a name="0404b23" id="0404b23">伽。或复事火。谓乃至三承事于火。或复升</a><a name="0404b24" id="0404b24">水。谓乃至三升上其水。或一足住随日而</a><a name="0404b25" id="0404b25">转。或复所余如是等类修自苦行。是第二</a><a name="0404b26" id="0404b26">边。如是名为堕在二边。云何名为不能出</a><a name="0404b27" id="0404b27">离。谓如有一或戒或禁由见执取。谓我因</a><a name="0404b28" id="0404b28">此若戒若禁当得清净解脱出离。一切外道</a><a name="0404b29" id="0404b29">所有禁戒。虽善防护虽善清净。如其清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300404a.htm'><img src='up.gif' border=0></a>
<a href='T300404c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>