<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0059a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷10)</font> <font face='Arial'>T31, p0059a</h2></font><hr>
<span class='old'>
</a><a name="0058c28" id="0058c28">无漏识上所变现者。同能变识俱善无漏。</a><a name="0058c29" id="0058c29">纯善无漏因缘所生。是道谛摄非苦集故。</span><a name="0059a01" id="0059a01">蕴等识相不必皆同。三法因缘杂引生故。有</a><a name="0059a02" id="0059a02">漏识上所变现者同能变识皆是有漏。纯</a><a name="0059a03" id="0059a03">从有漏因缘所生是苦集摄。非灭道故。善</a><a name="0059a04" id="0059a04">等识相不必皆同。三性因缘杂引生故。蕴</a><a name="0059a05" id="0059a05">等同异类此应知。不尔应无五十二等。然</a><a name="0059a06" id="0059a06">相分等依识变现。非如识性依他中实。不</a><a name="0059a07" id="0059a07">尔唯识理应不成。许识内境俱实有故。或</a><a name="0059a08" id="0059a08">识相见等从缘生。俱依他起虚实如识。唯言</a><a name="0059a09" id="0059a09">遣外不遮内境。不尔真如亦应非实。内境</a><a name="0059a10" id="0059a10">与识既并非虚。如何但言唯识非境。识唯</a><a name="0059a11" id="0059a11">内有境亦通外。恐滥外故但言唯识。或诸</a><a name="0059a12" id="0059a12">愚夫迷执于境起烦恼业生死沉沦不解</a><a name="0059a13" id="0059a13">观心勤求出离。哀愍彼故说唯识言令自</a><a name="0059a14" id="0059a14">观心解脱生死。非谓内境如外都无。或相</a><a name="0059a15" id="0059a15">分等皆识为性。由熏习力似多分生。真如</a><a name="0059a16" id="0059a16">亦是识之实性。故除识性无别有法。此中</a><a name="0059a17" id="0059a17">识言亦说心所。心与心所定相应故。此论</a><a name="0059a18" id="0059a18">三分成立唯识。是故说为成唯识论。亦说</a><a name="0059a19" id="0059a19">此论名净唯识。显唯识理极明净故。此本</a><a name="0059a20" id="0059a20">论名唯识三十。由三十颂显唯识理。乃得</a><a name="0059a21" id="0059a21">圆满非增减故</a><a name="0059a22" id="0059a22"><p class='lg'>　　已依圣教及正理　　　分别唯识性相义</a><br><a name="0059a23" id="0059a23">　　所获功德施群生　　　愿共速登无上觉　</p></a><a name="0059a24" id="0059a24"><p class='juan'>
成唯识论卷第十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310058c.htm'><img src='up.gif' border=0></a>
<a href='T310059b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>