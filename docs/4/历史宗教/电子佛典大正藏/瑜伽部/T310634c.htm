<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0634c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷9)</font> 供养品第十八 <font face='Arial'>T31, p0634c</h2></font><hr>
<span class='old'>
</a><a name="0634b28" id="0634b28">不虚供养故。三轮不分别者谓智供养。设供</a><a name="0634b29" id="0634b29">受供供具三事不可得故。成熟诸众生者。谓</span><a name="0634c01" id="0634c01">田供养。众生为田。教彼供养令种善根故。最</a><a name="0634c02" id="0634c02">后十一种者。谓依止供养。此依止有十一种。</a><a name="0634c03" id="0634c03">一者依止物。由依财物而供养故。二者依止</a><a name="0634c04" id="0634c04">思惟。由依味思惟随喜思惟希望思惟故。三</a><a name="0634c05" id="0634c05">者依止信。由信大乘发菩提心故。四者依止</a><a name="0634c06" id="0634c06">愿。由发弘誓愿故。五者依止悲。由怜愍众生</a><a name="0634c07" id="0634c07">故。六者依止忍。由难行能行故。七者依止行。</a><a name="0634c08" id="0634c08">由诸波罗蜜故。八者依止正念。由如法不倒</a><a name="0634c09" id="0634c09">故。九者依止正见。由如实觉了故。十者依止</a><a name="0634c10" id="0634c10">解脱。由声闻烦恼灭故。十一者依止真实。由</a><a name="0634c11" id="0634c11">得大菩提故。问供养种差别云何。偈曰</a><a name="0634c12" id="0634c12"><p class='lg'>　　因果及内外　　　粗细与大小</a><br><a name="0634c13" id="0634c13">　　亦远近差别　　　是名供养种　</p></a><a name="0634c14" id="0634c14"><p>释曰。世等差别为供养种差别。彼过去为因。</a><a name="0634c15" id="0634c15">现在为果现在为因未来为果。如是因果谓</a><a name="0634c16" id="0634c16">去来今。应知内者自供养。外者令他供养。粗</a><a name="0634c17" id="0634c17">者利供养。细者随顺供养。小者劣供养。大者</a><a name="0634c18" id="0634c18">胜供养。有慢者为劣。无慢者为胜。三轮不分</a><a name="0634c19" id="0634c19">别故。远者欲后时供养近者即今时供养。复</a><a name="0634c20" id="0634c20">次隔世供养者为远。无间供养者为近。复次</a><a name="0634c21" id="0634c21">发愿于未来欲供养者为远。发愿于现在即</a><a name="0634c22" id="0634c22">供养者为近。问何等供养如来为最上供养。</a><a name="0634c23" id="0634c23">偈曰</a><a name="0634c24" id="0634c24"><p class='lg'>　　供养诸如来　　　最上由自意</a><br><a name="0634c25" id="0634c25">　　信心通方便　　　和合五胜故　</p></a><a name="0634c26" id="0634c26"><p>释曰。五种自意供养如来。应知此供养为最</a><a name="0634c27" id="0634c27">上供养。何谓为五一者净信。二者深心。三者</a><a name="0634c28" id="0634c28">神通。四者方便。五者和合。净信者。于大乘</a><a name="0634c29" id="0634c29">法说供养处生净信故。深心者此心有九种。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310634b.htm'><img src='up.gif' border=0></a>
<a href='T310635a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>