<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0305c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷6)</font> 3-5有寻有伺等三地 <font face='Arial'>T30, p0305c</h2></font><hr>
<span class='old'>
</a><a name="0305b28" id="0305b28">有我萨埵命者生者。有养育者数取趣者。如</a><a name="0305b29" id="0305b29">是等谛实当住。谓外道等作如是计。问何</span><a name="0305c01" id="0305c01">故彼外道等起如是见立如是论。答由教</a><a name="0305c02" id="0305c02">及理故。教如前说。理者。谓如有一为性寻</a><a name="0305c03" id="0305c03">思为性观察。广说如前。由二种因故。一先</a><a name="0305c04" id="0305c04">不思觉率尔而得有萨埵觉故。二先已思</a><a name="0305c05" id="0305c05">觉得有作故。彼如是思。若无我者见于五</a><a name="0305c06" id="0305c06">事。不应起于五有我觉。一见色形已。唯应</a><a name="0305c07" id="0305c07">起于色形之觉。不应起于萨埵之觉。二见</a><a name="0305c08" id="0305c08">顺苦乐行已。唯应起于受觉。不应起于胜</a><a name="0305c09" id="0305c09">劣萨埵之觉。三见已立名者名相应行已。</a><a name="0305c10" id="0305c10">唯应起于想觉。不应起于刹帝利。婆罗门。</a><a name="0305c11" id="0305c11">吠舍。<span class='corr'>戍</span>陀罗。佛授。德友。等萨埵之觉。四见</a><a name="0305c12" id="0305c12">作净不净相应行已。唯应起于行觉。不应</a><a name="0305c13" id="0305c13">起于愚者智者萨埵之觉。五见于境界识随</a><a name="0305c14" id="0305c14">转已。唯应起于心觉。不应起于我。能见。</a><a name="0305c15" id="0305c15">等萨埵之觉。由如是先不思觉。于此五事</a><a name="0305c16" id="0305c16">唯起五种萨埵之觉。非诸行觉。是故先不</a><a name="0305c17" id="0305c17">思觉见已率尔而起有萨埵觉故。如是决定</a><a name="0305c18" id="0305c18">知有实我。又彼如是思若无我者。不应</a><a name="0305c19" id="0305c19">于诸行中先起思觉得有所作。谓我以眼</a><a name="0305c20" id="0305c20">当见诸色。正见诸色。已见诸色。或复起</a><a name="0305c21" id="0305c21">心。我不当见。如是等用。皆由我觉行为先</a><a name="0305c22" id="0305c22">导。如于眼见如是。于耳鼻舌身意应知亦</a><a name="0305c23" id="0305c23">尔。又于善业造作善业止息。不善业造作不</a><a name="0305c24" id="0305c24">善业止息。如是等事。皆由思觉为先。方得</a><a name="0305c25" id="0305c25">作用。应不可得如是等用。唯于诸行。不</a><a name="0305c26" id="0305c26">应道理。</b></b><p>由如是思故。说有我。我今问汝。</a><a name="0305c27" id="0305c27">随汝意答。为即于所见事起萨埵觉。为</a><a name="0305c28" id="0305c28">异于所见事起萨埵觉耶。若即于所见事</a><a name="0305c29" id="0305c29">起萨埵觉者。汝不应言即于色等计有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300305b.htm'><img src='up.gif' border=0></a>
<a href='T300306a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>