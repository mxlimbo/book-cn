<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0339c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷12)</font> 6三摩呬多地 <font face='Arial'>T30, p0339c</h2></font><hr>
<span class='old'>
</a><a name="0339b28" id="0339b28">味。又于第二喻有差别。山者喻于无寻伺</a><a name="0339b29" id="0339b29">定。尖顶者。喻于第二静虑。无寻无伺于所</span><a name="0339c01" id="0339c01">缘境一味胜解。泉者。喻于内等净支。水轴</a><a name="0339c02" id="0339c02">者。谓水傍流出。水索者。谓水上涌出。此二种</a><a name="0339c03" id="0339c03">喻。如其次第。显示喜乐。滋润等言。如前解</a><a name="0339c04" id="0339c04">释。无不充满者。当知喻于无间相应。又</a><a name="0339c05" id="0339c05">于第三喻有差别。如嗢钵罗等。离喜之乐。</a><a name="0339c06" id="0339c06">彼相应法。及所依身。当知亦尔。水喻离喜</a><a name="0339c07" id="0339c07">无寻伺定。喜发踊跃。由无彼故。喻花胎藏</a><a name="0339c08" id="0339c08">没在水中。又于第四喻有差别。清净心者。</a><a name="0339c09" id="0339c09">谓与舍念清净相应。超过下地诸灾患故。</a><a name="0339c10" id="0339c10">鲜白者。谓性是善。自地烦恼无爱味故。何</a><a name="0339c11" id="0339c11">故复以长者为喻。谓彼所作皆审悉故。不</a><a name="0339c12" id="0339c12">放逸故。思惟筹量观察胜故。于增减门无</a><a name="0339c13" id="0339c13">不知故。证得清净第四静虑者。亦复如是。</a><a name="0339c14" id="0339c14">凡有所为审谛圆满无诸放逸。于一切义</a><a name="0339c15" id="0339c15">无不了知。其性捷利。八经九经以为喻者。</a><a name="0339c16" id="0339c16">由坚致故。显蚊虻等不能侵损。首足皆覆</a><a name="0339c17" id="0339c17">者。若有二失容可侵损。谓衣薄故。有露处</a><a name="0339c18" id="0339c18">故。今此显示二失俱无。此定亦尔。其心清净</a><a name="0339c19" id="0339c19">鲜白周遍。一切散动所不能侵。堪忍寒暑</a><a name="0339c20" id="0339c20">乃至他所呵叱恶言。及内身中种种苦受。又</a><a name="0339c21" id="0339c21">于第五喻有差别。于所观相殷勤恳到等。</a><a name="0339c22" id="0339c22">当知已如前释。谓审观察三世诸行。于能</a><a name="0339c23" id="0339c23">观察又复观察。是此中总义。何等名为圣三</a><a name="0339c24" id="0339c24">摩地。云何建立五支差别。谓四静虑中所有</a><a name="0339c25" id="0339c25">圣贤心一境性。及于安立审谛观察。如是</a><a name="0339c26" id="0339c26">名为圣三摩地。依于四种现法乐住。建立</a><a name="0339c27" id="0339c27">四支。依审观察缘起法故。又为断除余结</a><a name="0339c28" id="0339c28">缚故。建立第五。当知此由二因缘故。建</a><a name="0339c29" id="0339c29">立五支。</b><p>复次。云何有因有具圣正三摩地。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300339b.htm'><img src='up.gif' border=0></a>
<a href='T300340a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>