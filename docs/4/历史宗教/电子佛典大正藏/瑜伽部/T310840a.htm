<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0840a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷4)</font> 无量烦恼所缠品第六 <font face='Arial'>T31, p0840a</h2></font><hr>
<span class='old'>
</a><a name="0839c28" id="0839c28">我想常乐净想。复应当知。先所修集四法相</a><a name="0839c29" id="0839c29">貌悉是颠倒。欲得真实修诸想者。如彼智人</span><a name="0840a01" id="0840a01">巧出宝珠。所谓我想常乐净想故。又散乱心</a><a name="0840a02" id="0840a02">失空众生者。谓初发心菩萨。离空如来藏义。</a><a name="0840a03" id="0840a03">以失变坏物修行。名为空解脱门。此以何</a><a name="0840a04" id="0840a04">义。初发心菩萨起如是心。实有法断灭后时</a><a name="0840a05" id="0840a05">得涅槃。如是菩萨失空如来藏修行。又复</a><a name="0840a06" id="0840a06">有人以空为有物。我应得空。又生如是心。离</a><a name="0840a07" id="0840a07">色等法别更有空。我应修行令得彼空。彼人</a><a name="0840a08" id="0840a08">不知空以何等法是如来藏。偈言</a><a name="0840a09" id="0840a09"><p class='lg'>　　不空如来藏　　　谓无上佛法</a><br><a name="0840a10" id="0840a10">　　不相舍离相　　　不增减一法</a><br><a name="0840a11" id="0840a11">　　如来无为身　　　自性本来净</a><br><a name="0840a12" id="0840a12">　　客尘虚妄染　　　本来自性空　</p></a><a name="0840a13" id="0840a13"><p>此偈明何义。不减一法者。不减烦恼。不增一</a><a name="0840a14" id="0840a14">法者。真如性中不增一法。以不舍离清净体</a><a name="0840a15" id="0840a15">故偈言不相舍离相不增减一法故。是故圣</a><a name="0840a16" id="0840a16">者胜鬘经言。世尊。有二种如来藏空智。世尊。</a><a name="0840a17" id="0840a17">空如来藏。若离若脱若异一切烦恼藏。世尊。</a><a name="0840a18" id="0840a18">不空如来藏。过于恒沙不离不脱不异。不思</a><a name="0840a19" id="0840a19">议佛法故。如是以何等烦恼以何等处无。如</a><a name="0840a20" id="0840a20">是如实见知名为空智。又何等诸佛法。何处</a><a name="0840a21" id="0840a21">具足有。如是如实见知名不空智。如是明离</a><a name="0840a22" id="0840a22">有无二边如实知空相。此二偈中明如是义。</a><a name="0840a23" id="0840a23">又众生若离如是空智。彼人则是佛境界外</a><a name="0840a24" id="0840a24">名不相应。不得定不得一心。以是义故。名</a><a name="0840a25" id="0840a25">散乱心失空众生。何以故。以离第一义空智</a><a name="0840a26" id="0840a26">门无分别境界不可得证不可得见是故圣者</a><a name="0840a27" id="0840a27">胜鬘经言。世尊。如来藏智名为空智。世尊。如</a><a name="0840a28" id="0840a28">来藏空智者。一切声闻辟支佛等。本所不见。</a><a name="0840a29" id="0840a29">本所不得。本所不证。本所不会。世尊。一切苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310839c.htm'><img src='up.gif' border=0></a>
<a href='T310840b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>