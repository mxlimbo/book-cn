<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0509a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷6)</font> 摄净义品第二之一 <font face='Arial'>T31, p0509a</h2></font><hr>
<span class='old'>
</a><a name="0508c28" id="0508c28"><p>应颂者。谓诸经中。或于中间。或于最后。以颂</a><a name="0508c29" id="0508c29">重显。及诸经中不了义说。是为应颂</span><a name="0509a01" id="0509a01"><p>记别者。谓诸经中记诸弟子命终之后生处</a><a name="0509a02" id="0509a02">差别。及诸经中显了义说。是为记别</a><a name="0509a03" id="0509a03"><p>讽颂者。谓诸经中非长行直说。然以句结成。</a><a name="0509a04" id="0509a04">或二句或三句或四句或五句或六句。</a><a name="0509a05" id="0509a05">是为讽颂</a><a name="0509a06" id="0509a06"><p>自说者。谓诸经中不列请者姓名。为令正法</a><a name="0509a07" id="0509a07">久住故。及为圣教久住故。自然宣说。是为自</a><a name="0509a08" id="0509a08">说</a><a name="0509a09" id="0509a09"><p>缘起者。谓诸经中列请者姓名已而为宣说。</a><a name="0509a10" id="0509a10">及诸所有毗柰耶摄有缘起教别解脱戒经</a><a name="0509a11" id="0509a11">等。是为缘起</a><a name="0509a12" id="0509a12"><p>譬喻者。谓诸经中有譬喻说。由譬喻故本义</a><a name="0509a13" id="0509a13">明白。是为譬喻</a><a name="0509a14" id="0509a14"><p>本事者。谓宣说前世诸相应事。是为本事。本</a><a name="0509a15" id="0509a15">生者。谓诸经中宣说如来于过去世处种种</a><a name="0509a16" id="0509a16">生死行菩萨行。是为本生</a><a name="0509a17" id="0509a17"><p>方广者。谓诸经中宣说能证无上菩提诸菩</a><a name="0509a18" id="0509a18">萨道。令彼证得十力无障智等。是为方广。</a><a name="0509a19" id="0509a19">未曾有法者。谓诸经中宣说诸佛及诸弟子</a><a name="0509a20" id="0509a20">比丘比丘尼式叉摩那沙弥沙弥尼邬波</a><a name="0509a21" id="0509a21">索迦邬波私迦等共不共功德。及余最胜殊</a><a name="0509a22" id="0509a22">特惊异甚深之法。是为未曾有法</a><a name="0509a23" id="0509a23"><p>论议者。谓一切摩怛履迦阿毗达磨。研究解</a><a name="0509a24" id="0509a24">释诸经中义。是为论议</a><a name="0509a25" id="0509a25"><p>如是十二分教中具有经律阿毗达磨藏。此</a><a name="0509a26" id="0509a26">中所说契经应颂记别讽颂自说譬喻本事本</a><a name="0509a27" id="0509a27">生方广未曾有法是为经藏。此中所说缘</a><a name="0509a28" id="0509a28">起是为律藏。此中所说论议是为阿毗达磨</a><a name="0509a29" id="0509a29">藏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310508c.htm'><img src='up.gif' border=0></a>
<a href='T310509b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>