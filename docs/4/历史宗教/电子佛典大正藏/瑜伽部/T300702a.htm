<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0702a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷73)</font> 摄决择分 15菩萨地 <font face='Arial'>T30, p0702a</h2></font><hr>
<span class='old'>
</a><a name="0701c28" id="0701c28">不决定。其最后乘要经三种无数大劫。方</a><a name="0701c29" id="0701c29">可证得。依断三种粗重别故。何等名为三</span><a name="0702a01" id="0702a01">种粗重。一恶趣不乐品。在皮粗重。由断彼</a><a name="0702a02" id="0702a02">故不往恶趣。修加行时不为不乐之所</a><a name="0702a03" id="0702a03">间杂。二烦恼障品。在肉粗重。由断彼故一</a><a name="0702a04" id="0702a04">切种极微细烦恼亦不现行。然未永害一切</a><a name="0702a05" id="0702a05">随眠。三所知障品。在心粗重。由断彼故永</a><a name="0702a06" id="0702a06">害一切所有随眠。遍于一切所知境界。无障</a><a name="0702a07" id="0702a07">碍。智自在而转</a><a name="0702a08" id="0702a08"><p>复次云何立声闻乘。谓三因缘故。一变化故。</a><a name="0702a09" id="0702a09">二誓愿故。三法性故。变化故者。谓随彼彼所</a><a name="0702a10" id="0702a10">化势力。如来化作变化声闻。誓愿故者。谓</a><a name="0702a11" id="0702a11">有补特伽罗。于声闻乘已发誓愿。即建立</a><a name="0702a12" id="0702a12">彼以为声闻。法性故者。谓有补特伽罗。本</a><a name="0702a13" id="0702a13">性已来慈悲薄弱于诸苦事深生怖畏。由</a><a name="0702a14" id="0702a14">此二因于利他事不深爱乐。非为是事乐</a><a name="0702a15" id="0702a15">处生死。彼由安住此法性故。立为声闻。又</a><a name="0702a16" id="0702a16">觉法性故。谓于一切安立谛中。多分修习</a><a name="0702a17" id="0702a17">怖畏行转。由此因缘证得圆满。如声闻乘</a><a name="0702a18" id="0702a18">独觉亦尔。出无佛世而证正觉。与此差别。</a><a name="0702a19" id="0702a19">即上相违三因缘故。应知菩萨</a><a name="0702a20" id="0702a20"><p>复次云何声闻失坏正法及毗奈耶。谓有声</a><a name="0702a21" id="0702a21">闻。计唯无有烦恼烧然名为寂灭。生大怖</a><a name="0702a22" id="0702a22">畏。谓我当断。我当永坏。我当无有。譬如</a><a name="0702a23" id="0702a23">有人身婴热病于无病中都无识别。谓病</a><a name="0702a24" id="0702a24">愈时举体随灭。便生怖畏。我宁不脱如是</a><a name="0702a25" id="0702a25">热病。是名失坏。由此譬喻失坏声闻当知</a><a name="0702a26" id="0702a26">亦尔。复次云何菩萨失坏大乘。谓有菩萨。</a><a name="0702a27" id="0702a27">闻一切法甚深无性。即执一切烦恼烧然自</a><a name="0702a28" id="0702a28">性本无。谓已无有生死重病。譬如有人于</a><a name="0702a29" id="0702a29">己身中所生热病。谓为无病。于此热病不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300701c.htm'><img src='up.gif' border=0></a>
<a href='T300702b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>