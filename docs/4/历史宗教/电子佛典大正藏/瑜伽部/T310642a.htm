<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0642a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷10)</font> 觉分品第二十一之一 <font face='Arial'>T31, p0642a</h2></font><hr>
<span class='old'>
</a><a name="0641c28" id="0641c28"><p class='lg'>　　身知则舒颜　　　口知则先语</a><br><a name="0641c29" id="0641c29">　　为令成器故　　　正法随修行　</p></span><a name="0642a01" id="0642a01"><p>释曰。舒颜者。谓熙怡欢笑。此是身知世间。先</a><a name="0642a02" id="0642a02">语者。谓慰问赞美。此是口知世间。问此知何</a><a name="0642a03" id="0642a03">所为。答为令成器故。问令成何器。答正法随</a><a name="0642a04" id="0642a04">修行令成此器故。问云何谛知世间。偈曰</a><a name="0642a05" id="0642a05"><p class='lg'>　　二知知世生　　　二知知世灭</a><br><a name="0642a06" id="0642a06">　　为息复为得　　　谛知勤修行　</p></a><a name="0642a07" id="0642a07"><p>释曰。二知知世生者。知苦集二谛则知世间</a><a name="0642a08" id="0642a08">常生。由生及生方便故。二知知世灭者。知灭</a><a name="0642a09" id="0642a09">道二谛则知世间可灭。由灭及灭方便故。问</a><a name="0642a10" id="0642a10">知谛世间复何所为。答为息复为得谛智勤</a><a name="0642a11" id="0642a11">修行。息者苦集谛。得者灭道谛。诸菩萨为息</a><a name="0642a12" id="0642a12">苦集谛为得灭道谛故观诸谛修智具足。如</a><a name="0642a13" id="0642a13">是知世间。即是知世间业。已说菩萨知世间。</a><a name="0642a14" id="0642a14">次说菩萨修习四量。偈曰</a><a name="0642a15" id="0642a15"><p class='lg'>　　能诠及义意　　　了义亦无言</a><br><a name="0642a16" id="0642a16">　　当知此四种　　　是说四量相　</p></a><a name="0642a17" id="0642a17"><p>释曰。能诠者。如来所说十二部经。此法为量。</a><a name="0642a18" id="0642a18">非人为量。义意者。谓文中所以。此义为量。非</a><a name="0642a19" id="0642a19">语为量。了义者。谓世间可信及佛所印可。此</a><a name="0642a20" id="0642a20">了义为量。非不了义为量。无言者。谓出世证</a><a name="0642a21" id="0642a21">智。此智为量。非识为量。问世尊何故说此四</a><a name="0642a22" id="0642a22">量。偈曰</a><a name="0642a23" id="0642a23"><p class='lg'>　　谤法及非义　　　邪思与可言</a><br><a name="0642a24" id="0642a24">　　遮此四事故　　　次第说四量　</p></a><a name="0642a25" id="0642a25"><p>释曰。说能诠法为量遮谤说人说。义意为量</a><a name="0642a26" id="0642a26">遮非义文句说。了义为量遮邪思倒解说。智</a><a name="0642a27" id="0642a27">为量遮可言智。问依此四量有何功德。偈曰</a><a name="0642a28" id="0642a28"><p class='lg'>　　信心及内思　　　正闻与证智</a><br><a name="0642a29" id="0642a29">　　菩萨不可坏　　　依量功德尔　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310641c.htm'><img src='up.gif' border=0></a>
<a href='T310642b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>