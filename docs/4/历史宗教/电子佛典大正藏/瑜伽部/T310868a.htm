<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1617 三无性论 0868a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1617 三无性论</font> <font face='Arial'>(卷1)</font> <font face='Arial'>T31, p0868a</h2></font><hr>
<span class='old'>
</a><a name="0867c28" id="0867c28"><p>论曰。此三种性如是无性已说其相。今须说</a><a name="0867c29" id="0867c29">成立道理。分别性者无有体相。何以故。此性</span><a name="0868a01" id="0868a01">非五藏所摄故。若法是有不出五藏。五藏者。</a><a name="0868a02" id="0868a02">一相。二名。三分别。四如如。五无分别智。一</a><a name="0868a03" id="0868a03">相者。谓诸法品类为名句味所依止。名者。即</a><a name="0868a04" id="0868a04">是诸法品类中名句味也。分别者。谓三界心</a><a name="0868a05" id="0868a05">及心法。如如者。谓法空所显圣智境界。无分</a><a name="0868a06" id="0868a06">别智者。由此智故一切圣人能通达如如。此</a><a name="0868a07" id="0868a07">五法中前三是世谛。后二是真如。一切诸法</a><a name="0868a08" id="0868a08">不出此五。若分别性体是有法则应为此五</a><a name="0868a09" id="0868a09">摄。以不摄故故知体无也</a><a name="0868a10" id="0868a10"><p>外曰。此法若无体相。云何分别。答曰。但有名</a><a name="0868a11" id="0868a11">无义。何以故。如世间于义中立名。凡夫执名</a><a name="0868a12" id="0868a12">分别义性。谓名即义性。此为颠倒。是故但有</a><a name="0868a13" id="0868a13">分别无有实体。外曰。云何知此分别是虚妄</a><a name="0868a14" id="0868a14">执。答曰。此名及义皆是客故。所以然者。名于</a><a name="0868a15" id="0868a15">义中是客非义类故。义于名中亦客非名类</a><a name="0868a16" id="0868a16">故。外曰。云何得知两互为客。答曰。</a><a name="0868a17" id="0868a17">由三义故此理可知。一者先于名智不生。如</a><a name="0868a18" id="0868a18">世所立名。若此名即是义体性者。未闻名时</a><a name="0868a19" id="0868a19">则不应得义既见。未得名时先已得义。又若</a><a name="0868a20" id="0868a20">名即是义。得义之时即应得名。无此义故故</a><a name="0868a21" id="0868a21">知是客。二者一义有多名故。若名即是义性。</a><a name="0868a22" id="0868a22">或有一物有多种名。随多名故应有多体。若</a><a name="0868a23" id="0868a23">随多名即有多体。则相违法一处得立。此义</a><a name="0868a24" id="0868a24">证量所违。无此义故故知是客。三者名不定</a><a name="0868a25" id="0868a25">故。若名即是义性。名既不定义体亦应不定。</a><a name="0868a26" id="0868a26">何以故。或此物名目于彼物故。知名则不定</a><a name="0868a27" id="0868a27">物。不如此故知但是客。复次汝言。此名在于</a><a name="0868a28" id="0868a28">义中。在义云何。为在有义为在无义。若在有</a><a name="0868a29" id="0868a29">义。前三难还成。若在无义则名义俱客。此定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310867c.htm'><img src='up.gif' border=0></a>
<a href='T310868b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>