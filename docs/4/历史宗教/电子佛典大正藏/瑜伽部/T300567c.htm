<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0567c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷49)</font> 15菩萨地 <font face='Arial'>T30, p0567c</h2></font><hr>
<span class='old'>
</a><a name="0567b28" id="0567b28">法渐次等显。续索转故。于身语意种种恶</a><a name="0567b29" id="0567b29">业皆能止息。于疾病者卑屈瞻侍给施良</span><a name="0567c01" id="0567c01">药。病力羸顿能正策举。饮食知量于诸欲</a><a name="0567c02" id="0567c02">中曾不低下。是故感得身不偻曲。于被</a><a name="0567c03" id="0567c03">他摈无依有情。以法以正慈悲摄受。修</a><a name="0567c04" id="0567c04">习惭愧施他衣服。是故感得势峰藏密。于</a><a name="0567c05" id="0567c05">身语意能自防禁。于自摄受及诸饮食皆善</a><a name="0567c06" id="0567c06">知量。施病医药于不平等事业摄受。及不</a><a name="0567c07" id="0567c07">平等所受用中皆不随转。于界互违能令随</a><a name="0567c08" id="0567c08">顺。是故感得身相圆满如诺瞿陀由业感</a><a name="0567c09" id="0567c09">得立手摩膝。即能感得身毛上分。自善观察</a><a name="0567c10" id="0567c10">亲近明智能思微义。尊所居处能净修治敷</a><a name="0567c11" id="0567c11">举沐浴。唯一住故依一支故入微义故。草</a><a name="0567c12" id="0567c12">叶等秽能蠲除故。又能除去客尘垢故。感</a><a name="0567c13" id="0567c13">身毛孔一一毛生如绀青色螺文右旋。能施</a><a name="0567c14" id="0567c14">悦意发喜饮食骑乘衣服庄严具等资身什</a><a name="0567c15" id="0567c15">物。离诸忿恚。是故感得身皮金色常光一</a><a name="0567c16" id="0567c16">寻。由此业感身诸毛孔一一毛生。当知即</a><a name="0567c17" id="0567c17">此复能感得身皮细滑尘垢不着。以其广多</a><a name="0567c18" id="0567c18">上妙清净肴馔饮食。惠施大众皆令充足。</a><a name="0567c19" id="0567c19">由此感得于其身上七处皆满。于诸有情</a><a name="0567c20" id="0567c20">随所生起。如法所作能为上首而作助伴。</a><a name="0567c21" id="0567c21">离于我慢无诸犷悷。能为有情遮止无</a><a name="0567c22" id="0567c22">利安立有利。由此感得其身上半如师子</a><a name="0567c23" id="0567c23">王。于一切事禀性勇决如师子故。即由此</a><a name="0567c24" id="0567c24">业当知复感肩善圆满髆间充实。由此业</a><a name="0567c25" id="0567c25">感纤长指相。复即感得身分洪直。远离一</a><a name="0567c26" id="0567c26">切破坏亲友离间语言。若诸有情已乖离者</a><a name="0567c27" id="0567c27">能令和合。由此感得具四十齿皆悉齐平其</a><a name="0567c28" id="0567c28">齿无隙。修欲界慈思惟法义。由此感得其</a><a name="0567c29" id="0567c29">齿鲜白。若诸有情有所悕冀。随其所乐正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300567b.htm'><img src='up.gif' border=0></a>
<a href='T300568a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>