<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0358a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷15)</font> 本地分中闻所成地第十之一 <font face='Arial'>T30, p0358a</h2></font><hr>
<span class='old'>
</a><a name="0357c28" id="0357c28">上知无上。如是等类。名不共世间清净现</a><a name="0357c29" id="0357c29">量</span><a name="0358a01" id="0358a01"><p>比量者。谓与思择俱已思应思所有境思。</a><a name="0358a02" id="0358a02">此复五种。一相比量。二体比量。三业比量。四</a><a name="0358a03" id="0358a03">法比量。五因果比量</a><a name="0358a04" id="0358a04"><p>相比量者。谓随所有相状相属。或由现在。</a><a name="0358a05" id="0358a05">或先所见推度境界。如见幢故比知有车。</a><a name="0358a06" id="0358a06">由见烟故比知有火。如是以王比国。以</a><a name="0358a07" id="0358a07">夫比妻。以角犎等比知有牛。以肤细软发</a><a name="0358a08" id="0358a08">黑轻躁容色妍美。比知少年。以面皱发白等</a><a name="0358a09" id="0358a09">相。比知是老。以执持自相。比知道俗。以</a><a name="0358a10" id="0358a10">乐观圣者。乐闻正法。远离悭贪。比知正信。</a><a name="0358a11" id="0358a11">以善思所思。善说所说。善作所作。比知聪</a><a name="0358a12" id="0358a12">睿。以慈悲爱语。勇猛乐施。能善解释甚深</a><a name="0358a13" id="0358a13">义趣。比知菩萨。以掉动轻转。嬉戏歌笑等</a><a name="0358a14" id="0358a14">事。比未离欲。以诸威仪恒常寂静。比知离</a><a name="0358a15" id="0358a15">欲。以具如来微妙相好智慧寂静正行神通。</a><a name="0358a16" id="0358a16">比知如来应等正觉具一切智。以于老时</a><a name="0358a17" id="0358a17">见彼幼年所有相状。比知是彼。如是等类。</a><a name="0358a18" id="0358a18">名相比量</a><a name="0358a19" id="0358a19"><p>体比量者。谓现见彼自体性故。比类彼物</a><a name="0358a20" id="0358a20">不现见体。或现见彼一分自体。比类余分。</a><a name="0358a21" id="0358a21">如以现在比类过去。或以过去比类未</a><a name="0358a22" id="0358a22">来。或以现在近事比远。或以现在比于未</a><a name="0358a23" id="0358a23">来。又如饮食衣服严具车乘等事。观见一分</a><a name="0358a24" id="0358a24">得失之相。比知一切。又以一分成熟。比余</a><a name="0358a25" id="0358a25">熟分。如是等类。名体比量</a><a name="0358a26" id="0358a26"><p>业比量者。谓以作用比业所依。如见远物</a><a name="0358a27" id="0358a27">无有动摇鸟居其上。由是等事比知是</a><a name="0358a28" id="0358a28">杌。若有动摇等事。比知是人。广迹住处比</a><a name="0358a29" id="0358a29">知是象。曳身行处比知是蛇。若闻嘶声比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300357c.htm'><img src='up.gif' border=0></a>
<a href='T300358b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>