<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0441a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 彼果智分第十一之一 <font face='Arial'>T31, p0441a</h2></font><hr>
<span class='old'>
</a><a name="0440c28" id="0440c28"><p class='lg'>　　那伽行寂定　　　那伽住寂定</a><br><a name="0440c29" id="0440c29">　　那伽坐寂定　　　那伽卧寂定　</p></span><a name="0441a01" id="0441a01"><p>由此所发微妙愿智。于一切时善能解释一</a><a name="0441a02" id="0441a02">切问难</a><a name="0441a03" id="0441a03"><p>论曰</a><a name="0441a04" id="0441a04"><p class='lg'>　　于所依能依　　　所说言及智</a><br><a name="0441a05" id="0441a05">　　能说无碍慧　　　常善说归礼　</p></a><a name="0441a06" id="0441a06"><p>释曰。此颂显示四无碍解。言所依者。谓诸教</a><a name="0441a07" id="0441a07">法即契经等。言能依者。谓所诠义。如是二种</a><a name="0441a08" id="0441a08">皆名所说。所作业故。言智二种皆是能说。作</a><a name="0441a09" id="0441a09">者作具等所起故。无碍慧者。谓于此中无退</a><a name="0441a10" id="0441a10">转智。常善说者由具四种无碍解故。常能善</a><a name="0441a11" id="0441a11">说。若于所依无碍觉慧名法无碍。于法异门</a><a name="0441a12" id="0441a12">无挂碍故。若于能依无碍觉慧名义无碍。于</a><a name="0441a13" id="0441a13">一切法自相共相无挂碍故。或于诸法别义</a><a name="0441a14" id="0441a14">意趣无挂碍故。若于其言无碍觉慧名训词</a><a name="0441a15" id="0441a15">无碍。于诸国土各别境界种种言词。随自展</a><a name="0441a16" id="0441a16">转异想随说无挂碍故。或于诸法训释言词</a><a name="0441a17" id="0441a17">无挂碍故。若于分析诸法智中。无碍觉慧名</a><a name="0441a18" id="0441a18">辩说无碍。于能辩析诸法智中无挂碍故</a><a name="0441a19" id="0441a19"><p>论曰</a><a name="0441a20" id="0441a20"><p class='lg'>　　为彼诸有情　　　故现知言行</a><br><a name="0441a21" id="0441a21">　　往来及出离　　　善教者归礼　</p></a><a name="0441a22" id="0441a22"><p>释曰。此颂显示六种神通。为彼诸有情者。此</a><a name="0441a23" id="0441a23">是总句。善教者。言一一皆有。善者妙也。教者</a><a name="0441a24" id="0441a24">言也。为令胜进说微妙言。名善教者故。现善</a><a name="0441a25" id="0441a25">教者。是如意通。随所应化故往其所。现大神</a><a name="0441a26" id="0441a26">变善教彼故。知言善教者。是天耳通。听闻远</a><a name="0441a27" id="0441a27">住。有义言词一切音声。如其所应为说法故。</a><a name="0441a28" id="0441a28">知行善教者。是心差别通。知心胜劣。善教彼</a><a name="0441a29" id="0441a29">故。知往善教者。是宿住随念智通。了达过去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310440c.htm'><img src='up.gif' border=0></a>
<a href='T310441b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>