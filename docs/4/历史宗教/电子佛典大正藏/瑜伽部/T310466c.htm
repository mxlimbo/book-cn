<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1600 辩中边论 0466c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1600 辩中边论</font> <font face='Arial'>(卷1)</font> 辩障品第二 <font face='Arial'>T31, p0466c</h2></font><hr>
<span class='old'>
</a><a name="0466b28" id="0466b28">萨种性法中具为障故。一分障者。谓烦恼</a><a name="0466b29" id="0466b29">障。障声闻等种性法故。增盛障者。谓即彼</span><a name="0466c01" id="0466c01">贪等行。平等障者。谓即彼等分行。取舍生死。</a><a name="0466c02" id="0466c02">能障菩萨种性所得无住涅槃。名于生死有</a><a name="0466c03" id="0466c03">取舍障。如是五障随其所应。说障菩萨及声</a><a name="0466c04" id="0466c04">闻等二种种性。复次颂曰</a><a name="0466c05" id="0466c05"><p class='lg'>　　九种烦恼相　　　谓爱等九结</a><br><a name="0466c06" id="0466c06">　　初二障厌舍　　　余七障真见</a><br><a name="0466c07" id="0466c07">　　谓能障身见　　　彼事灭道宝</a><br><a name="0466c08" id="0466c08">　　利养恭敬等　　　远离遍知故　</p></a><a name="0466c09" id="0466c09"><p>论曰。烦恼障相略有九种。谓爱等九种结爱</a><a name="0466c10" id="0466c10">结障厌。由此于顺境不能厌离故。恚结障舍。</a><a name="0466c11" id="0466c11">由此于违境不能弃舍故。余七结障真见。于</a><a name="0466c12" id="0466c12">七遍知如次障故。谓慢结能障伪身见遍知。</a><a name="0466c13" id="0466c13">修现观时有间无间我慢现起。由此势力彼</a><a name="0466c14" id="0466c14">不断故。无明结能障身见事遍知。由此不知</a><a name="0466c15" id="0466c15">诸取蕴故。见结能障灭谛遍知。由萨迦耶及</a><a name="0466c16" id="0466c16">边执见怖畏灭故。由邪见谤灭故。取结能障</a><a name="0466c17" id="0466c17">道谛遍知。取余法为净故。疑结能障三宝遍</a><a name="0466c18" id="0466c18">知。由此不信受三宝功德故。嫉结能障利养</a><a name="0466c19" id="0466c19">恭敬等遍知。由此不见彼过失故。悭结能障</a><a name="0466c20" id="0466c20">远离遍知。由此贪着资生具故。复有别障能</a><a name="0466c21" id="0466c21">障善等十种净法。其相云何。颂曰</a><a name="0466c22" id="0466c22"><p class='lg'>　　无加行非处　　　不如理不生</a><br><a name="0466c23" id="0466c23">　　不起正思惟　　　资粮未圆满</a><br><a name="0466c24" id="0466c24">　　阙种性善友　　　心极疲厌性</a><br><a name="0466c25" id="0466c25">　　及阙于正行　　　鄙恶者同居</a><br><a name="0466c26" id="0466c26">　　倒粗重三余　　　般若未成熟</a><br><a name="0466c27" id="0466c27">　　及本性粗重　　　懈怠放逸性</a><br><a name="0466c28" id="0466c28">　　著有着资财　　　及心性下劣</a><br><a name="0466c29" id="0466c29">　　不信无胜解　　　如言而思义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310466b.htm'><img src='up.gif' border=0></a>
<a href='T310467a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>