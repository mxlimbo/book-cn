<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0587c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷52)</font> 摄决择分 1-2五识身相应地意地 <font face='Arial'>T30, p0587c</h2></font><hr>
<span class='old'>
</a><a name="0587b28" id="0587b28">逐。三独觉种性之所随逐。四如来种性之</a><a name="0587b29" id="0587b29">所随逐。</b><p>复次云何和合。谓能生彼彼诸法诸</span><a name="0587c01" id="0587c01">因诸缘。总略为一说名和合。即此亦名同</a><a name="0587c02" id="0587c02">事因。又此差别者。或有领受和合。谓六处</a><a name="0587c03" id="0587c03">缘触。或色等缘或作意等缘。或触缘受。或</a><a name="0587c04" id="0587c04">有引生后有和合。谓无明缘行等。受缘</a><a name="0587c05" id="0587c05">爱爱缘取。广说乃至生缘老死。或有六处</a><a name="0587c06" id="0587c06">住和合。谓四食及命根。或有工巧处成办和</a><a name="0587c07" id="0587c07">合。谓工巧智及彼相应业具士夫作用。或有</a><a name="0587c08" id="0587c08">清净和合。谓十二种无杂集会。即自他圆满</a><a name="0587c09" id="0587c09">等。又有世俗和合。谓诸有情依等意乐增上</a><a name="0587c10" id="0587c10">力故互不相违。无诤无讼亦不乖离</b></a><a name="0587c11" id="0587c11"><p>复次云何名身。谓依诸法自性施设自相施</a><a name="0587c12" id="0587c12">设。由遍分别为随言说唯建立想。是谓</a><a name="0587c13" id="0587c13">名身。云何句身。谓即依彼自相施设所有诸</a><a name="0587c14" id="0587c14">法差别施设。建立功德过失杂染清净戏论。</a><a name="0587c15" id="0587c15">是谓句身。云何文身。谓名身句身所依止</a><a name="0587c16" id="0587c16">性所有字身。是谓文身。又于一切所知所诠</a><a name="0587c17" id="0587c17">事中。极略相是文。若中是名。若广是句。若</a><a name="0587c18" id="0587c18">唯依文但可了达音韵而已。不能了达所</a><a name="0587c19" id="0587c19">有事义。若依止名。便能了达彼彼诸法自性</a><a name="0587c20" id="0587c20">自相。亦能了达所有音韵。不能了达所</a><a name="0587c21" id="0587c21">简择法深广差别。若依止句。当知一切皆</a><a name="0587c22" id="0587c22">能了达。又此名句文身。当知依五明处分</a><a name="0587c23" id="0587c23">别建立。所谓内明。因明。声明。医方明。世间</a><a name="0587c24" id="0587c24">工巧事业处明</b></a><a name="0587c25" id="0587c25"><p>复次云何流转。谓诸行因果相续不断性。</a><a name="0587c26" id="0587c26">是谓流转。又此流转差别多种。或有种子流</a><a name="0587c27" id="0587c27">转。谓有种子不现前诸法。或有自在势力</a><a name="0587c28" id="0587c28">流转。谓被损种子现行诸法。或有种果流</a><a name="0587c29" id="0587c29">转。谓有种子种不被损现行诸法。或有名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300587b.htm'><img src='up.gif' border=0></a>
<a href='T300588a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>