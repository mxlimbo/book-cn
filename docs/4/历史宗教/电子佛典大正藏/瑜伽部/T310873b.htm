<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1617 三无性论 0873b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1617 三无性论</font> <font face='Arial'>(卷2)</font> <font face='Arial'>T31, p0873b</h2></font><hr>
<span class='old'>
</a><a name="0873a28" id="0873a28">故。复次无戏论故名为真实。无戏论者于相</a><a name="0873a29" id="0873a29">等离一异虚妄故。相等者谓相名分别。正智</span><a name="0873b01" id="0873b01">等四摄。即是五法藏中四法藏也。云何不可</a><a name="0873b02" id="0873b02">说一异。皆有过失故。若真如异相等有三过</a><a name="0873b03" id="0873b03">失。一者此真如。则非相等实体。二者修观行</a><a name="0873b04" id="0873b04">人。则不依相等为方便得通达真如。三者觉</a><a name="0873b05" id="0873b05">真如已。则应未达相等诸法。不相关故也</a><a name="0873b06" id="0873b06"><p>若真如与相等是一。亦有三过。一者真如既</a><a name="0873b07" id="0873b07">无差别。相等亦应无有差别。二者若见相等</a><a name="0873b08" id="0873b08">即见真如。三者若见真如不能清净。如见相</a><a name="0873b09" id="0873b09">等则无有圣人无得解脱。无有涅槃世出世</a><a name="0873b10" id="0873b10">异。是故由离一异等或戏论故无变异。无变</a><a name="0873b11" id="0873b11">异故即是真实性也</a><a name="0873b12" id="0873b12"><p>问曰。此性若离一异者。为有为无<p>答曰。</a><a name="0873b13" id="0873b13">此性不可说无。若无此性者。一切种清净不可</a><a name="0873b14" id="0873b14">得。何以故。相结成真实故。是故不得无此性</a><a name="0873b15" id="0873b15">也。一切种即如理如量智。相结即是分别性</a><a name="0873b16" id="0873b16">依他性也。复次此性实有。由清净境界故。何</a><a name="0873b17" id="0873b17">以故。若心缘此境。即得清净故。复次此性实</a><a name="0873b18" id="0873b18">有故名常住。清净境界故名为善。常住故名</a><a name="0873b19" id="0873b19">为乐。真实无性故说无性。何以故。此性是一切</a><a name="0873b20" id="0873b20">戏论法真实体性故。离有离无故名无真性。</a><a name="0873b21" id="0873b21">此真实性是极智境故。离戏论故。是故应知</a><a name="0873b22" id="0873b22">真实性也。次于依他中。约别道理。分别真实</a><a name="0873b23" id="0873b23">无性。若于真实性中。则具得说真实及无性</a><a name="0873b24" id="0873b24">两义何以故。体是真实是无性故。若于依他</a><a name="0873b25" id="0873b25">分别两性中。则但得说无性。不得说真实。</a><a name="0873b26" id="0873b26">何以故。分别依他非真实故两体是无性。</a><a name="0873b27" id="0873b27">若不无性则分别依他成真实有。若说分别</a><a name="0873b28" id="0873b28">依他是真实。则无无性义。是故不得具说真</a><a name="0873b29" id="0873b29">实无性两义也。若说无性真实性义可然。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310873a.htm'><img src='up.gif' border=0></a>
<a href='T310873c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>