<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0777c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷85)</font> 摄事分 1契经事 <font face='Arial'>T30, p0777c</h2></font><hr>
<span class='old'>
</a><a name="0777b28" id="0777b28"><p>复次有二种五种杂染并五种因相。如是</a><a name="0777b29" id="0777b29">二种。诸有学者应知应断。诸无学者已知</span><a name="0777c01" id="0777c01">已断。何等为二。谓见杂染及慢杂染。此二</a><a name="0777c02" id="0777c02">当知五种差别。谓由行故缠故随眠故。何等</a><a name="0777c03" id="0777c03">为五。一者计我。二者计我所。三者我慢。四</a><a name="0777c04" id="0777c04">者执着。五者随眠。当知此中计我我所我慢</a><a name="0777c05" id="0777c05">三种为所依止。于所缘事固执取着唯此</a><a name="0777c06" id="0777c06">谛实余皆愚妄。当知此中由缠道理说名</a><a name="0777c07" id="0777c07">执着。即彼种子随缚相续。说名随眠。又有</a><a name="0777c08" id="0777c08">识身及外事等。当知是彼五种因相。谓计</a><a name="0777c09" id="0777c09">我因相。乃至随眠因相。即此因相复有二</a><a name="0777c10" id="0777c10">种。一者所缘因相。二者因缘因相。计我</a><a name="0777c11" id="0777c11">我慢。以有识身为所缘因相。计我所通以</a><a name="0777c12" id="0777c12">二种为所缘因相。彼执着以闻不正法不</a><a name="0777c13" id="0777c13">如理作意及彼随眠。为因缘因相。彼随眠</a><a name="0777c14" id="0777c14">以不如实了知诸行烦恼诸缠数数串习。</a><a name="0777c15" id="0777c15">为因缘因相</a><a name="0777c16" id="0777c16"><p>复次有四种有情众。当知于中安立杂染。</a><a name="0777c17" id="0777c17">何等为四。一者外道有情众。二者此法异</a><a name="0777c18" id="0777c18">生有情众。三者有学有情众。四者无学有</a><a name="0777c19" id="0777c19">情众。外道有情众中。具有一切。此法异生有</a><a name="0777c20" id="0777c20">情众中。四种可得。及彼因相并执着因相一</a><a name="0777c21" id="0777c21">分。然执着不可得。有学有情众中。计我</a><a name="0777c22" id="0777c22">我所二种。及我因相执着随眠皆不可得。</a><a name="0777c23" id="0777c23">及我慢执着并彼因相。然有我慢随眠可得。</a><a name="0777c24" id="0777c24">无学有情众中。一切皆不可得。又外道有</a><a name="0777c25" id="0777c25">情众凡所有行。不为断彼。此法异生有情</a><a name="0777c26" id="0777c26">众所修诸行。正为断彼而未能断。未见</a><a name="0777c27" id="0777c27">如实故。有学有情众已断一分。为断余分</a><a name="0777c28" id="0777c28">复修正行。虽见如实而不自称我已能见。</a><a name="0777c29" id="0777c29">犹未获得尽无生智故。无学有情众一切已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300777b.htm'><img src='up.gif' border=0></a>
<a href='T300778a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>