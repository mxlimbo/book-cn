<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0543c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷45)</font> 15菩萨地 <font face='Arial'>T30, p0543c</h2></font><hr>
<span class='old'>
</a><a name="0543b28" id="0543b28">能示现。当知是名第六大愿。若诸菩萨愿</a><a name="0543b29" id="0543b29">于当来。普能净修一切佛土。当知是名第</span><a name="0543c01" id="0543c01">七大愿。若诸菩萨愿于当来。一切菩萨皆同</a><a name="0543c02" id="0543c02">一种意乐加行趣入大乘。当知是名第八大</a><a name="0543c03" id="0543c03">愿。若诸菩萨愿于当来。所有一切无倒加</a><a name="0543c04" id="0543c04">行皆不唐捐。当知是名第九大愿。若诸菩</a><a name="0543c05" id="0543c05">萨愿于当来。速证无上正等菩提。当知是</a><a name="0543c06" id="0543c06">名第十大愿</b></a><a name="0543c07" id="0543c07"><p>云何菩萨空三摩地。谓诸菩萨观一切事远</a><a name="0543c08" id="0543c08">离一切言说自性唯有诸法离言自性。心正</a><a name="0543c09" id="0543c09">安住。是名菩萨空三摩地。云何菩萨无愿三</a><a name="0543c10" id="0543c10">摩地。谓诸菩萨即等随观离言自性所有诸</a><a name="0543c11" id="0543c11">事。由邪分别所起烦恼及以众苦所摄受</a><a name="0543c12" id="0543c12">故。皆为无量过失所污。于当来世不愿为</a><a name="0543c13" id="0543c13">先心正安住。是名菩萨无愿三摩地。云何菩</a><a name="0543c14" id="0543c14">萨无相三摩地。谓诸菩萨即正思惟离言自</a><a name="0543c15" id="0543c15">性所有诸事一切分别戏论众相。永灭寂静。</a><a name="0543c16" id="0543c16">如实了知。心正安住。是名菩萨无相三摩</a><a name="0543c17" id="0543c17">地。问何故唯立三三摩地。无过无增。答法</a><a name="0543c18" id="0543c18">有二种。谓有非有。有为无为名之为有。我</a><a name="0543c19" id="0543c19">及我所名为非有。于有为中有无愿故可</a><a name="0543c20" id="0543c20">厌逆故。当知依此建立无愿三摩地。于无</a><a name="0543c21" id="0543c21">为中愿涅槃故正乐摄故。当知依此建立</a><a name="0543c22" id="0543c22">无相三摩地。于非有事菩萨不愿亦无无</a><a name="0543c23" id="0543c23">愿。然于非有菩萨如实见为非有。依此</a><a name="0543c24" id="0543c24">见故当知建立空三摩地。如是菩萨于此</a><a name="0543c25" id="0543c25">三种三摩地中。精勤修学。于是建立如实了</a><a name="0543c26" id="0543c26">知。于余行相三三摩地。如实悟入。安立理</a><a name="0543c27" id="0543c27">趣。如实悟入。修习理趣如实了知。谓于其</a><a name="0543c28" id="0543c28">中诸声闻众。精勤修学及圆满证</a><a name="0543c29" id="0543c29"><p class='juan'>
瑜伽师地论卷第四十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300543b.htm'><img src='up.gif' border=0></a>
<a href='T300544a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>