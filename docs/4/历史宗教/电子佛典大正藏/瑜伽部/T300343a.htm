<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0343a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷13)</font> 6三摩呬多地 <font face='Arial'>T30, p0343a</h2></font><hr>
<span class='old'>
</a><a name="0342c28" id="0342c28">法。既得闻已。第二静虑道俱行诸想作意。数</a><a name="0342c29" id="0342c29">数现前。当于尔时。应自捡行。我三摩地。已</span><a name="0343a01" id="0343a01">成殊胜。非退非住。唯是胜进。非趣决择。</a><a name="0343a02" id="0343a02">又修定者。从初静虑还退出已。闻苦谛等</a><a name="0343a03" id="0343a03">相相应教法。既得闻已。苦谛等俱行诸想作</a><a name="0343a04" id="0343a04">意。顺决择分数数现前。彼于尔时。当自捡</a><a name="0343a05" id="0343a05">行。我三摩地。已成最胜。非退非住。亦非胜</a><a name="0343a06" id="0343a06">进。然趣决择</b></a><a name="0343a07" id="0343a07"><p>复次如经言。有眼有色。乃至。有意有法。</a><a name="0343a08" id="0343a08">而诸苾刍。于此诸法。若实若有。都不领受。</a><a name="0343a09" id="0343a09">尚不受想。何况无想。此复云何。谓诸苾刍。</a><a name="0343a10" id="0343a10">于初静虑具足安住。由此因缘。厌坏眼色</a><a name="0343a11" id="0343a11">乃至意法。由厌坏故。威势映夺。遂于眼中。</a><a name="0343a12" id="0343a12">无有眼想。然有其想。乃至。于法无有法</a><a name="0343a13" id="0343a13">想。然有其想。云何有想。谓于眼等作意思</a><a name="0343a14" id="0343a14">惟。是苦是集。或是病等。彼于诸法不受自</a><a name="0343a15" id="0343a15">相。如是。乃至无所有处。此中正说无漏作</a><a name="0343a16" id="0343a16">意。云何名为不受无想。谓不思惟一切相</a><a name="0343a17" id="0343a17">故。于尽灭中。思惟寂静。此中意说离诸相</a><a name="0343a18" id="0343a18">想。名为无想。又说安住灭尽定者。一切诸</a><a name="0343a19" id="0343a19">想皆不生起</b></a><a name="0343a20" id="0343a20"><p>复次。如经中说四种趣道。云何宴坐于诸</a><a name="0343a21" id="0343a21">法中思惟简择。谓有苾刍。先已证得初静</a><a name="0343a22" id="0343a22">虑等。而未见谛。由听正法。及多闻故。而能</a><a name="0343a23" id="0343a23">宴坐。依三摩地。于苦等谛。发起现观。如是</a><a name="0343a24" id="0343a24">行者。依增上心。修增上慧。又有苾刍。如实</a><a name="0343a25" id="0343a25">知苦。乃至知道。而未证得初静虑等。彼便</a><a name="0343a26" id="0343a26">宴坐。思惟诸法。如是行者。依增上慧。修增</a><a name="0343a27" id="0343a27">上心。第三行者。名为俱得。奢摩他毗钵舍</a><a name="0343a28" id="0343a28">那。双杂转故。第四行者。先已证得初静虑</a><a name="0343a29" id="0343a29">等。未听正法。未习多闻。后从大师。或余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300342c.htm'><img src='up.gif' border=0></a>
<a href='T300343b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>