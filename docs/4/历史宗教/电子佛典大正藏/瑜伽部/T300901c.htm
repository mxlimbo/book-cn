<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0901c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷3)</font> 菩萨地持方便处无上菩提品第七 <font face='Arial'>T30, p0901c</h2></font><hr>
<span class='old'>
</a><a name="0901b28" id="0901b28">是名一切智。不假方便发心即知。于一切法</a><a name="0901b29" id="0901b29">了达无碍。是名无碍智。复次百四十不共</span><a name="0901c01" id="0901c01">佛法。及如来无诤智愿智无碍辩。是名无上</a><a name="0901c02" id="0901c02">菩提。百四十不共佛法者。三十二大人相。</a><a name="0901c03" id="0901c03">八十随形好。四无碍智。一切种清净。十力四</a><a name="0901c04" id="0901c04">无畏。三念处三不护。大悲不忘法。断除诸习。</a><a name="0901c05" id="0901c05">一切种妙智。是诸佛法。安立品当广说</a><a name="0901c06" id="0901c06"><p>无上菩提者。具七无上。于一切菩提最为无</a><a name="0901c07" id="0901c07">上。云何七无上。一者身无上。二者道无上。</a><a name="0901c08" id="0901c08">三者正无上。四者智无上。五者神力无上。六</a><a name="0901c09" id="0901c09">者断无上。七者住无上。如来三十二相庄严</a><a name="0901c10" id="0901c10">其身。是名身无上。如来自度度人。多所过度</a><a name="0901c11" id="0901c11">哀愍世间。利益安乐诸天世人。是名道无上。</a><a name="0901c12" id="0901c12">如来无上无等四正成就。谓正戒正见正威</a><a name="0901c13" id="0901c13">仪正命。是名正无上。如来无上无等四无碍</a><a name="0901c14" id="0901c14">智成就。法无碍义无碍辞无碍乐说无碍。是</a><a name="0901c15" id="0901c15">名智无上。如来无上无等六神通成就。如</a><a name="0901c16" id="0901c16">前说。是名神力无上。如来无上无等一切烦</a><a name="0901c17" id="0901c17">恼习断。智障断成就二断。是名断无上。如</a><a name="0901c18" id="0901c18">来无上无等三种住多于中住。圣住天住</a><a name="0901c19" id="0901c19">梵住。是名住无上。空无相无作。灭尽正受。</a><a name="0901c20" id="0901c20">是名圣住。四禅四无色定。是名天住。四无量</a><a name="0901c21" id="0901c21">心。是名梵住。于彼三住中。四无上住如</a><a name="0901c22" id="0901c22">来多住圣住中住空三昧及灭尽定。天住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300901b.htm'><img src='up.gif' border=0></a>
<a href='T300902a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>