<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0975a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷3)</font> 菩萨地调伏品第七 <font face='Arial'>T30, p0975a</h2></font><hr>
<span class='old'>
</a><a name="0974c28" id="0974c28">庄严故。为令众生发阿耨多罗三藐三菩提</a><a name="0974c29" id="0974c29">心故。是名神通。说法生信心者。菩萨自知未</span><a name="0975a01" id="0975a01">有利益。为利他故而演说法。亦复知因利益</a><a name="0975a02" id="0975a02">他故。能灭己罪而演说法。又复自知为他说</a><a name="0975a03" id="0975a03">法。亦得增长已所修善。是名说法。说深密藏</a><a name="0975a04" id="0975a04">广分别法者。菩萨摩诃萨以方便力。能为众</a><a name="0975a05" id="0975a05">生开示如来甚深密藏。为令众生解其义故。</a><a name="0975a06" id="0975a06">为有智者增善根者说深义故。是名说深密</a><a name="0975a07" id="0975a07">藏广分别法。下庄严者。不能至心常行无上</a><a name="0975a08" id="0975a08">贤圣之行。是名下庄严。中庄严者。虽复至心</a><a name="0975a09" id="0975a09">修集圣行不能常行。是名中庄严。上庄严</a><a name="0975a10" id="0975a10">者。亦常亦至心。是名上庄严。听法者。若修无</a><a name="0975a11" id="0975a11">上佛法之时。至心听采十二部经。受持书写</a><a name="0975a12" id="0975a12">读诵解说。是名听法。思惟修集者。既听法</a><a name="0975a13" id="0975a13">已身心寂静。思惟其义破坏疑心。修集三</a><a name="0975a14" id="0975a14">想。谓定慧舍。是名思惟修集。摄取者。以无</a><a name="0975a15" id="0975a15">贪心为人说法。受畜弟子善为教诫。施其衣</a><a name="0975a16" id="0975a16">钵病给医药。知烦恼起随病说法。是名摄取。</a><a name="0975a17" id="0975a17">呵责者。若自知见所起烦恼呵责身心。起烦</a><a name="0975a18" id="0975a18">恼者。不能自利及利益他。轻罪见中中罪见</a><a name="0975a19" id="0975a19">重。如人乱心堕坠坑陷。已堕之后不宜复堕。</a><a name="0975a20" id="0975a20">烦恼若起应当调伏。若见弟子起微烦恼应</a><a name="0975a21" id="0975a21">当呵责。不应受其礼拜供养乃至杨枝澡水。</a><a name="0975a22" id="0975a22">若犯大罪应作摈出羯磨。若呵责者自利利</a><a name="0975a23" id="0975a23">他。是名呵责不待请说者。为自利益受持读</a><a name="0975a24" id="0975a24">诵解说深义。为破众生所起烦恼。为增众生</a><a name="0975a25" id="0975a25">所行善法故为说法。如已所持如持而说如</a><a name="0975a26" id="0975a26">法而住。何以故。菩萨若不如法住者。众生轻</a><a name="0975a27" id="0975a27">慢而作是言。汝自不能如法而住。云何教他。</a><a name="0975a28" id="0975a28">汝今方应从他受法。云何反更为他说法。是</a><a name="0975a29" id="0975a29">名不待请说。待请说者。如持禁戒勤修精进。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300974c.htm'><img src='up.gif' border=0></a>
<a href='T300975b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>