<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1013b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷9)</font> 毕竟地住品第六 <font face='Arial'>T30, p1013b</h2></font><hr>
<span class='old'>
</a><a name="1013a28" id="1013a28">界施作佛事。作佛事者有九种。一一佛事能</a><a name="1013a29" id="1013a29">大饶益无量众生。何等为九。一者自为大丈</span><a name="1013b01" id="1013b01">夫事能令众生信丈夫事。二者以三十二相</a><a name="1013b02" id="1013b02">八十种好庄严其身。为利众生破其疑网。三</a><a name="1013b03" id="1013b03">者如来具足十力。具足十力故能利众生。若</a><a name="1013b04" id="1013b04">有问言。云何为力。则能善解破其疑心。调伏</a><a name="1013b05" id="1013b05">众生坏破邪见。四者如来具足四无所畏。为</a><a name="1013b06" id="1013b06">信三宝。为调伏众生。为破邪见。为大师子</a><a name="1013b07" id="1013b07">吼。五者如来具足三念处。如说而行如行而</a><a name="1013b08" id="1013b08">说破诸烦恼。能畜徒众能化众生。六者如来</a><a name="1013b09" id="1013b09">具足三不护法。为利众生为调众生。昼夜常</a><a name="1013b10" id="1013b10">以佛眼观察诸众生。七者如来具足大悲。为</a><a name="1013b11" id="1013b11">具足羼提波罗蜜。为令众生离诸苦故。为施</a><a name="1013b12" id="1013b12">安乐故。八者如来具足无错谬不失念心。是</a><a name="1013b13" id="1013b13">故无师如法而行如法而住。为利众生令调</a><a name="1013b14" id="1013b14">伏故。为坏众生诸放逸故。九者如来永断烦</a><a name="1013b15" id="1013b15">恼习气。知义法非义法非义非非义法。是故</a><a name="1013b16" id="1013b16">如来说于义法。离非义法非义非非义法。如</a><a name="1013b17" id="1013b17">来具足一百四十不共之法。如是九事能作</a><a name="1013b18" id="1013b18">佛事。是名如来行。是名如来地。是名如来毕</a><a name="1013b19" id="1013b19">竟地。何以故。为如来行如来地如来毕竟地。</a><a name="1013b20" id="1013b20">于无量亿那由他劫。受菩萨戒修菩提行。毕</a><a name="1013b21" id="1013b21">竟菩萨能教无量无边众生住毕竟地。如来</a><a name="1013b22" id="1013b22">一切佛法。悉为众生不自为己。声闻缘觉所</a><a name="1013b23" id="1013b23">有之法。但为自利少利于他。是故二乘无不</a><a name="1013b24" id="1013b24">共法。无上佛法终无似于声闻辟支佛法。大</a><a name="1013b25" id="1013b25">悲不错谬断习气。一切智五智三昧。如来具</a><a name="1013b26" id="1013b26">足一切不共之法。是故名为无上。此经演说</a><a name="1013b27" id="1013b27">菩萨禁戒。菩萨道菩萨戒果。一切菩萨行一</a><a name="1013b28" id="1013b28">切菩萨戒果行。是故名为菩萨地。名菩萨藏</a><a name="1013b29" id="1013b29">菩萨摩夷。摄取一切大乘经典无碍智经。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301013a.htm'><img src='up.gif' border=0></a>
<a href='T301013c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>