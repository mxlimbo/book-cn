<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1599 中边分别论 0457c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1599 中边分别论</font> <font face='Arial'>(卷1)</font> 真实品第三 <font face='Arial'>T31, p0457c</h2></font><hr>
<span class='old'>
</a><a name="0457b28" id="0457b28">苦。受及受资粮。如经中说。一切诸受皆是苦。</a><a name="0457b29" id="0457b29">受资粮受生缘。根尘等诸法应知</span><a name="0457c01" id="0457c01"><p>为生彼行因</a><a name="0457c02" id="0457c02"><p>何者集谛。为感诸苦一切邪行</a><a name="0457c03" id="0457c03"><p class='lg'>　　灭彼及对治　　　为此不净净　</p></a><a name="0457c04" id="0457c04"><p>为此因果二法寂灭故说灭谛。为对治此二</a><a name="0457c05" id="0457c05">名道谛。因此世谛说不净。因此真谛说净</a><a name="0457c06" id="0457c06"><p class='lg'>　　得失无分别　　　智依他出离</a><br><a name="0457c07" id="0457c07">　　因智自出离　</p></a><a name="0457c08" id="0457c08"><p>复有别名三乘如义相应。应知涅槃及生死</a><a name="0457c09" id="0457c09">功德过失观智。从他闻依他得。出离因果故</a><a name="0457c10" id="0457c10">立名声闻乘。因此智慧如前说。自不从他不</a><a name="0457c11" id="0457c11">依他行。出离因果名辟支佛乘。依无分别智</a><a name="0457c12" id="0457c12">自出离因果是名大乘。应知</a><a name="0457c13" id="0457c13"><p class='lg'>　　有言说有因　　　有相有为法</a><br><a name="0457c14" id="0457c14">　　寂静义及境　　　后说无为法　</p></a><a name="0457c15" id="0457c15"><p>有别名有为无为。言说者名句味等。因者种</a><a name="0457c16" id="0457c16">子所摄阿黎耶识。相者世器身及所受用生</a><a name="0457c17" id="0457c17">起识所摄心及取分别。如此等法有言说有</a><a name="0457c18" id="0457c18">因有相有相应法。是名说有为法。此中说心</a><a name="0457c19" id="0457c19">者。是法恒起识相解相。取者五识分别意识。</a><a name="0457c20" id="0457c20">此有三分别故。无为法者。寂静义及寂静境。</a><a name="0457c21" id="0457c21">寂静义者灭谛。寂静境者道谛如如。此中道</a><a name="0457c22" id="0457c22">谛云何得寂静名。此法若缘境界。若显果依</a><a name="0457c23" id="0457c23">寂静。因此义五阴等十处。圣智及圣智方便。</a><a name="0457c24" id="0457c24">说名十种胜智。应知</a><a name="0457c25" id="0457c25"><p class='lg'>　　此十名真实　</p></a><a name="0457c26" id="0457c26"><p>合真实义者。若略说真实有二种。一能显真</a><a name="0457c27" id="0457c27">实。譬如镜。二所显真实。譬如影。何者能显真</a><a name="0457c28" id="0457c28">实。三根本真实。所余真实得显现故。所显真</a><a name="0457c29" id="0457c29">实有九种一无增上慢所显真实。二对治颠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310457b.htm'><img src='up.gif' border=0></a>
<a href='T310458a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>