<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0513c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷7)</font> 摄净义品第二之一 <font face='Arial'>T31, p0513c</h2></font><hr>
<span class='old'>
</a><a name="0513b28" id="0513b28">眠缠起身心粗重。则修慧观及净胜作意令</a><a name="0513b29" id="0513b29">得安息。若由自性未断烦恼顺烦恼品身心</span><a name="0513c01" id="0513c01">粗重随逐不离。则正修圣道令得安息。数数</a><a name="0513c02" id="0513c02">观察者。谓依尸罗数数观察。恶作善作如实</a><a name="0513c03" id="0513c03">了知。若于恶作不为不应舍离。若于善作不</a><a name="0513c04" id="0513c04">为则应舍离。若于恶作为之则应舍离。若于</a><a name="0513c05" id="0513c05">善作为之不应舍离。如是观察作意增上力</a><a name="0513c06" id="0513c06">故数数观察。一切烦恼已断未断。若知已断</a><a name="0513c07" id="0513c07">应深庆悦。若知未断数数应修此对治道。无</a><a name="0513c08" id="0513c08">怯怖者。谓于时时中应知应观。于法由不知</a><a name="0513c09" id="0513c09">不观不证入故。生于怯怖。心有萎悴心有虚</a><a name="0513c10" id="0513c10">乏。如是数数生时。心不执着除断弃舍。无增</a><a name="0513c11" id="0513c11">上慢者。谓于所得所悟所证中。离增上慢不</a><a name="0513c12" id="0513c12">颠倒执。于已得中起已得想。于已悟中起已</a><a name="0513c13" id="0513c13">悟想。于已证中起已证想。如是十法乐正修</a><a name="0513c14" id="0513c14">行诸学处者。由初中后随顺学处。是故名为</a><a name="0513c15" id="0513c15">随顺学法。此十法中先因一种随顺增上戒</a><a name="0513c16" id="0513c16">学最胜。余之九种随顺增上心学增上慧学</a><a name="0513c17" id="0513c17">最胜</a><a name="0513c18" id="0513c18"><p>补特伽罗分别者。谓此三学通诸异生及见</a><a name="0513c19" id="0513c19">谛者。下中上品分别者。谓由行故。及方便故。</a><a name="0513c20" id="0513c20">由行故者。谓苦迟通行名下品学。苦速通行</a><a name="0513c21" id="0513c21">及乐迟通行名中品学。乐速通行名上品学。</a><a name="0513c22" id="0513c22">由方便故者。不殷重方便及不无间方便修</a><a name="0513c23" id="0513c23">者。名下品学。随一方便修者。名中品学。具</a><a name="0513c24" id="0513c24">二方便修者。名上品学</a><a name="0513c25" id="0513c25"><p>瑜伽分别者。谓依四种瑜伽正学学处。一信。</a><a name="0513c26" id="0513c26">二欲。三正勤。四方便</a><a name="0513c27" id="0513c27"><p>信者。谓二行相及二依处。二行相者。一忍可</a><a name="0513c28" id="0513c28">行相。二清净行相。二依处者。一观法道理依</a><a name="0513c29" id="0513c29">处。二信解人威德依处。欲者有四种欲。一为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310513b.htm'><img src='up.gif' border=0></a>
<a href='T310514a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>