<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0481c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷35)</font> 15菩萨地 <font face='Arial'>T30, p0481c</h2></font><hr>
<span class='old'>
</a><a name="0481b28" id="0481b28">边无苦世界。而生有苦诸世界中。于中恒</a><a name="0481b29" id="0481b29">有众苦可得非无众苦。或时见他随遭一</span><a name="0481c01" id="0481c01">苦触对逼切。或时见自随遭一苦触对逼切。</a><a name="0481c02" id="0481c02">或见自他随遭一苦触对逼切。或见二种</a><a name="0481c03" id="0481c03">俱遭长时种种猛利无间大苦触对逼切。然</a><a name="0481c04" id="0481c04">此菩萨依自种姓性自仁贤。依四境处</a><a name="0481c05" id="0481c05">虽不串习。而能发起下中上悲无有断绝。</a><a name="0481c06" id="0481c06">由四因缘当知菩萨于诸众生先起悲心。</a><a name="0481c07" id="0481c07">于极长时种种猛利无间无缺生死大苦难</a><a name="0481c08" id="0481c08">行苦行尚无怯畏。何况小苦。谓诸菩萨性</a><a name="0481c09" id="0481c09">自勇健堪忍有力。当知是名第一因缘。又</a><a name="0481c10" id="0481c10">诸菩萨性自聪敏能正思惟具思择力。当知</a><a name="0481c11" id="0481c11">是名第二因缘。又诸菩萨能于无上正等菩</a><a name="0481c12" id="0481c12">提成就上品清净信解。当知是名第三因</a><a name="0481c13" id="0481c13">缘。又诸菩萨于诸众生成就上品深心悲</a><a name="0481c14" id="0481c14">愍。当知是名第四因缘。云何四力。一者自</a><a name="0481c15" id="0481c15">力。二者他力。三者因力。四者加行力。谓诸</a><a name="0481c16" id="0481c16">菩萨由自功力能于无上正等菩提深生</a><a name="0481c17" id="0481c17">爱乐。是名第一初发心力。又诸菩萨由他</a><a name="0481c18" id="0481c18">功力能于无上正等菩提深生爱乐。是名</a><a name="0481c19" id="0481c19">第二初发心力。又诸菩萨宿习大乘相应善</a><a name="0481c20" id="0481c20">法。今暂得见诸佛菩萨。或暂得闻称扬赞</a><a name="0481c21" id="0481c21">美。即能速疾发菩提心。况睹神力闻其正</a><a name="0481c22" id="0481c22">法。是名第三初发心力。又诸菩萨于现法</a><a name="0481c23" id="0481c23">中亲近善士听闻正法谛思惟等。长时修</a><a name="0481c24" id="0481c24">习种种善法。由此加行发菩提心。是名第</a><a name="0481c25" id="0481c25">四初发心力。若诸菩萨依上总别四缘四因。</a><a name="0481c26" id="0481c26">或由自力或由因力。或总二力而发心者。</a><a name="0481c27" id="0481c27">当知此心坚固无动。或由他力或加行力。</a><a name="0481c28" id="0481c28">或总二力而发心者。当知此心不坚不固</a><a name="0481c29" id="0481c29">亦非无动</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300481b.htm'><img src='up.gif' border=0></a>
<a href='T300482a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>