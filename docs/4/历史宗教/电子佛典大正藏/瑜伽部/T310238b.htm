<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0238b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷11)</font> 释依心学处胜相第七 修时章第五 <font face='Arial'>T31, p0238b</h2></font><hr>
<span class='old'>
</a><a name="0238a28" id="0238a28"><p>释曰。由慈悲本愿生起化身。相续无尽故</a><a name="0238a29" id="0238a29">化身生起。为一切佛法性</span><a name="0238b01" id="0238b01"><p>论曰。一切佛法能得为性。能得共对治众生</a><a name="0238b02" id="0238b02">八万四千烦恼行故<p>释曰。一切佛法以无</a><a name="0238b03" id="0238b03">所得为性。此是正说。由三无性不可定说有</a><a name="0238b04" id="0238b04">无故。虽以无得为性。亦有能得义。若离佛</a><a name="0238b05" id="0238b05">法。不能得了别所对治惑。不能得安立能对</a><a name="0238b06" id="0238b06">治道故</a><a name="0238b07" id="0238b07"><p>论曰。一切佛法有欲为性。有欲众生爱摄令</a><a name="0238b08" id="0238b08">成自体故。一切佛法有嗔为性。一切佛法有</a><a name="0238b09" id="0238b09">痴为性。一切佛法凡夫法为性<p>释曰。此</a><a name="0238b10" id="0238b10">有二义。一菩萨摄一切有欲众生为自体。一</a><a name="0238b11" id="0238b11">切佛法皆依自体故。二大悲为爱爱即是欲。</a><a name="0238b12" id="0238b12">菩萨以大悲摄一切众生。依大悲生福德智</a><a name="0238b13" id="0238b13">慧行故。嗔痴及凡夫法亦尔</a><a name="0238b14" id="0238b14"><p>论曰。一切佛法无染着为性。成就真如。一切</a><a name="0238b15" id="0238b15">障不能染故<p>释曰。道后真如断一切障。尽</a><a name="0238b16" id="0238b16">是无垢清净故名成就。一切障所不能染。一</a><a name="0238b17" id="0238b17">切佛法以此真如为体性故</a><a name="0238b18" id="0238b18"><p>论曰。一切佛法不可染着。诸佛出现于世。非</a><a name="0238b19" id="0238b19">世法所能染故<p>释曰。前明真如境。此明真</a><a name="0238b20" id="0238b20">如智。诸佛菩萨以真如智为体。即是应身。此</a><a name="0238b21" id="0238b21">体是唯识真如所显。非根尘分别所起。非八</a><a name="0238b22" id="0238b22">种世法及世法所起。欲嗔等惑所能染着。何</a><a name="0238b23" id="0238b23">以故。是彼对治故。修得无分别智成就。名诸</a><a name="0238b24" id="0238b24">佛出现于世</a><a name="0238b25" id="0238b25"><p>论曰。是故说佛法甚深<p>释曰。此语结前意。</a><a name="0238b26" id="0238b26">示难思难行难得。具三义故甚深</a><a name="0238b27" id="0238b27"><p>论曰。为修行波罗蜜。为成熟众生。为清净佛</a><a name="0238b28" id="0238b28">土。为引摄一切佛法故。菩萨三摩提业差别</a><a name="0238b29" id="0238b29">应知<p>释曰。此论中明菩萨三摩提。不别说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310238a.htm'><img src='up.gif' border=0></a>
<a href='T310238c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>