<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1593 摄大乘论 0122c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1593 摄大乘论</font> <font face='Arial'>(卷2)</font> 应知入胜相第三 <font face='Arial'>T31, p0122c</h2></font><hr>
<span class='old'>
</a><a name="0122b28" id="0122b28">耶识成种子。正思惟所摄。似法及义显相所</a><a name="0122b29" id="0122b29">生。似所取种类有见意言分别。何人能入应</span><a name="0122c01" id="0122c01">知相。大乘多闻熏习相续已得承事。无量出</a><a name="0122c02" id="0122c02">世诸佛。已入决定信乐正位。由善成熟修</a><a name="0122c03" id="0122c03">习增长善根。是故善得福德智慧二种资粮。</a><a name="0122c04" id="0122c04">诸菩萨于何处入唯识观。有见似法义显相</a><a name="0122c05" id="0122c05">意言分别。大乘法相所生。于愿乐行地入。谓</a><a name="0122c06" id="0122c06">随闻信乐故。见道谓如理通达故。修道谓能</a><a name="0122c07" id="0122c07">对治一切障故。究竟道中。谓出离障垢最清</a><a name="0122c08" id="0122c08">净故。一切法实唯有识。如说随闻信乐故。</a><a name="0122c09" id="0122c09">如理通达故。能对治一切障故。出离障垢最</a><a name="0122c10" id="0122c10">清净故。云何得入。由善根力持故。由有三相</a><a name="0122c11" id="0122c11">练磨心故。由灭除四处障故。缘法义为境。</a><a name="0122c12" id="0122c12">无间修。恭敬修。奢摩他毗钵舍那。无放逸</a><a name="0122c13" id="0122c13">故。十方世界无数量故。不可数量在人道众</a><a name="0122c14" id="0122c14">生。刹那刹那证得无上菩提。是名第一练</a><a name="0122c15" id="0122c15">磨心。由此正意施等诸波罗蜜必得生长。是</a><a name="0122c16" id="0122c16">我信乐已得坚住。由此正意我修习施等波</a><a name="0122c17" id="0122c17">罗蜜。进得圆满则为不难。是名第二练磨心。</a><a name="0122c18" id="0122c18">若人与众善法相应。后舍命时于一切受生</a><a name="0122c19" id="0122c19">中。可爱富乐自然而成。是人得有碍善此义</a><a name="0122c20" id="0122c20">尚应成。云何我得圆满善及无碍善。一切如</a><a name="0122c21" id="0122c21">意可爱富乐而当不成。是名第三练磨心。此</a><a name="0122c22" id="0122c22">中说偈</a><a name="0122c23" id="0122c23"><p class='lg'>　　人道中众生　　　念念证菩提</a><br><a name="0122c24" id="0122c24">　　处所过数量　　　故无下劣心</a><br><a name="0122c25" id="0122c25">　　善心人信乐　　　能生施等度</a><br><a name="0122c26" id="0122c26">　　胜人得此意　　　故能修施等</a><br><a name="0122c27" id="0122c27">　　若善人死时　　　即得胜富乐</a><br><a name="0122c28" id="0122c28">　　灭位圆净善　　　此义云何无　</p></a><a name="0122c29" id="0122c29"><p>由灭除四处障故。由舍离声闻独觉思惟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310122b.htm'><img src='up.gif' border=0></a>
<a href='T310123a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>