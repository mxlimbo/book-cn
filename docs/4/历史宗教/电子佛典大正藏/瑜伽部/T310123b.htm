<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1593 摄大乘论 0123b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1593 摄大乘论</font> <font face='Arial'>(卷2)</font> 应知入胜相第三 <font face='Arial'>T31, p0123b</h2></font><hr>
<span class='old'>
</a><a name="0123a28" id="0123a28">时蛇乱智不缘境起。即便谢灭唯藤智在。此</a><a name="0123a29" id="0123a29">藤智由微细分析虚空无实境。何以故。但是</span><a name="0123b01" id="0123b01">色香味触相故。若心缘此境。藤智亦应可灭。</a><a name="0123b02" id="0123b02">若如此见已伏灭。六相显现。似名及义。意言</a><a name="0123b03" id="0123b03">分别尘智不生。譬如蛇智。于伏灭六相义中。</a><a name="0123b04" id="0123b04">是唯识智亦应可伏灭。譬如藤智。由依真如</a><a name="0123b05" id="0123b05">智故。如此菩萨由入似义显现意言分别相</a><a name="0123b06" id="0123b06">故。得入分别性由入唯识义故。得入依他性。</a><a name="0123b07" id="0123b07">及云何得入真实性。若舍唯识想已。是时意</a><a name="0123b08" id="0123b08">言分别。先所闻法熏习种类。菩萨已了别伏</a><a name="0123b09" id="0123b09">灭尘想。似一切义显现。无复生缘故不得</a><a name="0123b10" id="0123b10">生。是故似唯识意言分别亦不得生。由此义</a><a name="0123b11" id="0123b11">故。菩萨唯住无分别。一切义名中由无分别</a><a name="0123b12" id="0123b12">智。得证得住真如法界。是时菩萨平等平等</a><a name="0123b13" id="0123b13">能缘所缘无分别智生。由此义故菩萨得入</a><a name="0123b14" id="0123b14">真实性。此中说偈</a><a name="0123b15" id="0123b15"><p class='lg'>　　法人及法义　　　性略及广名</a><br><a name="0123b16" id="0123b16">　　不净净究竟　　　十名差别境　</p></a><a name="0123b17" id="0123b17"><p>如此菩萨由入唯识观故。得入应知胜相。由</a><a name="0123b18" id="0123b18">入此相得入初欢喜地。善通达法界。得生十</a><a name="0123b19" id="0123b19">方诸佛如来家。得一切众生心平等。得一切</a><a name="0123b20" id="0123b20">菩萨心平等。得一切诸佛如来心平等。此观</a><a name="0123b21" id="0123b21">名菩萨见道</a><a name="0123b22" id="0123b22"><p>复次何故菩萨入唯识观。由缘极通法为境</a><a name="0123b23" id="0123b23">出世奢摩他毗钵舍那智故。由无分别智后</a><a name="0123b24" id="0123b24">所得种种相识为相智故。为灭除共本阿黎</a><a name="0123b25" id="0123b25">耶识中一切有因诸法种子。为生长能触法</a><a name="0123b26" id="0123b26">身诸法种子。为转依。为得一切如来正法。</a><a name="0123b27" id="0123b27">为得一切智智故。入唯识观。无分别智后所</a><a name="0123b28" id="0123b28">得智者。于本识及所生一切识识及相识相</a><a name="0123b29" id="0123b29">中由观似幻化等譬自性无颠倒。由此义故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310123a.htm'><img src='up.gif' border=0></a>
<a href='T310123c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>