<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0606c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷3)</font> 菩提品第十 <font face='Arial'>T31, p0606c</h2></font><hr>
<span class='old'>
</a><a name="0606b28" id="0606b28">二利者谓自利他利。食身以自利成就为相。</a><a name="0606b29" id="0606b29">化身以他利成就为相。如此二利。一切种成</span><a name="0606c01" id="0606c01">就故。次第建立食身及化身。偈曰</a><a name="0606c02" id="0606c02"><p class='lg'>　　工巧及出生　　　得道般涅槃</a><br><a name="0606c03" id="0606c03">　　示此大方便　　　令他得解脱　</p></a><a name="0606c04" id="0606c04"><p>释曰。复次化身者。于一切时教化众生。或现</a><a name="0606c05" id="0606c05">工巧。或现出生。或现得菩提。或现般涅槃。如</a><a name="0606c06" id="0606c06">是种种示大方便。皆令众生而得解脱。此是</a><a name="0606c07" id="0606c07">他利成就相。偈曰</a><a name="0606c08" id="0606c08"><p class='lg'>　　应知佛三身　　　是佛身皆摄</a><br><a name="0606c09" id="0606c09">　　自他利依止　　　示现悉三身　</p></a><a name="0606c10" id="0606c10"><p>释曰。应知此三身摄一切诸佛身。示现一切</a><a name="0606c11" id="0606c11">自利他利依止故。偈曰</a><a name="0606c12" id="0606c12"><p class='lg'>　　由依心业故　　　三佛俱平等</a><br><a name="0606c13" id="0606c13">　　自性无间续　　　三佛俱常住　</p></a><a name="0606c14" id="0606c14"><p>释曰。彼三种身如其次第。一切诸佛悉皆平</a><a name="0606c15" id="0606c15">等。由依故。一切诸佛自性身平等。法界无别</a><a name="0606c16" id="0606c16">故。由心故。一切诸佛食身平等。佛心无别故。</a><a name="0606c17" id="0606c17">由业故。一切诸佛化身平等。同一所作故。复</a><a name="0606c18" id="0606c18">次一切诸佛悉同常住。由自性常故。一切诸</a><a name="0606c19" id="0606c19">佛自性身常住。毕竟无漏故。由无间常故。一</a><a name="0606c20" id="0606c20">切诸佛食身常住。说法无断绝故。由相续常</a><a name="0606c21" id="0606c21">故。一切诸佛化身常住。虽于此灭复彼现故。</a><a name="0606c22" id="0606c22">已说诸佛身。次说诸佛智。偈曰</a><a name="0606c23" id="0606c23"><p class='lg'>　　四智镜不动　　　三智之所依</a><br><a name="0606c24" id="0606c24">　　八七六五识　　　次第转得故　</p></a><a name="0606c25" id="0606c25"><p>释曰。四智镜不动三智之所依者。一切诸佛</a><a name="0606c26" id="0606c26">有四种智。一者镜智。二者平等智。三者观智。</a><a name="0606c27" id="0606c27">四者作事智。彼镜智以不动为相。恒为余三</a><a name="0606c28" id="0606c28">智之所依止。何以故。三智动故。八七六五</a><a name="0606c29" id="0606c29">识次第转得故者。转第八识得镜智。转第七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310606b.htm'><img src='up.gif' border=0></a>
<a href='T310607a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>