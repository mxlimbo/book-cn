<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0371b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷17)</font> 11思所成地 <font face='Arial'>T30, p0371b</h2></font><hr>
<span class='old'>
</a><a name="0371a28" id="0371a28">一句领解。如是如是正修行者。令彼长夜</a><a name="0371a29" id="0371a29">获得大义利益安乐。亦令如来正法久住。</span><a name="0371b01" id="0371b01">不依见慢及为利养恭敬因缘而兴诤论。</a><a name="0371b02" id="0371b02">如是不为悕求现法诸妙欲故誓修梵行。</a><a name="0371b03" id="0371b03">彼由如是修梵行故。远离邪愿及诸邪见。</a><a name="0371b04" id="0371b04">弃舍贪求利养恭敬。于一切种皆得清净。</a><a name="0371b05" id="0371b05">晖光炽然无不普烛。诸天世人惟当赞美。</a><a name="0371b06" id="0371b06">不应讥论。又能超度生老病死。如是故言</a><a name="0371b07" id="0371b07">若计胜等劣彼遂兴诤论。于三种无动等</a><a name="0371b08" id="0371b08">胜劣皆无</a><a name="0371b09" id="0371b09"><p>言名色者。谓五取蕴。若有于彼观见为苦。</a><a name="0371b10" id="0371b10">当谛现观。于五取蕴尽见苦时。于五取蕴</a><a name="0371b11" id="0371b11">所有贪爱由意乐故。皆说为断。非随眠故。</a><a name="0371b12" id="0371b12">彼若即如己所得道转更修习。于其我慢</a><a name="0371b13" id="0371b13">无余断灭成阿罗汉。诸漏永尽。由已证得</a><a name="0371b14" id="0371b14">阿罗汉果。心善解脱。便于自身自身众具。缠</a><a name="0371b15" id="0371b15">及随眠。皆悉永断。离爱离憍离诸放逸。彼</a><a name="0371b16" id="0371b16">由如是离爱离憍离放逸故。名烟寂静。</a><a name="0371b17" id="0371b17">无有烧恼亦无悕望。云何名为烟寂静耶。</a><a name="0371b18" id="0371b18">烟名为爱。何以故。如世间烟是火前相。能</a><a name="0371b19" id="0371b19">损眼根便为扰乱令不安住。爱亦如是是</a><a name="0371b20" id="0371b20">贪嗔痴火之前相。能损慧眼乱心相续。谓能</a><a name="0371b21" id="0371b21">引发无义寻思。彼于此爱已断已知。乃至</a><a name="0371b22" id="0371b22">令其于当来世成不生法。名烟寂静。彼既</a><a name="0371b23" id="0371b23">如是烟静离着。虽复追求命缘众具非不</a><a name="0371b24" id="0371b24">追求。然能解脱贪爱追求。所求无染。云何</a><a name="0371b25" id="0371b25">无恼。谓彼如是现追求时。若他自施或劝</a><a name="0371b26" id="0371b26">余施。施时殷重非不殷重。精而非粗。多而</a><a name="0371b27" id="0371b27">非少。速而非缓。然不爱味。于所得物无染</a><a name="0371b28" id="0371b28">受用。不生耽吝乃至坚着。如是受用命资</a><a name="0371b29" id="0371b29">具时。不为贪恼之所烧恼。若彼施主自不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300371a.htm'><img src='up.gif' border=0></a>
<a href='T300371c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>