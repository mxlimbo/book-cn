<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0516b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷7)</font> 摄净义品第二之一 <font face='Arial'>T31, p0516b</h2></font><hr>
<span class='old'>
</a><a name="0516a28" id="0516a28">种极苦禁戒。或依处棘刺。或依处灰。或依于</a><a name="0516a29" id="0516a29">杵。或依于板。或依髑髅。或复蹲住。或修蹲</span><a name="0516b01" id="0516b01">定。或复事火乃至日三。或复处水乃至日三。</a><a name="0516b02" id="0516b02">或翘一足视日随转。诸如是等及余修自苦</a><a name="0516b03" id="0516b03">行。是第二边。如是名为堕于二边</a><a name="0516b04" id="0516b04"><p>不能出离者。如有一人执见尸罗及余禁戒。</a><a name="0516b05" id="0516b05">谓唯修习尸罗禁戒。当得清净解脱出离。又</a><a name="0516b06" id="0516b06">复执见善守善净诸外道戒。当得清净解脱</a><a name="0516b07" id="0516b07">出离。如是二种非究竟净故。不能出离。如是</a><a name="0516b08" id="0516b08">名为不能出离。违越所受者。如有一人都无</a><a name="0516b09" id="0516b09">羞耻。曾不顾惜沙门仪范。违毁禁戒行诸恶</a><a name="0516b10" id="0516b10">法。内怀朽烂随顺下流。如秽蜗虫螺音狗行。</a><a name="0516b11" id="0516b11">非沙门称沙门。无梵行称梵行者。如是名为</a><a name="0516b12" id="0516b12">违越所受。由是十因增上戒学而不清净。若</a><a name="0516b13" id="0516b13">翻此者。是则清净</a><a name="0516b14" id="0516b14"><p>增上心学。净不净义者。如摄事品清净静虑</a><a name="0516b15" id="0516b15">中说。又由此清净故。增上慧学清净应知。如</a><a name="0516b16" id="0516b16">是等类问答分别无量无边准义应知</a><a name="0516b17" id="0516b17"><p>菩提五种分别者。一种性。二方便。三时。四</a><a name="0516b18" id="0516b18">证觉。五解脱</a><a name="0516b19" id="0516b19"><p>种性者。声闻菩提依钝根种性。独觉菩提</a><a name="0516b20" id="0516b20">依中根种性。无上正等菩提依利根种性</a><a name="0516b21" id="0516b21"><p>方便者。声闻菩提由行六处善巧方便。独觉</a><a name="0516b22" id="0516b22">菩提由多分行甚深缘起善巧方便。无上正</a><a name="0516b23" id="0516b23">等菩提由五明处善巧方便</a><a name="0516b24" id="0516b24"><p>时者。声闻菩提极少三生修行而得。独觉菩</a><a name="0516b25" id="0516b25">提由百大劫修行而得。无上正等菩提由三</a><a name="0516b26" id="0516b26">大劫阿僧企耶修行而得</a><a name="0516b27" id="0516b27"><p>证觉者。声闻菩提由师证觉。独觉菩提唯誓</a><a name="0516b28" id="0516b28">自利无师证觉。无上正等菩提自利利他无</a><a name="0516b29" id="0516b29">师证觉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310516a.htm'><img src='up.gif' border=0></a>
<a href='T310516c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>