<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0051c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷9)</font> <font face='Arial'>T31, p0051c</h2></font><hr>
<span class='old'>
</a><a name="0051b28" id="0051b28">菩萨种性。二依止最胜。谓要依止大菩提</a><a name="0051b29" id="0051b29">心。三意乐最胜。谓要悲愍一切有情。四事业</span><a name="0051c01" id="0051c01">最胜。谓要具行一切事胜。五巧便最胜。谓</a><a name="0051c02" id="0051c02">要无相智所摄受。六回向最胜。谓要回向</a><a name="0051c03" id="0051c03">无上菩提。七清净最胜。谓要不为二障间</a><a name="0051c04" id="0051c04">杂。若非此七所摄受者所行施等非到彼</a><a name="0051c05" id="0051c05">岸。由斯施等十对波罗蜜多一一皆应四句</a><a name="0051c06" id="0051c06">分别。此但有十不增减者谓十地中对治</a><a name="0051c07" id="0051c07">十障证十真如无增减故。复次前六不增</a><a name="0051c08" id="0051c08">减者为除六种相违障故。渐次修行诸佛</a><a name="0051c09" id="0051c09">法故。渐次成熟诸有情故。此如余论广说</a><a name="0051c10" id="0051c10">应知。又施等三增上生道。感大财体及眷属</a><a name="0051c11" id="0051c11">故。精进等三决定胜道。能伏烦恼成熟有</a><a name="0051c12" id="0051c12">情及佛法故。诸菩萨道唯有此二。又前三种</a><a name="0051c13" id="0051c13">饶益有情。施彼资财不损恼彼。堪忍彼</a><a name="0051c14" id="0051c14">恼而饶益故。精进等三对治烦恼。虽未伏</a><a name="0051c15" id="0051c15">灭而能精勤修对治彼诸善加行永伏永</a><a name="0051c16" id="0051c16">灭诸烦恼故。又由施等不住涅槃。及由后</a><a name="0051c17" id="0051c17">三不住生死。为无住处涅槃资粮。由此前</a><a name="0051c18" id="0051c18">六不增不减。后唯四者为助前六令修满</a><a name="0051c19" id="0051c19">足不增减故。方便善巧助施等三愿助精</a><a name="0051c20" id="0051c20">进力助静虑智助般若令修满故如解深</a><a name="0051c21" id="0051c21">密广说应知。十次第者。谓由前前引发</a><a name="0051c22" id="0051c22">后后。及由后后持净前前。又前前粗后后</a><a name="0051c23" id="0051c23">细故易难修习次第如是。释总别名如余</a><a name="0051c24" id="0051c24">处说。此十修者有五种修。一依止任持修。</a><a name="0051c25" id="0051c25">二依止作意修。三依止意乐修。四依止方便修。</a><a name="0051c26" id="0051c26">五依止自在修。依此五修修习十种波罗</a><a name="0051c27" id="0051c27">蜜多皆得圆满。如集论等广说其相。此十</a><a name="0051c28" id="0051c28">摄者。谓十一一皆摄一切波罗蜜多互相顺</a><a name="0051c29" id="0051c29">故。依修前行而引后者。前摄于后必待<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310051b.htm'><img src='up.gif' border=0></a>
<a href='T310052a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>