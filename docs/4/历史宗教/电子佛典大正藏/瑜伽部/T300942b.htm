<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0942b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷9)</font> 菩萨地#01#持次法方便处住品第四 <font face='Arial'>T30, p0942b</h2></font><hr>
<span class='old'>
</a><a name="0942a28" id="0942a28">乘不乐小乘。十者一切种利益众生。增上</a><a name="0942a29" id="0942a29">意住菩萨。观一切行无量过恶生。于厌离观</span><a name="0942b01" id="0942b01">佛智慧功德福利。生于正念淳净信心。观众</a><a name="0942b02" id="0942b02">生界种种苦行。悲念众生而依于义。于有为</a><a name="0942b03" id="0942b03">行不为放逸。于大菩提炽然精进。于诸众生</a><a name="0942b04" id="0942b04">生大悲心。令诸众生究竟脱苦。观察一切烦</a><a name="0942b05" id="0942b05">恼障碍解脱正智。观察法界一切妄想。烦恼</a><a name="0942b06" id="0942b06">所起对治智慧。成就智慧三昧等观。闻菩萨</a><a name="0942b07" id="0942b07">藏以为方便。因闻方便勤修精进。闻正法故</a><a name="0942b08" id="0942b08">不惜身命。无内外物而不布施。无有尊重而</a><a name="0942b09" id="0942b09">不恭敬。无有正教而不奉行。无有身苦而不</a><a name="0942b10" id="0942b10">求法。以爱念心闻一四句偈。胜于爱念三千</a><a name="0942b11" id="0942b11">大千世界大珍宝聚。若闻一偈正向佛道。净</a><a name="0942b12" id="0942b12">修菩萨行。胜得一切转轮圣王护世帝释魔</a><a name="0942b13" id="0942b13">梵诸王。若有人言我有此法正向佛道净修</a><a name="0942b14" id="0942b14">菩萨行。若能投大火坑受大苦者。当为汝说。</a><a name="0942b15" id="0942b15">菩萨闻已欢喜乐受作是念。若闻正法正向</a><a name="0942b16" id="0942b16">佛道净修菩萨行。正使三千大千世界大火</a><a name="0942b17" id="0942b17">炽然。乃至梵天尚入其中。况复小火。经地狱</a><a name="0942b18" id="0942b18">苦尚求佛法。况复小苦。如是精进方便思惟。</a><a name="0942b19" id="0942b19">求法如法次法向随顺佛法。不以文字音声</a><a name="0942b20" id="0942b20">清净。作是念已。因闻正缘法相。离欲恶不善</a><a name="0942b21" id="0942b21">法。得世俗四禅四无色四无量五神通舍诸</a><a name="0942b22" id="0942b22">禅三昧正受。以愿力故来生欲界。观彼众生</a><a name="0942b23" id="0942b23">能满菩提分法者。而生彼处。离欲故欲缚断</a><a name="0942b24" id="0942b24">舍。诸禅正受故有缚断解行住先如是法如</a><a name="0942b25" id="0942b25">解脱见缚断耶。贪恚痴毕竟不行。见佛善根</a><a name="0942b26" id="0942b26">清净如前说。譬如真金数被炼治离垢明净。</a><a name="0942b27" id="0942b27">菩萨善根转增清净亦复如是。若更受生得</a><a name="0942b28" id="0942b28">帝释身。以离欲善法调伏众生。神力胜前诸</a><a name="0942b29" id="0942b29">住百千万倍。是名略说增上意住。所谓十种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300942a.htm'><img src='up.gif' border=0></a>
<a href='T300942c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>