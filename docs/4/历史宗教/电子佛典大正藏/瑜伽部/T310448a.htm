<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0448a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷10)</font> 彼果智分第十一之一 <font face='Arial'>T31, p0448a</h2></font><hr>
<span class='old'>
</a><a name="0447c28" id="0447c28">见。非自性身有色可见。故受用身非自性身。</a><a name="0447c29" id="0447c29">又受用身无量众会。受用色法差别可见。非</span><a name="0448a01" id="0448a01">自性身有此差别。故受用身非自性身。又受</a><a name="0448a02" id="0448a02">用身随胜解见自性不定。如契经言。或有一</a><a name="0448a03" id="0448a03">类见受用佛。或有一类见是少年。或有一类</a><a name="0448a04" id="0448a04">见为童子。如是广说非自性身。有此不定故</a><a name="0448a05" id="0448a05">受用身非自性身。又受用身自性变动差别</a><a name="0448a06" id="0448a06">可见。一能见者先于一时见受用身形相别</a><a name="0448a07" id="0448a07">异。后于一时复见别异。非自性身其体变动</a><a name="0448a08" id="0448a08">故。受用身非自性身。又受用身菩萨声闻及</a><a name="0448a09" id="0448a09">诸天等种种众会。常所间杂非自性身。应有</a><a name="0448a10" id="0448a10">如是众会间杂。故受用身非自性身。又见转</a><a name="0448a11" id="0448a11">依非道理故。谓转阿赖耶识得自性身。转诸</a><a name="0448a12" id="0448a12">转识得受用身。故受用身非自性身。由此六</a><a name="0448a13" id="0448a13">种不应正理。故受用身非自性身</a><a name="0448a14" id="0448a14"><p>论曰。何因变化身非即自性身。由八因故谓</a><a name="0448a15" id="0448a15">诸菩萨从久远来。得不退定。于睹史多及人</a><a name="0448a16" id="0448a16">中生。不应道理。又诸菩萨从久远来。常忆宿</a><a name="0448a17" id="0448a17">住书算数印工巧论中。及于受用欲尘行中。</a><a name="0448a18" id="0448a18">不能正知不应道理。又诸菩萨从久远来。已</a><a name="0448a19" id="0448a19">知恶说善说法教往外道所。不应道理。又诸</a><a name="0448a20" id="0448a20">菩萨从久远来已能善知三乘正道。修邪苦</a><a name="0448a21" id="0448a21">行不应道理。又诸菩萨舍百拘胝诸赡部洲。</a><a name="0448a22" id="0448a22">但于一处成等正觉转正法轮不应道理。若</a><a name="0448a23" id="0448a23">离示现成等正觉唯以化身于所余处。施作</a><a name="0448a24" id="0448a24">佛事即应。但于睹史多天成等正觉。何不施</a><a name="0448a25" id="0448a25">设遍于一切赡部洲中。同时佛出既不施设</a><a name="0448a26" id="0448a26">无教无理。虽有多化而不违彼无二如来出</a><a name="0448a27" id="0448a27">现世言。由一四洲摄世界故。如二轮王不同</a><a name="0448a28" id="0448a28">出世。此中有颂</a><a name="0448a29" id="0448a29"><p class='lg'>　　佛微细化身　　　多处胎平等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310447c.htm'><img src='up.gif' border=0></a>
<a href='T310448b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>