<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0626a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷58)</font> 摄决择分 3-5有寻有伺等三地 <font face='Arial'>T30, p0626a</h2></font><hr>
<span class='old'>
</a><a name="0625c28" id="0625c28">贪欲缠之所缠缚。喜乐分别者。谓由如是</a><a name="0625c29" id="0625c29">贪欲缠故。希求无量所受欲具。侵逼分别</span><a name="0626a01" id="0626a01">者。谓由一向见其功德而受诸欲倍更希</a><a name="0626a02" id="0626a02">求。乐亲昵分别者。谓为最极诸贪欲缠之</a><a name="0626a03" id="0626a03">所缠缚。问何故欲界诸烦恼中。唯显示贪</a><a name="0626a04" id="0626a04">以为欲相。答若由是因显示贪爱为集谛</a><a name="0626a05" id="0626a05">相。即以此因当知此相。问何故显示分别</a><a name="0626a06" id="0626a06">俱贪以为欲相。答若此因缘令贪现前发</a><a name="0626a07" id="0626a07">起于贪。若此因缘受用事欲。总显为一妄分</a><a name="0626a08" id="0626a08">别贪。又有一分弃舍诸欲而出家者仍于</a><a name="0626a09" id="0626a09">诸欲起妄分别。为令了知虚妄分别亦是</a><a name="0626a10" id="0626a10">欲已寻复弃舍故。显分别亦是欲相。问何故</a><a name="0626a11" id="0626a11">唯说贪爱为集谛相。答由二因缘。一者贪</a><a name="0626a12" id="0626a12">爱是愿不愿所依处故。二者贪爱遍生起故。</a><a name="0626a13" id="0626a13">所以者何。由彼贪爱于身财等所应期愿。</a><a name="0626a14" id="0626a14">为现摄受故便起期愿。于非愿处对治善</a><a name="0626a15" id="0626a15">中为非所愿。现摄方便故便起不愿。由此</a><a name="0626a16" id="0626a16">愿不愿故生死流转无有断绝。当知遍起</a><a name="0626a17" id="0626a17">复有三种。一者位遍。依一切受差别转故。</a><a name="0626a18" id="0626a18">谓由五门喜和合故。喜不离故。喜不合故。</a><a name="0626a19" id="0626a19">喜乖离故。常随自身而藏爱故。二者时遍。</a><a name="0626a20" id="0626a20">谓缘去来今三世境故。三者境遍。谓缘现</a><a name="0626a21" id="0626a21">法后法内身而起。亦缘已得未得境界而</a><a name="0626a22" id="0626a22">起。问何故唯说离贪嗔痴心得离欲。不说</a><a name="0626a23" id="0626a23">离色受等烦恼事耶。答由离于此亦离彼</a><a name="0626a24" id="0626a24">故。又诸烦恼性染污故。又即由此多过患</a><a name="0626a25" id="0626a25">故。所以者何。若于其事起诸过患。当知皆</a><a name="0626a26" id="0626a26">是烦恼所作。是诸过患如前蕴善巧中观察</a><a name="0626a27" id="0626a27">不善所有过患。又可避故。所以者何。于诸</a><a name="0626a28" id="0626a28">事中一切烦恼皆可避脱。非一切事。又由</a><a name="0626a29" id="0626a29">修习不净观等诸世俗道。虽厌其事入离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300625c.htm'><img src='up.gif' border=0></a>
<a href='T300626b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>