<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0414b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷6)</font> 入所知相分第四 <font face='Arial'>T31, p0414b</h2></font><hr>
<span class='old'>
</a><a name="0414a28" id="0414a28">就等者。显示第三练磨其心。诸有障善者。谓</a><a name="0414a29" id="0414a29">有成就诸世间善。未能永断所治障故。说名</span><a name="0414b01" id="0414b01">有障。我有妙善等者。谓我能永断所对治障。</a><a name="0414b02" id="0414b02">由无障善而成其善。云何当来而不证得圆</a><a name="0414b03" id="0414b03">满佛果。练磨心者。谓策举心令其猛利。对治</a><a name="0414b04" id="0414b04">退屈</a><a name="0414b05" id="0414b05"><p>论曰。此中有颂</a><a name="0414b06" id="0414b06"><p class='lg'>　　人趣诸有情　　　处数皆无量</a><br><a name="0414b07" id="0414b07">　　念念证等觉　　　故不应退屈</a><br><a name="0414b08" id="0414b08">　　诸净心意乐　　　能修行施等</a><br><a name="0414b09" id="0414b09">　　此胜者已得　　　故能修施等</a><br><a name="0414b10" id="0414b10">　　善者于死时　　　得随乐自满</a><br><a name="0414b11" id="0414b11">　　胜善由永断　　　圆满云何无　</p></a><a name="0414b12" id="0414b12"><p>释曰。复以伽他摄如是义。人趣诸有情等者。</a><a name="0414b13" id="0414b13">其心怯弱名为退屈。劝彼不应心生退屈。谓</a><a name="0414b14" id="0414b14">我不能证觉无上正等菩提名心怯弱。令劝</a><a name="0414b15" id="0414b15">进彼不应于己谓无功能。故无退屈。如有颂</a><a name="0414b16" id="0414b16">言</a><a name="0414b17" id="0414b17"><p class='lg'>　　无量十方诸有情　　　念念已证善逝果</a><br><a name="0414b18" id="0414b18">　　彼既丈夫我亦尔　　　不应自轻而退屈　</p></a><a name="0414b19" id="0414b19"><p>诸净心意乐能修行施等者。谓非不善及无</a><a name="0414b20" id="0414b20">记心。而行施等。唯是善心故名净心。如有世</a><a name="0414b21" id="0414b21">间不善无记散乱心中。亦行施等希愿诸有</a><a name="0414b22" id="0414b22">及财位故。菩萨不尔。唯求无上正等菩提。</a><a name="0414b23" id="0414b23">言意乐者。谓能无碍修施等因如先已说。此</a><a name="0414b24" id="0414b24">胜者已得故。能修施等者。谓诸菩萨名为胜</a><a name="0414b25" id="0414b25">者先已得此殊胜意乐。由此施等波罗蜜多</a><a name="0414b26" id="0414b26">任运而转。如说而修故名已得。由此决定舍</a><a name="0414b27" id="0414b27">所对治。舍所治故不由功用。于其施等任运</a><a name="0414b28" id="0414b28">而转。等者。等取戒乃至慧波罗蜜多。善者于</a><a name="0414b29" id="0414b29">死时者。谓由世间善而成善者。于命终时得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310414a.htm'><img src='up.gif' border=0></a>
<a href='T310414c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>