<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0528a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷10)</font> 摄净义品第二之一 <font face='Arial'>T31, p0528a</h2></font><hr>
<span class='old'>
</a><a name="0527c28" id="0527c28">等身已方取天身。不应道理</a><a name="0527c29" id="0527c29"><p>又汝何所欲。造咒术者。为有力能及悲愍不。</span><a name="0528a01" id="0528a01">若言有者。离杀彼命不能将彼往生天上。不</a><a name="0528a02" id="0528a02">应道理。若言无者。彼所造咒能有所办。不</a><a name="0528a03" id="0528a03">应道理</a><a name="0528a04" id="0528a04"><p>如是由因故。譬喻故。不决定故。于果无能故。</a><a name="0528a05" id="0528a05">咒术者故。不应道理。是故此论非如理说</a><a name="0528a06" id="0528a06"><p>又我今说非法之相。若业损他而不治现过。</a><a name="0528a07" id="0528a07">是名非法。又若业诸修道者。共知此业感不</a><a name="0528a08" id="0528a08">爱果。又若业一切智者。决定说为不善。又若</a><a name="0528a09" id="0528a09">业自所不欲。又若业染心所起。又若业待邪</a><a name="0528a10" id="0528a10">咒术方备功验。又若业自性无记。诸如是等</a><a name="0528a11" id="0528a11">皆非法相</a><a name="0528a12" id="0528a12"><p>边无边论者。谓如有一若沙门若婆罗门。依</a><a name="0528a13" id="0528a13">止世间诸静虑故。于彼世间住有边想无边</a><a name="0528a14" id="0528a14">想俱想不俱想。广说如经。是故起如是见。立</a><a name="0528a15" id="0528a15">如是论。世间有边。世间无边。世间亦有边亦</a><a name="0528a16" id="0528a16">无边。世间非有边非无边。当知此中已说因</a><a name="0528a17" id="0528a17">缘及能计者</a><a name="0528a18" id="0528a18"><p>是中若依断边际求世边时。若忆念坏劫。即</a><a name="0528a19" id="0528a19">于世间起有边想。若忆念成劫。即于世间起</a><a name="0528a20" id="0528a20">无边想。若依方域周广求世边时。若下过无</a><a name="0528a21" id="0528a21">间。更无所得上过第四静虑。更无所得。傍一</a><a name="0528a22" id="0528a22">切处不得边际。尔时即于上下起有边想。于</a><a name="0528a23" id="0528a23">傍处所起无边想。若为治此执依于异文义</a><a name="0528a24" id="0528a24">无差别。即于世间起非有边想非无边想。今</a><a name="0528a25" id="0528a25">应问彼。汝何所欲。从前坏劫已来。为更有世</a><a name="0528a26" id="0528a26">间生起。为无起耶。若言有者。汝计世间有边。</a><a name="0528a27" id="0528a27">不应道理。若言无者。汝今依此世间而住念</a><a name="0528a28" id="0528a28">世间边。不应道理</a><a name="0528a29" id="0528a29"><p>如是从彼来有故。从彼来无故。皆不应道理。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310527c.htm'><img src='up.gif' border=0></a>
<a href='T310528b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>