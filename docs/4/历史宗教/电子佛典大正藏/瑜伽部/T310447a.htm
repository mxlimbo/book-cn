<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0447a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷10)</font> 彼果智分第十一之一 <font face='Arial'>T31, p0447a</h2></font><hr>
<span class='old'>
</a><a name="0446c28" id="0446c28">大菩提。安立彼于大乘正行。应知诸佛于此</a><a name="0446c29" id="0446c29">五业悉皆平等。为显此义复说漏言。因依事</span><a name="0447a01" id="0447a01">等世间因别故许业异者。谓天因别人鬼等</a><a name="0447a02" id="0447a02">因各各差别。故业有异。诸佛不尔。因无别</a><a name="0447a03" id="0447a03">故。非业有异。世间依别故许业异者。依谓身</a><a name="0447a04" id="0447a04">体彼差别故。其业有异。如彼天授与彼祠授</a><a name="0447a05" id="0447a05">依身别故。其业各异。诸佛不尔。法身无别故</a><a name="0447a06" id="0447a06">业非异世间事别故许业异者。事谓所作所</a><a name="0447a07" id="0447a07">用差别事各别故。其业有异如彼凡夫营农</a><a name="0447a08" id="0447a08">事别。商贾事别。如是一切诸佛不尔。利众生</a><a name="0447a09" id="0447a09">事无差别故。非业有异。世间性别故许业异</a><a name="0447a10" id="0447a10">者。性谓意乐。如彼世间利益意乐安乐意乐。</a><a name="0447a11" id="0447a11">境界差别故业有异。诸佛不尔。利益安乐一</a><a name="0447a12" id="0447a12">切有情。意乐无别故业非异。世间行别故许</a><a name="0447a13" id="0447a13">业异者。行谓功用如小功用能起小业。若大</a><a name="0447a14" id="0447a14">功用便起大业。功用别故其业有异。诸佛不</a><a name="0447a15" id="0447a15">尔。一切所作皆无功用故业非异。此别力无</a><a name="0447a16" id="0447a16">故非导师者。此因等五别力无故非世导师</a><a name="0447a17" id="0447a17">五业差别</a><a name="0447a18" id="0447a18"><p>论曰。若此功德圆满相应。诸佛法身不与声</a><a name="0447a19" id="0447a19">闻独觉乘共。以何意趣佛说一乘。此中有二</a><a name="0447a20" id="0447a20">颂</a><a name="0447a21" id="0447a21"><p class='lg'>　　为引摄一类　　　及任持所余</a><br><a name="0447a22" id="0447a22">　　由不定种性　　　诸佛说一乘</a><br><a name="0447a23" id="0447a23">　　法无我解脱　　　等故性不同</a><br><a name="0447a24" id="0447a24">　　得二意乐化　　　究竟说一乘　</p></a><a name="0447a25" id="0447a25"><p>释曰。依此密意佛说一乘。二颂显示。为引摄</a><a name="0447a26" id="0447a26">一类者。了知不定种性声闻。趣彼解脱方便</a><a name="0447a27" id="0447a27">引摄。令依大乘而般涅槃故说一乘。及任持</a><a name="0447a28" id="0447a28">所余者。为欲任持其余不定种性菩萨。恐于</a><a name="0447a29" id="0447a29">大乘精进退坏。故说一乘任持令住。勿彼菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310446c.htm'><img src='up.gif' border=0></a>
<a href='T310447b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>