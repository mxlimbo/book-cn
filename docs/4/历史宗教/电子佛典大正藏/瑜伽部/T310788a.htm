<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0788a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷1)</font> 佛性论破执分第二中破小乘执品第一 <font face='Arial'>T31, p0788a</h2></font><hr>
<span class='old'>
</a><a name="0787c28" id="0787c28">不信有无性众生永不涅槃。而信有众生有</a><a name="0787c29" id="0787c29">种种粗妙等界者。是义不然。何以故。执不平</span><a name="0788a01" id="0788a01">等故。问曰。汝信有众生种种粗妙等界。即令</a><a name="0788a02" id="0788a02">信有无性众生者。亦应信有无根众生耶。何</a><a name="0788a03" id="0788a03">以故。众生由有根无根故。有种种粗妙等界。</a><a name="0788a04" id="0788a04">汝若不信有无根众生者。云何信有粗妙等</a><a name="0788a05" id="0788a05">界。若谓有粗妙等界。不关有根无根者。我亦</a><a name="0788a06" id="0788a06">信有粗妙等界。不关有性无性之义。有何过</a><a name="0788a07" id="0788a07">失。若汝言无有无根众生者。我亦说无有无</a><a name="0788a08" id="0788a08">性众生。答曰。汝以有根无根。例我有性无性。</a><a name="0788a09" id="0788a09">是义不然。何以故。汝谓无根者。为是众生。为</a><a name="0788a10" id="0788a10">非众生。若是众生。有二过失。一者泰过过</a><a name="0788a11" id="0788a11">失。若无六根。而是众生者。则一切无情草木</a><a name="0788a12" id="0788a12">石等。皆是众生。同无根故。二者不及过失。本</a><a name="0788a13" id="0788a13">说六根以为众生。既无六根。更说何物。为</a><a name="0788a14" id="0788a14">众生耶。而汝说无根众生。是义不然。故知不</a><a name="0788a15" id="0788a15">为有根无根。说粗妙等界。正为有性无性说</a><a name="0788a16" id="0788a16">粗妙耳。难曰。若汝谓我立无根众生。有二</a><a name="0788a17" id="0788a17">过失者。汝立犯重一阐提人无有佛性。永不</a><a name="0788a18" id="0788a18">得涅槃。亦有二失。一者泰过过失。众生本以</a><a name="0788a19" id="0788a19">我见无明为凡夫法。寻此无明。由违人空故</a><a name="0788a20" id="0788a20">起。既起无明故有业报。若不违人空。则无无</a><a name="0788a21" id="0788a21">明业报。既无无明业报等三轮。若尔应是圣</a><a name="0788a22" id="0788a22">人作于凡夫。若谓众生无佛性者。但圣为凡。</a><a name="0788a23" id="0788a23">无凡得圣。此成泰过。二者不及过失。若汝谓</a><a name="0788a24" id="0788a24">有众生无佛性者。既无空性。则无无明。若无</a><a name="0788a25" id="0788a25">无明。则无业报。既无业报。众生岂有。故成</a><a name="0788a26" id="0788a26">不及。而汝谓有众生无佛性者。是义不然。何</a><a name="0788a27" id="0788a27">以故。汝既不信有无根众生。那忽信有无性</a><a name="0788a28" id="0788a28">众生。以二失同故。问曰。汝说有众生无佛性</a><a name="0788a29" id="0788a29">者。如刹底利种。为具有四性。及地狱人天等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310787c.htm'><img src='up.gif' border=0></a>
<a href='T310788b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>