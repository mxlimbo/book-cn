<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0750a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷12)</font> 决择分中法品第二之一 <font face='Arial'>T31, p0750a</h2></font><hr>
<span class='old'>
</a><a name="0749c28" id="0749c28">真实义位菩萨所有施波罗蜜多。以无施者</a><a name="0749c29" id="0749c29">等分别执受故。五无摄受施。谓威德位菩萨</span><a name="0750a01" id="0750a01">所有施波罗蜜多。虽不摄受外资生具。但由</a><a name="0750a02" id="0750a02">虚空藏等三摩地力。举手麾空随欲皆雨珍</a><a name="0750a03" id="0750a03">宝等物。六随所应施。谓成熟位菩萨所有施</a><a name="0750a04" id="0750a04">波罗蜜多。随所化宜而行施故。七广大施。谓</a><a name="0750a05" id="0750a05">最胜菩提位所有施波罗蜜多。以无上故。如</a><a name="0750a06" id="0750a06">施有七种。乃至慧亦尔。随其所应</a><a name="0750a07" id="0750a07"><p>摄云何。谓为摄菩萨地故。于中略说施等波</a><a name="0750a08" id="0750a08">罗蜜多。此摄略有四种。一种性摄。谓施波罗</a><a name="0750a09" id="0750a09">蜜多等种性相应随顺知。二发心摄。谓差别</a><a name="0750a10" id="0750a10">发心所摄故。发心有二种。谓无差别差别。无</a><a name="0750a11" id="0750a11">差别者。谓愿我当证阿耨多罗三藐三菩提。</a><a name="0750a12" id="0750a12">差别者。谓愿我施波罗蜜多速得圆满。乃至</a><a name="0750a13" id="0750a13">慧波罗蜜多速得圆满。当知此中由差别发</a><a name="0750a14" id="0750a14">心摄诸波罗蜜多。此是彼因故。三自他利摄。</a><a name="0750a15" id="0750a15">谓由施摄故摄受一切富乐自在。是名自利</a><a name="0750a16" id="0750a16">摄。由此施故引摄财物为饶益他。是名他利</a><a name="0750a17" id="0750a17">摄。如是所余摄相随义应知。四胜义摄。此</a><a name="0750a18" id="0750a18">复多种。谓或依法界说。以真如是施等共相</a><a name="0750a19" id="0750a19">故。或依智资粮说。以能成办一切智器故。或</a><a name="0750a20" id="0750a20">依智摄受说。以能成满一切智故。或依知随</a><a name="0750a21" id="0750a21">转说。以五波罗蜜多随慧波罗蜜多转故。或</a><a name="0750a22" id="0750a22">依智相说。以慧波罗蜜多是正智自体故。如</a><a name="0750a23" id="0750a23">是胜义以真如及正智为体故。能摄施等。由</a><a name="0750a24" id="0750a24">此略说。所余摄义如理应思</a><a name="0750a25" id="0750a25"><p>所治者。谓施等六如其次第。以悭吝犯戒忿</a><a name="0750a26" id="0750a26">恚懈怠散乱恶慧为所治。复次乃至一切波</a><a name="0750a27" id="0750a27">罗蜜多所摄善法彼所对治及所知障。皆是</a><a name="0750a28" id="0750a28">波罗蜜多所治</a><a name="0750a29" id="0750a29"><p>功德者。谓依五果无量无边称赞胜利。皆名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310749c.htm'><img src='up.gif' border=0></a>
<a href='T310750b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>