<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0725c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷77)</font> 摄决择分 15菩萨地 <font face='Arial'>T30, p0725c</h2></font><hr>
<span class='old'>
</a><a name="0725b28" id="0725b28">提。阿耨多罗三藐三菩提。平等平等。由正</a><a name="0725b29" id="0725b29">行真如故。听闻正法缘总境界胜奢摩他</span><a name="0725c01" id="0725c01">毗钵舍那所摄受慧平等平等。能取义者。</a><a name="0725c02" id="0725c02">谓内五色处。若心意识及诸心法。所取义</a><a name="0725c03" id="0725c03">者。谓外六处。又能取义亦所取义。建立义</a><a name="0725c04" id="0725c04">者。谓器世界。于中可得建立一切诸有情</a><a name="0725c05" id="0725c05">界。谓一村田。若百村田。若千村田。若百千村</a><a name="0725c06" id="0725c06">田。或一大地至海边际。此百此千。若此百</a><a name="0725c07" id="0725c07">千。或一赡部洲。此百此千。若此百千。或一四</a><a name="0725c08" id="0725c08">大洲。此百此千。若此百千。或一小千世界。此</a><a name="0725c09" id="0725c09">百此千。若此百千。或一中千世界。此百此千。</a><a name="0725c10" id="0725c10">若此百千。或一三千大千世界。此百此千。</a><a name="0725c11" id="0725c11">若此百千。或此拘胝。此百拘胝。此千拘胝。此</a><a name="0725c12" id="0725c12">百千拘胝。或此无数。此百无数。此千无数。此</a><a name="0725c13" id="0725c13">百千无数。或三千大千世界无数。百千微</a><a name="0725c14" id="0725c14">尘量等。于十方面无量无数诸器世界。受</a><a name="0725c15" id="0725c15">用义者。谓我所说诸有情类。为受用故。</a><a name="0725c16" id="0725c16">摄受资具颠倒义者。谓即于彼能取等义。</a><a name="0725c17" id="0725c17">无常计常想倒心倒见倒。苦计为乐。不净</a><a name="0725c18" id="0725c18">计净。无我计我想倒心倒见倒。无倒义者。</a><a name="0725c19" id="0725c19">与上相违能对治彼应知其相。杂染义者。</a><a name="0725c20" id="0725c20">谓三界中三种杂染。一者烦恼杂染。二者业</a><a name="0725c21" id="0725c21">杂染。三者生杂染。清净义者。谓即如是三</a><a name="0725c22" id="0725c22">种杂染所有离系菩提分法。善男子。如是十</a><a name="0725c23" id="0725c23">种当知。普摄一切诸义。复次善男子。彼诸</a><a name="0725c24" id="0725c24">菩萨。由能了知五种义故。名为知义。何</a><a name="0725c25" id="0725c25">等五义。一者遍知事。二者遍知义。三者遍</a><a name="0725c26" id="0725c26">知。四者得遍知果。五者于此觉了。善男子。</a><a name="0725c27" id="0725c27">遍知事者。当知即是一切所知。谓或诸蕴。</a><a name="0725c28" id="0725c28">或诸内处。或诸外处。如是一切。遍知义者。</a><a name="0725c29" id="0725c29">乃至所有品类差别所应知境。或世俗故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300725b.htm'><img src='up.gif' border=0></a>
<a href='T300726a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>