<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0017b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷3)</font> <font face='Arial'>T31, p0017b</h2></font><hr>
<span class='old'>
</a><a name="0017a28" id="0017a28">舍离。眼等转识摄在名中。此识若无说谁</a><a name="0017a29" id="0017a29">为识。亦不可说名中识蕴谓五识身。识谓</span><a name="0017b01" id="0017b01">第六。羯逻蓝时无五识故。又诸转识有间</a><a name="0017b02" id="0017b02">转故。无力恒时执持名色。宁说恒与名色</a><a name="0017b03" id="0017b03">为缘。故彼识言显第八识</a><a name="0017b04" id="0017b04"><p class='juan'>
成唯识论卷第三</p>
</a><a name="0017b05" id="0017b05"></a><a name="0017b06" id="0017b06"></a><a name="0017b07" id="0017b07"><p class='juan'>
成唯识论卷第四</p>
</a><a name="0017b08" id="0017b08"></a><a name="0017b09" id="0017b09"><p><span class='byline'>　　　　护法等菩萨造</span><br></a><a name="0017b10" id="0017b10"><p><span class='byline'>　　　　三藏法师玄奘奉　诏译</span><br></a><a name="0017b11" id="0017b11"><p>又契经说一切有情皆依食住。若无此识彼</a><a name="0017b12" id="0017b12">识食体不应有故。谓契经说食有四种。一</a><a name="0017b13" id="0017b13">者段食变坏为相。谓欲界系香味触三于变</a><a name="0017b14" id="0017b14">坏时能为食事。由此色处非段食摄。以变</a><a name="0017b15" id="0017b15">坏时色无用故。二者触食触境为相。谓有</a><a name="0017b16" id="0017b16">漏触才取境时摄受喜等能为食事。此触</a><a name="0017b17" id="0017b17">虽与诸识相应。属六识者食义偏胜。触粗</a><a name="0017b18" id="0017b18">显境摄受喜乐及顺益舍资养胜故。三意</a><a name="0017b19" id="0017b19">思食希望为相。谓有漏思与欲俱转。希可</a><a name="0017b20" id="0017b20">爱境能为食事。此思虽与诸识相应。属意</a><a name="0017b21" id="0017b21">识者食义偏胜。意识于境希望胜故。四者识</a><a name="0017b22" id="0017b22">食执持为相。谓有漏识由段触思势力增</a><a name="0017b23" id="0017b23">长能为食事。此识虽通诸识自体。而第八</a><a name="0017b24" id="0017b24">识食义偏胜。一类相续执持胜故。由是集论</a><a name="0017b25" id="0017b25">说此四食三蕴五处十一界摄。此四能持有</a><a name="0017b26" id="0017b26">情身命令不坏断故名为食。段食唯于欲</a><a name="0017b27" id="0017b27">界有用。触意思食虽遍三界而依识转随</a><a name="0017b28" id="0017b28">识有无。眼等转识有间有转。非遍恒时能</a><a name="0017b29" id="0017b29">持身命。谓无心定睡眠闷绝无想天中有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310017a.htm'><img src='up.gif' border=0></a>
<a href='T310017c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>