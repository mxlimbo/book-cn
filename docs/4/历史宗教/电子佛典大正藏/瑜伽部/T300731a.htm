<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0731a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷78)</font> 摄决择分 15菩萨地 <font face='Arial'>T30, p0731a</h2></font><hr>
<span class='old'>
</a><a name="0730c28" id="0730c28">情。由持戒故。不行损害逼迫恼乱饶益有</a><a name="0730c29" id="0730c29">情。由忍辱故。于彼损害逼迫恼乱。堪能</span><a name="0731a01" id="0731a01">忍受饶益有情。后三对治诸烦恼者。谓诸</a><a name="0731a02" id="0731a02">菩萨由精进故。虽未永伏一切烦恼亦未</a><a name="0731a03" id="0731a03">永害一切随眠。而能勇猛修诸善品。彼诸</a><a name="0731a04" id="0731a04">烦恼不能倾动善品加行。由静虑故。永伏</a><a name="0731a05" id="0731a05">烦恼。由般若故。永害随眠</a><a name="0731a06" id="0731a06"><p>世尊。何因缘故施设所余波罗蜜多但有四</a><a name="0731a07" id="0731a07">数。善男子。与前六种波罗蜜多为助伴故。</a><a name="0731a08" id="0731a08">谓诸菩萨于前三种波罗蜜多所摄有情。以</a><a name="0731a09" id="0731a09">诸摄事方便善巧。而摄受之安置善品。是</a><a name="0731a10" id="0731a10">故我说方便善巧波罗蜜多与前三种而为</a><a name="0731a11" id="0731a11">助伴。若诸菩萨于现法中烦恼多故。于修</a><a name="0731a12" id="0731a12">无间无有堪能。羸劣意乐故下界胜解故。</a><a name="0731a13" id="0731a13">于内心住。无有堪能。于菩萨藏不能闻</a><a name="0731a14" id="0731a14">缘善修习故。所有静虑不能引发出世间</a><a name="0731a15" id="0731a15">慧。彼便摄受少分狭劣福德资粮。为未来世</a><a name="0731a16" id="0731a16">烦恼轻微。心生正愿。如是名愿波罗蜜多。</a><a name="0731a17" id="0731a17">由此愿故。烦恼微薄能修精进。是故我说</a><a name="0731a18" id="0731a18">愿波罗蜜多与精进波罗蜜多而为助伴。若</a><a name="0731a19" id="0731a19">诸菩萨亲近善士。听闻正法。如理作意。为</a><a name="0731a20" id="0731a20">因缘故。转劣意乐成胜意乐。亦能获得</a><a name="0731a21" id="0731a21">上界胜解。如是名力波罗蜜多。由此力</a><a name="0731a22" id="0731a22">故于内心住有所堪能。是故我说力波罗</a><a name="0731a23" id="0731a23">蜜多与静虑波罗蜜多而为助伴。若诸菩萨</a><a name="0731a24" id="0731a24">于菩萨藏。已能闻缘善修习故能发静虑。</a><a name="0731a25" id="0731a25">如是名智波罗蜜多。由此智故。堪能引发</a><a name="0731a26" id="0731a26">出世间慧。是故我说智波罗蜜多与慧波罗</a><a name="0731a27" id="0731a27">蜜多而为助伴</a><a name="0731a28" id="0731a28"><p>世尊。何因缘故宣说六种波罗蜜多如是次</a><a name="0731a29" id="0731a29">第。善男子。能为后后引发依故。谓诸菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300730c.htm'><img src='up.gif' border=0></a>
<a href='T300731b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>