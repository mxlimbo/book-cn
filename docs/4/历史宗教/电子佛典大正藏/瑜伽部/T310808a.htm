<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0808a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷4)</font> 辩相分第四中无变异品第九 <font face='Arial'>T31, p0808a</h2></font><hr>
<span class='old'>
</a><a name="0807c28" id="0807c28">身。见谛亦尔。初见真理。即破此惑。法身显现</a><a name="0807c29" id="0807c29">故。七为显思惟惑故。立弊帛裹金宝譬。譬</span><a name="0808a01" id="0808a01">如败衣不堪服用。身见真实先来已破。圣道</a><a name="0808a02" id="0808a02">对治数数习故。思惟烦恼无复势力。譬彼败</a><a name="0808a03" id="0808a03">衣金如法身。为思惑所障。八为显不净地惑。</a><a name="0808a04" id="0808a04">立贫女怀王子譬。譬如转轮王子在贫女腹</a><a name="0808a05" id="0808a05">中。胎不能污。七地以还。烦恼亦尔。虽名烦</a><a name="0808a06" id="0808a06">恼。而有三德。一者无染浊智慧慈悲所含养</a><a name="0808a07" id="0808a07">故。二者无过失以不损自他故。三者无量功</a><a name="0808a08" id="0808a08">德能成熟佛法及众生故。若长烦恼即成凡</a><a name="0808a09" id="0808a09">夫不能成熟佛法。若断烦恼。即成二乘不能</a><a name="0808a10" id="0808a10">成熟众生。九为显净地惑故。立摸中金像譬。</a><a name="0808a11" id="0808a11">譬如铸金像未开摸时像已成熟。水等诸物</a><a name="0808a12" id="0808a12">不能破唯斧等乃能破故。八地以上惑亦如</a><a name="0808a13" id="0808a13">是。唯金刚心能破究竟故。因三种自性为显</a><a name="0808a14" id="0808a14">心清净界。名如来藏。故说九种如莲花等譬。</a><a name="0808a15" id="0808a15">三种自性者。一者法身。二如如。三佛性。合</a><a name="0808a16" id="0808a16">此九譬为三。初三譬法身。次一譬如如。后五</a><a name="0808a17" id="0808a17">譬佛性。云何如此明。诸佛法身有二种。一正</a><a name="0808a18" id="0808a18">得。二正说。言正得法身者。最清净法界。是无</a><a name="0808a19" id="0808a19">分别智境。诸佛当体。是自所得法。二正说法</a><a name="0808a20" id="0808a20">身者。为得此法身清净法界正流从如所化</a><a name="0808a21" id="0808a21">众生识生。名为正说法身。正说法身又有二</a><a name="0808a22" id="0808a22">种。一深妙。二粗浅。为安立此二道理。一深妙</a><a name="0808a23" id="0808a23">者。为安大乘道理。二粗浅。为二乘人说此道</a><a name="0808a24" id="0808a24">理。复次第一义谛为安立菩萨甚深法藏。约</a><a name="0808a25" id="0808a25">真俗二谛。安立二乘十二部等种种法藏</a><a name="0808a26" id="0808a26"><p>释曰。一正得法身者。体是真如。世间无物可</a><a name="0808a27" id="0808a27">为譬者。故还取花中佛像为譬。二正说深妙</a><a name="0808a28" id="0808a28">法身者。以真如一味故。故取蜂家蜜为譬。三</a><a name="0808a29" id="0808a29">粗浅正说法身者。以显真俗种种义味故。故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310807c.htm'><img src='up.gif' border=0></a>
<a href='T310808b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>