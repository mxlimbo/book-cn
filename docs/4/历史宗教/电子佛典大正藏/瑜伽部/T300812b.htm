<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0812b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷90)</font> 摄事分 1契经事 <font face='Arial'>T30, p0812b</h2></font><hr>
<span class='old'>
</a><a name="0812a28" id="0812a28">名得世间边际</b></a><a name="0812a29" id="0812a29"><p>复次非善说法毗奈耶中诸出家者。随有一</span><a name="0812b01" id="0812b01">恶不善。寻思未生。生时一向能为梵行障</a><a name="0812b02" id="0812b02">碍。如彼生已坚执不舍。此中不行最为殊</a><a name="0812b03" id="0812b03">胜。设有行者。不应坚执。于相续中。不应</a><a name="0812b04" id="0812b04">为作居住依止。何以故。刹那杂染。不能</a><a name="0812b05" id="0812b05">倾动所修梵行。要当相续能倾动故</b></a><a name="0812b06" id="0812b06"><p>复次当知略有二种空住。一者尊胜空住。二</a><a name="0812b07" id="0812b07">者引彼空住。诸阿罗汉观无我住。如是名</a><a name="0812b08" id="0812b08">为尊胜空住。由阿罗汉法尔尊胜。观无我</a><a name="0812b09" id="0812b09">住。于诸住中最为尊胜。如是或尊胜所住。</a><a name="0812b10" id="0812b10">或即住尊胜。由此因缘。是故说名尊胜空</a><a name="0812b11" id="0812b11">住。引彼空住者。谓如有一。若行若住。如实</a><a name="0812b12" id="0812b12">了知烦恼有无。知有烦恼。便修断行。知</a><a name="0812b13" id="0812b13">无烦恼。便生欢喜。生欢喜故。乃至令心</a><a name="0812b14" id="0812b14">证三摩地。由心证得三摩地故。如实观</a><a name="0812b15" id="0812b15">察诸法无我。昼夜随学曾无懈废。如是名</a><a name="0812b16" id="0812b16">为引彼空住。当知此中于内烦恼。如实了</a><a name="0812b17" id="0812b17">知。有知为有。无知为无。是名空性</b></a><a name="0812b18" id="0812b18"><p>复次正见圆满。已见谛迹诸圣弟子。皆能如</a><a name="0812b19" id="0812b19">实越彼邪空。亦能如实入正不空。以世间</a><a name="0812b20" id="0812b20">道及出世道。修习空性。其义云何。谓于此</a><a name="0812b21" id="0812b21">处彼非有故。正观为空。若于此处所余有</a><a name="0812b22" id="0812b22">故。如实知有。譬如客舍于一时间无诸人</a><a name="0812b23" id="0812b23">物。说名为空。于一时间有诸人物。说名不</a><a name="0812b24" id="0812b24">空。或即此舍由无一类。说名为空。谓无材</a><a name="0812b25" id="0812b25">木。或无覆苫。或无门户。或无关键。或随一</a><a name="0812b26" id="0812b26">分无所有故。然非此舍即舍体空。如是自</a><a name="0812b27" id="0812b27">体所依止身。亦名受趣。亦名想趣。亦名思</a><a name="0812b28" id="0812b28">趣。然此自体所依止身。于一时间。由无一</a><a name="0812b29" id="0812b29">类或受或想。或复思等一切烦恼随烦恼等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300812a.htm'><img src='up.gif' border=0></a>
<a href='T300812c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>