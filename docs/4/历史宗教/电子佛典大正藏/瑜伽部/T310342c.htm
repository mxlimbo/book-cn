<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0342c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷4)</font> 所知相分第三之一 <font face='Arial'>T31, p0342c</h2></font><hr>
<span class='old'>
</a><a name="0342b28" id="0342b28"><p>论曰。一无相散动。二有相散动。三增益散动。</a><a name="0342b29" id="0342b29">四损减散动。五一性散动。六异性散动。七自</span><a name="0342c01" id="0342c01">性散动。八差别散动。九如名取义散动。十如</a><a name="0342c02" id="0342c02">义取名散动。为对治此十种散动。一切般若</a><a name="0342c03" id="0342c03">波罗蜜多中说无分别智。如是所治能治。应</a><a name="0342c04" id="0342c04">知具摄般若波罗蜜多义</a><a name="0342c05" id="0342c05"><p>释曰。此中无相散动者。谓此散动即以其无</a><a name="0342c06" id="0342c06">为所缘相。为对治此散动故。般若波罗蜜</a><a name="0342c07" id="0342c07">多经言实有菩萨。言实有者。显示菩萨实</a><a name="0342c08" id="0342c08">有空体。空即是体故名空体。有相散动者谓</a><a name="0342c09" id="0342c09">此散动即以其有为所缘相。为对治此散</a><a name="0342c10" id="0342c10">动故。即彼经言不见有菩萨。此经意说不见</a><a name="0342c11" id="0342c11">菩萨。以遍计所执及依他起为体。增益散</a><a name="0342c12" id="0342c12">动者。为对治此散动故。即彼经言色自性</a><a name="0342c13" id="0342c13">空。由遍计所执色。自性空故。损减散动者。</a><a name="0342c14" id="0342c14">为对治此散动故。即彼经言不由空故谓</a><a name="0342c15" id="0342c15">法性色性不空故。一性散动者。为对治此散</a><a name="0342c16" id="0342c16">动故。即彼经言色空非色。何以故。若依他</a><a name="0342c17" id="0342c17">起与圆成实是一性者。此依他起应如圆</a><a name="0342c18" id="0342c18">成实是清净境。异性散动者。为对治此散</a><a name="0342c19" id="0342c19">动故。即彼经言色不离空。何以故。此二若</a><a name="0342c20" id="0342c20">异。法与法性亦应有异。若有异性不应</a><a name="0342c21" id="0342c21">道理。如无常法与无常性。若取遍计所执</a><a name="0342c22" id="0342c22">自性。色即是空。空即是色。何以故。遍计所执</a><a name="0342c23" id="0342c23">色无所有。即是空性。此空性即是彼无所有。</a><a name="0342c24" id="0342c24">非如依他起与圆成实。不可说一。自性散</a><a name="0342c25" id="0342c25">动者。为对治此散动故。即彼经言。舍利子。</a><a name="0342c26" id="0342c26">此但有名谓之为色。何以故。色之自性无</a><a name="0342c27" id="0342c27">所有故。差别散动者。为对治此散动故。即</a><a name="0342c28" id="0342c28">彼经言。自性无生无灭无染无净。生即有染。</a><a name="0342c29" id="0342c29">灭即有净。无生灭故无染无净。如是诸句<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310342b.htm'><img src='up.gif' border=0></a>
<a href='T310343a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>