<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0752a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷81)</font> 摄释分 2章  正解 <font face='Arial'>T30, p0752a</h2></font><hr>
<span class='old'>
</a><a name="0751c28" id="0751c28">受用欲乐行边。及与受用自苦行边。依止中</a><a name="0751c29" id="0751c29">道如法追求。及正受用衣服等事。顺退分</span><a name="0752a01" id="0752a01">行者。谓所有行能障寿等诸升进事。与此相</a><a name="0752a02" id="0752a02">违。当知即是顺进分行。如鹦鹉经说。杂染</a><a name="0752a03" id="0752a03">行者。略有三种。一者业杂染。二者烦恼杂</a><a name="0752a04" id="0752a04">染。三者流转杂染。当知此中有九根本句。</a><a name="0752a05" id="0752a05">谓业杂染有三句。一贪欲。二嗔恚。三愚痴。</a><a name="0752a06" id="0752a06">烦恼杂染有四句。即四颠倒。流转杂染有二</a><a name="0752a07" id="0752a07">句。谓无明及有爱。所以者何。由三不善根。</a><a name="0752a08" id="0752a08">生起种种业杂染故。由四颠倒能发种种</a><a name="0752a09" id="0752a09">烦恼杂染故。烦恼生已由无明门。诸出家</a><a name="0752a10" id="0752a10">者。能生种种流转杂染。由有爱门诸在家</a><a name="0752a11" id="0752a11">者。能生种种流转杂染。清净行者。略有三</a><a name="0752a12" id="0752a12">学五地。谓资粮地乃至究竟地。如先已说。当</a><a name="0752a13" id="0752a13">知学等有九根本句。谓增上戒学及增上</a><a name="0752a14" id="0752a14">心学。有无贪无嗔无痴。在资粮地及加行</a><a name="0752a15" id="0752a15">地增上慧学。有四无颠倒。明及解脱。在见</a><a name="0752a16" id="0752a16">地修地及究竟地。自义行者。谓自利行如</a><a name="0752a17" id="0752a17">声闻独觉。彼虽或时起利他行。然本期愿</a><a name="0752a18" id="0752a18">不唯利他。是故所行名自义行。他义行者。</a><a name="0752a19" id="0752a19">谓利他行。如佛菩萨为欲利益无量众生。</a><a name="0752a20" id="0752a20">为欲安乐无量众生。乃至广说</a><a name="0752a21" id="0752a21"><p>令离欲者。谓诃责六种黑品诸行。示现过</a><a name="0752a22" id="0752a22">患令离爱欲。示现者。谓为令受学白品</a><a name="0752a23" id="0752a23">行故。示现四种真实道理。教导者。谓示现</a><a name="0752a24" id="0752a24">已得信解者。安置学处令正受行。由已于</a><a name="0752a25" id="0752a25">彼得自在故。彼便请言。我于今者当何</a><a name="0752a26" id="0752a26">所作。唯愿教诲。因告之曰。汝等今者于如</a><a name="0752a27" id="0752a27">是如是事。应正作。应随学。赞励者。谓彼有</a><a name="0752a28" id="0752a28">情若于所知所行所得中心生退屈。尔时</a><a name="0752a29" id="0752a29">称赞策励其心。令于彼事堪有势力。庆喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300751c.htm'><img src='up.gif' border=0></a>
<a href='T300752b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>