<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0804c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷89)</font> 摄事分 1契经事 <font face='Arial'>T30, p0804c</h2></font><hr>
<span class='old'>
</a><a name="0804b28" id="0804b28"><p>复次于现法中不善防护身语意业而住</a><a name="0804b29" id="0804b29">者。彼先造作恶不善业。亦令增长。于当来</span><a name="0804c01" id="0804c01">世令其杂染。若善防护身语意业而住者。</a><a name="0804c02" id="0804c02">彼不杂染。云何于现法中不善防护身语</a><a name="0804c03" id="0804c03">意业而住。云何善防护身语意业而住。不</a><a name="0804c04" id="0804c04">善防护身语意业而住者。谓如有一。于诸</a><a name="0804c05" id="0804c05">不善身语意业缠所发起。能誓远离。然于能</a><a name="0804c06" id="0804c06">起不正作意。相应无明犹故发起。又于诸</a><a name="0804c07" id="0804c07">善身语意业受学随转。由此因缘。于现法</a><a name="0804c08" id="0804c08">中于诸烦恼邪欲寻求所作众苦。无有差</a><a name="0804c09" id="0804c09">别。彼唯即于此誓受远离。便生喜足。于现</a><a name="0804c10" id="0804c10">法中。不起圣道。不证涅槃。彼虽如是防</a><a name="0804c11" id="0804c11">护而住。于现法中暂时不作恶不善业。然</a><a name="0804c12" id="0804c12">为烦恼随眠缠缚。既终没已后有续生。</a><a name="0804c13" id="0804c13">随所受身。依先业缘广起杂染。若善防护</a><a name="0804c14" id="0804c14">身语意业而住者。有此差别。谓此依彼誓</a><a name="0804c15" id="0804c15">受远离不造新业故。业虽熟暂触异熟</a><a name="0804c16" id="0804c16">寻能变吐。彼唯于此誓受远离不生喜足。</a><a name="0804c17" id="0804c17">于现法中能起圣道。亦能证得彼果涅槃。</a><a name="0804c18" id="0804c18">彼于尔时乃至有识身相续住。恒受先业所</a><a name="0804c19" id="0804c19">感诸受。于现法中彼有识身乃至寿量未</a><a name="0804c20" id="0804c20">灭尽位常相续住。寿量若尽舍有识身。于</a><a name="0804c21" id="0804c21">后命根更不成就。由是因缘。识与一切诸</a><a name="0804c22" id="0804c22">受俱灭后不相续。彼如影受与其识树皆</a><a name="0804c23" id="0804c23">灭尽故。遍于一切不可施设。彼于尔时由</a><a name="0804c24" id="0804c24">二因缘。先所作业于当来世不能为染。一</a><a name="0804c25" id="0804c25">由烦恼为其助伴令杂染者。无余断故。</a><a name="0804c26" id="0804c26">二由依此诸行相续成熟。杂染无余灭故。</a><a name="0804c27" id="0804c27">彼于尔时诸有情所善友意乐相续转故。</a><a name="0804c28" id="0804c28">名无怨心。于彼所缘嗔恚断故。名无恚心。</a><a name="0804c29" id="0804c29">于业异熟深见过患增上缘力誓远离故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300804b.htm'><img src='up.gif' border=0></a>
<a href='T300805a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>