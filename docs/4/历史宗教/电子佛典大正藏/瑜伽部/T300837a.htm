<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0837a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷94)</font> 摄事分 1契经事 <font face='Arial'>T30, p0837a</h2></font><hr>
<span class='old'>
</a><a name="0836c28" id="0836c28"><p>复次其于缘生诸行流转修观行者。略有</a><a name="0836c29" id="0836c29">二种作犹豫法。云何为二。一者承习说</span><a name="0837a01" id="0837a01">无因论。二者承习说恶因论。此中承习无</a><a name="0837a02" id="0837a02">因论者。观一切种皆无所因。便生疑惑。</a><a name="0837a03" id="0837a03">云何诸法无因而转。其有承习恶因论者。</a><a name="0837a04" id="0837a04">亦生疑惑。云何由彼不相似因不称理因。</a><a name="0837a05" id="0837a05">有诸法转。若有多闻诸圣弟子。远离二种</a><a name="0837a06" id="0837a06">非真实论。正观流转由是因缘。得善决定。</a><a name="0837a07" id="0837a07">无有疑惑。内证真实。若于是处。说有多</a><a name="0837a08" id="0837a08">闻诸圣弟子。当知此中是诸异生。若于是</a><a name="0837a09" id="0837a09">处。唯说有其诸圣弟子。当知此中说已见</a><a name="0837a10" id="0837a10">谛</b></a><a name="0837a11" id="0837a11"><p>复次于正法中。略有三种补特伽罗。犹有</a><a name="0837a12" id="0837a12">苦恼不安隐住。云何为三。谓如有一。于</a><a name="0837a13" id="0837a13">善说法毗奈耶中。为求涅槃。趣向涅槃。弃</a><a name="0837a14" id="0837a14">舍家法。趣于非家。既出家已。唯能受持所</a><a name="0837a15" id="0837a15">有禁戒。便喜足住。不于时时转。进修习增</a><a name="0837a16" id="0837a16">上心学增上慧学。彼舍先时居家所有受用</a><a name="0837a17" id="0837a17">境界。未能随得无上安隐证涅槃道。处在</a><a name="0837a18" id="0837a18">中间。犹有苦恼不安隐住。是名第一补特</a><a name="0837a19" id="0837a19">伽罗。复如有一。虽不唯于所受禁戒喜足</a><a name="0837a20" id="0837a20">安住。然其未能超异生地。由未能超异</a><a name="0837a21" id="0837a21">生地故。于一切法缘藉他故。常视他面。</a><a name="0837a22" id="0837a22">常观他口。何当如实知于所知。见于所见。</a><a name="0837a23" id="0837a23">恒于他所求闻正法教授教诫。然其自心</a><a name="0837a24" id="0837a24">有疑有惑。犹有苦恼不安隐住。是名第二</a><a name="0837a25" id="0837a25">补特伽罗。复如有一。是学见迹。放逸而住。</a><a name="0837a26" id="0837a26">于现法中不堪证得究竟涅槃。有能摄受</a><a name="0837a27" id="0837a27">第二有体生起之因。有第二住。犹有苦恼</a><a name="0837a28" id="0837a28">不安隐住。是名第三补特伽罗。如是三种</a><a name="0837a29" id="0837a29">补特伽罗。复有三异补特伽罗。有诸快乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300836c.htm'><img src='up.gif' border=0></a>
<a href='T300837b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>