<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0373b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷17)</font> 11思所成地 <font face='Arial'>T30, p0373b</h2></font><hr>
<span class='old'>
</a><a name="0373a28" id="0373a28">心。无动无变亦无改转。又于随一寂静诸</a><a name="0373a29" id="0373a29">定。不生爱味恋慕坚着。云何系念。谓为断</span><a name="0373b01" id="0373b01">彼上分诸结。于其内身住循身观。如是乃</a><a name="0373b02" id="0373b02">至广说念住。彼由如是修无作故。断诸生</a><a name="0373b03" id="0373b03">爱。修无动故。断诸定爱。此离现行。说名为</a><a name="0373b04" id="0373b04">断。修系念故。为令一切上分诸结无余永</a><a name="0373b05" id="0373b05">断。修习对治。如是修习无作系念不倾动</a><a name="0373b06" id="0373b06">故。能令一切上分诸结无余永断。是名越</a><a name="0373b07" id="0373b07">度第六暴流。谓意暴流能了诸法。复有差</a><a name="0373b08" id="0373b08">别。云何无动。言无动者。是慈善根无嗔性</a><a name="0373b09" id="0373b09">故。由此因缘诸圣弟子。于萨迦耶断除邪</a><a name="0373b10" id="0373b10">愿。修奢摩他毗钵舍那。由彼慈故。修奢摩</a><a name="0373b11" id="0373b11">他。由念住故。修毗钵舍那。如是正修行者。</a><a name="0373b12" id="0373b12">于能随顺断上分结三心修习。速得圆满。</a><a name="0373b13" id="0373b13">谓于上身无耽染心。于下有情无愤恚心。</a><a name="0373b14" id="0373b14">不放逸者。于上下境无染污心。余如前说。</a><a name="0373b15" id="0373b15">如是名为越五暴流当度第六。云何了法。</a><a name="0373b16" id="0373b16">谓于苦法能了能观。于集灭道法能了能</a><a name="0373b17" id="0373b17">观。云何修习于无寻定。谓能了知如是法</a><a name="0373b18" id="0373b18">已。又复安住居家诸欲依持断灭及弃出中。</a><a name="0373b19" id="0373b19">或于阿练若处。或于树下空闲。于随顺喜</a><a name="0373b20" id="0373b20">眼所识色所有喜身。于随顺忧眼所识色</a><a name="0373b21" id="0373b21">所有忧身。于随顺舍眼所识色所有舍身。</a><a name="0373b22" id="0373b22">于此所缘无欲寻缠。心多安住。乃至亦无</a><a name="0373b23" id="0373b23">所生家世相应寻缠。心多安住。设起欲寻乃</a><a name="0373b24" id="0373b24">至家世相应寻等。即能如实了知出离。不为</a><a name="0373b25" id="0373b25">欲寻之所障碍。乃至不为家世相应寻所</a><a name="0373b26" id="0373b26">障碍。而能静虑审虑谛虑。由此方便。由此</a><a name="0373b27" id="0373b27">道修能断喜身染爱过失。能断忧身愤恚</a><a name="0373b28" id="0373b28">过失。能断舍身惛沈过失。诸缠断故。身得</a><a name="0373b29" id="0373b29">轻安。随眠断故。于欲界系三身染污心善解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300373a.htm'><img src='up.gif' border=0></a>
<a href='T300373c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>