<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0610c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷4)</font> 述求品第十二之一 <font face='Arial'>T31, p0610c</h2></font><hr>
<span class='old'>
</a><br><a name="0610b28" id="0610b28">　　信安及欲生　　　依定亦依智</a><br><a name="0610b29" id="0610b29">　　别缘种种缘　　　通达及修种</span><br><a name="0610c01" id="0610c01">　　自性与功力　　　领受及方便</a><br><a name="0610c02" id="0610c02">　　自在小大等　　　如是有十八</a><br><a name="0610c03" id="0610c03">　　尽摄诸作意　　　行者应勤修　</p></a><a name="0610c04" id="0610c04"><p>释曰。十八种作意者。一种性作意。二所作作</a><a name="0610c05" id="0610c05">意。三依止作意。四信安作意。五欲生作意。六</a><a name="0610c06" id="0610c06">依定作意。七依智作意。八别缘作意。九种</a><a name="0610c07" id="0610c07">种缘作意。十通达作意。十一修种作意。十</a><a name="0610c08" id="0610c08">二自性作意。十三功力作意。十四领受作</a><a name="0610c09" id="0610c09">意。十五方便作意。十六自在作意。十七小</a><a name="0610c10" id="0610c10">作意。十八大作意。种性作意者。由声闻等</a><a name="0610c11" id="0610c11">三乘性定故。所作作意者。由福智二聚圆满</a><a name="0610c12" id="0610c12">故。依止作意者。由在家出家迫迮不迫迮</a><a name="0610c13" id="0610c13">差别故。信安作意者。念佛相应故。欲生作意</a><a name="0610c14" id="0610c14">者。随念佛时信心相应故。依定作意者。有觉</a><a name="0610c15" id="0610c15">有观等三三昧相应故。依智作意者。从闻思</a><a name="0610c16" id="0610c16">修方便次第生故。别缘作意者。此有五种。于</a><a name="0610c17" id="0610c17">修多罗忧陀那伽陀阿波陀那。一受二持</a><a name="0610c18" id="0610c18">三读四思五说故。种种缘作意者。此有七种。</a><a name="0610c19" id="0610c19">名缘句缘字缘人无我缘法无我缘色缘无色</a><a name="0610c20" id="0610c20">缘。色缘谓身缘。无色缘谓受心法缘。通达作</a><a name="0610c21" id="0610c21">意者。此有四种。一通达物。谓知苦体。二通达</a><a name="0610c22" id="0610c22">义。谓知苦无常空无我义。三通达果。谓知解</a><a name="0610c23" id="0610c23">脱。四通达觉。谓知解脱智。修种作意者。此有</a><a name="0610c24" id="0610c24">四种修及三十七种。修四种修者。谓人无</a><a name="0610c25" id="0610c25">我种修。法无我种修见种修。智种修。三十七</a><a name="0610c26" id="0610c26">种修者。谓不净苦无常无我四种修。是名四</a><a name="0610c27" id="0610c27">念处种修。复次得习断对治四种修。是名四</a><a name="0610c28" id="0610c28">正勤种修。复次为对治知足乱疑掉动沉没</a><a name="0610c29" id="0610c29">四障故欲进念慧四种修。是名四神足种修。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310610b.htm'><img src='up.gif' border=0></a>
<a href='T310611a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>