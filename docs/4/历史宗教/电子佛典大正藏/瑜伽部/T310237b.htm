<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0237b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷11)</font> 释依心学处胜相第七 修时章第五 <font face='Arial'>T31, p0237b</h2></font><hr>
<span class='old'>
</a><a name="0237a28" id="0237a28">目拔根弃背。生起是直语。拔根弃背是密语。</a><a name="0237a29" id="0237a29">若取直语生起贪吝。则与清净施相违。若取</span><a name="0237b01" id="0237b01">密语拔根弃贪背吝。则与清净施相符。拔根</a><a name="0237b02" id="0237b02">是除身见。身见是贪吝根本。弃背是除贪吝</a><a name="0237b03" id="0237b03">体。由菩萨能断身见灭贪吝故。于施清净</a><a name="0237b04" id="0237b04"><p>论曰。云何菩萨能住于施。若菩萨不住究竟</a><a name="0237b05" id="0237b05">后际<p>释曰。究竟后际有二义。一施有初中</a><a name="0237b06" id="0237b06">后。以最后为究竟后际。若依此义。不住施最</a><a name="0237b07" id="0237b07">后分。岂得言能住于施。此则相违。二若有余</a><a name="0237b08" id="0237b08">涅槃名究竟。无余涅槃名究竟后际。若声闻</a><a name="0237b09" id="0237b09">住无余涅槃不更起心。无利益众生事。则</a><a name="0237b10" id="0237b10">不能住施。菩萨依大悲不同声闻。住无余涅</a><a name="0237b11" id="0237b11">槃故。恒起六度无有穷尽。若依此义则与能</a><a name="0237b12" id="0237b12">住施相符</a><a name="0237b13" id="0237b13"><p>论曰。云何菩萨于施自在。若菩萨于施不得</a><a name="0237b14" id="0237b14">自在<p>释曰。若菩萨不得施障自在。菩萨于</a><a name="0237b15" id="0237b15">施则得自在。昔在凡夫地中。见修二惑无道</a><a name="0237b16" id="0237b16">对治。欲起便起故得自在。今入圣位为道对</a><a name="0237b17" id="0237b17">治故。菩萨于惑不得自在。于施能得自在</a><a name="0237b18" id="0237b18"><p>论曰。云何菩萨于施无尽。若菩萨不住无尽</a><a name="0237b19" id="0237b19">中<p>释曰。无余涅槃名为无尽。菩萨不同声</a><a name="0237b20" id="0237b20">闻入无尽中。无利益他事。是故菩萨于施无</a><a name="0237b21" id="0237b21">尽</a><a name="0237b22" id="0237b22"><p>论曰。如施经。于戒乃至般若。如理应知<p>释</a><a name="0237b23" id="0237b23">曰。如施经说施有不了义语。说余度亦有不</a><a name="0237b24" id="0237b24">了义语。皆须如理分判</a><a name="0237b25" id="0237b25"><p>论曰。复有经言。云何菩萨行杀生。若菩萨有</a><a name="0237b26" id="0237b26">命众生断其相续<p>释曰。若有命则知有业。</a><a name="0237b27" id="0237b27">若有业则知有惑。由具此三六道四生相续</a><a name="0237b28" id="0237b28">不断。若菩萨随其根性。为说三乘圣道。令彼</a><a name="0237b29" id="0237b29">修行断此三法。得无余涅槃果不相续。即是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310237a.htm'><img src='up.gif' border=0></a>
<a href='T310237c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>