<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0418b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷25)</font> 13声闻地 <font face='Arial'>T30, p0418b</h2></font><hr>
<span class='old'>
</a><a name="0418a28" id="0418a28">得成熟故。为诸有情得清净故。为令正</a><a name="0418a29" id="0418a29">法得久住故。宣说相应助伴。随顺清亮。有</span><a name="0418b01" id="0418b01">用相称。应顺名句文身所有言论。又此言</a><a name="0418b02" id="0418b02">论应时而发殷重。渐次相续俱有令其欣</a><a name="0418b03" id="0418b03">庆。令其爱乐。令其欢喜。令其勇悍。无所</a><a name="0418b04" id="0418b04">诃摈。相应助伴。无乱如法称顺众会。有慈</a><a name="0418b05" id="0418b05">怜心。有利益心。有哀愍心。不依利养恭敬</a><a name="0418b06" id="0418b06">赞颂。不自高举。不陵蔑他。如是名为善说</a><a name="0418b07" id="0418b07">正法。由彼成就如是八支。于时时间善能</a><a name="0418b08" id="0418b08">谏举善作忆念。善能教授。善能教诫。善说</a><a name="0418b09" id="0418b09">正法。是故说彼名为善友。如是广辩善友</a><a name="0418b10" id="0418b10">性已。</b><p>复云何知此中略义。谓若善友心善稠</a><a name="0418b11" id="0418b11">密为性哀愍。最初于彼乐为利益。乐为安</a><a name="0418b12" id="0418b12">乐。又即于此利益安乐。如实了知。无有颠</a><a name="0418b13" id="0418b13">倒离颠倒见。又即于此利益安乐。有大势</a><a name="0418b14" id="0418b14">力方便善巧。能令积集能令引发。又即于</a><a name="0418b15" id="0418b15">此利益安乐。翘勤无堕起发圆满。为性好</a><a name="0418b16" id="0418b16">乐发勤精进。当知由此四因缘故摄一切</a><a name="0418b17" id="0418b17">种。总略圆满善知识性。如是名为此善友</a><a name="0418b18" id="0418b18">性所有略义。</b><p>若前所说广分别义。若此所说</a><a name="0418b19" id="0418b19">所有略义。一切总说为善友性。</b></b><p>云何名为闻</a><a name="0418b20" id="0418b20">思正法。谓正法者。若佛世尊若佛弟子。正士</a><a name="0418b21" id="0418b21">正至正善丈夫。宣说开显分别照了。此复云</a><a name="0418b22" id="0418b22">何。所谓契经应颂记别广说如前。十二分教</a><a name="0418b23" id="0418b23">是名正法。云何契经。谓薄伽梵于彼彼方所。</a><a name="0418b24" id="0418b24">为彼彼所化有情。依彼彼所化诸行差别。</a><a name="0418b25" id="0418b25">宣说无量蕴相应语处相应语。缘起相应语</a><a name="0418b26" id="0418b26">食相应语。谛相应语界相应语。声闻乘相应</a><a name="0418b27" id="0418b27">语独觉乘相应语。知来乘相应语念住正断</a><a name="0418b28" id="0418b28">神足根力觉支道支等相应语。不净息念诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300418a.htm'><img src='up.gif' border=0></a>
<a href='T300418c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>