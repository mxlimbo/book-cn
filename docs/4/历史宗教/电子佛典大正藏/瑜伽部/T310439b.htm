<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0439b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 彼果智分第十一之一 <font face='Arial'>T31, p0439b</h2></font><hr>
<span class='old'>
</a><a name="0439a28" id="0439a28">别。一切皆同利他为胜。现等正觉般涅槃等。</a><a name="0439a29" id="0439a29">种种作业故业无别。无量依身现等觉故。当</span><a name="0439b01" id="0439b01">言有异者。谓由无量别别依身。菩提萨埵现</a><a name="0439b02" id="0439b02">成佛故。非无有异如前广说。如说法身受用</a><a name="0439b03" id="0439b03">亦尔。此说意乐及业无别。不说依止无有差</a><a name="0439b04" id="0439b04">别。无量依止差别转故。谓于一切别世界中。</a><a name="0439b05" id="0439b05">诸佛国土众会名号身量相好受法乐等各不</a><a name="0439b06" id="0439b06">同故。佛变化身应知亦尔</a><a name="0439b07" id="0439b07"><p>论曰。应知法身几德相应。谓最清净四无量</a><a name="0439b08" id="0439b08">解脱胜处遍处无诤愿智。四无碍解六神通</a><a name="0439b09" id="0439b09">三十二大士相八十随好。四一切相清净十力</a><a name="0439b10" id="0439b10">四无畏。三不护三念住拔除习气。无忘失法</a><a name="0439b11" id="0439b11">大悲。十八不共佛法。一切相妙智等功德相</a><a name="0439b12" id="0439b12">应<p>释曰。此中显说诸佛世尊共声闻等。所</a><a name="0439b13" id="0439b13">有清净殊胜功德。最清净者。显此功德永断</a><a name="0439b14" id="0439b14">烦恼及所知障身中起故。如是所说最清净</a><a name="0439b15" id="0439b15">言。应知遍在一一功德。四无量者。谓缘无量</a><a name="0439b16" id="0439b16">有情为境。慈悲喜舍。言解脱者。谓八解脱。所</a><a name="0439b17" id="0439b17">谓有色观诸色等。言胜处者。谓八胜处。言遍</a><a name="0439b18" id="0439b18">处者。谓十遍处。无诤愿智更无差别。四无碍</a><a name="0439b19" id="0439b19">解者。谓法无碍解义无碍解训词无碍解辩</a><a name="0439b20" id="0439b20">说无碍解。六神通者。谓如意通为初。漏尽智</a><a name="0439b21" id="0439b21">为后。三十二大士相者。谓妙轮相印手足等。</a><a name="0439b22" id="0439b22">八十随好者。谓鼻修直等。四一切相清净者。</a><a name="0439b23" id="0439b23">谓所依清净所缘清净。心清净智清净。言十</a><a name="0439b24" id="0439b24">力者。谓处非处智力。业异熟智力。静虑解脱</a><a name="0439b25" id="0439b25">等持等至智力。根胜劣智力。种种胜解智力。</a><a name="0439b26" id="0439b26">种种界智力。遍趣行智力。宿住随念智力。</a><a name="0439b27" id="0439b27">死生智力。漏尽智力。四无畏者。谓佛世尊</a><a name="0439b28" id="0439b28">自发诚言。我是真实正等觉者。若有难言。于</a><a name="0439b29" id="0439b29">如是法不正等觉。我于彼难正见无缘是第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310439a.htm'><img src='up.gif' border=0></a>
<a href='T310439c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>