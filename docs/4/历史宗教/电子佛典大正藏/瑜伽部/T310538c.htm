<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0538c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷12)</font> 摄净义品第二之一 <font face='Arial'>T31, p0538c</h2></font><hr>
<span class='old'>
</a><a name="0538b28" id="0538b28">六句等说</a><a name="0538b29" id="0538b29"><p>自说者谓不请而说。为令弟子得胜解故。为</span><a name="0538c01" id="0538c01">令上品所化众生安住胜理。自然而说名为</a><a name="0538c02" id="0538c02">自说。如经言。世尊今者自然宣说</a><a name="0538c03" id="0538c03"><p>因缘者。谓因请问说。如经言。世尊于一时</a><a name="0538c04" id="0538c04">中因没力伽罗子。为诸苾刍宣说法要。又依</a><a name="0538c05" id="0538c05">别解脱增上道毗奈耶所有言说。谓依如是</a><a name="0538c06" id="0538c06">如是因缘。依如是如是事。世尊说如是如是</a><a name="0538c07" id="0538c07">语。是名因缘</a><a name="0538c08" id="0538c08"><p>譬喻者。谓有譬喻经。由譬喻故隐义明了。本</a><a name="0538c09" id="0538c09">事者。谓除本生宣说前际诸所有事</a><a name="0538c10" id="0538c10"><p>本生者。谓宣说己身于过去世行菩萨行时</a><a name="0538c11" id="0538c11">诸本生事</a><a name="0538c12" id="0538c12"><p>方广者。谓说菩萨道如说十地四菩萨行等。</a><a name="0538c13" id="0538c13">及说如来百四十不共佛法。谓四一切种清</a><a name="0538c14" id="0538c14">净乃至一切种妙智。如菩萨地广说。又法无</a><a name="0538c15" id="0538c15">量故。义深广故。时长远故。谓极勇猛经三大</a><a name="0538c16" id="0538c16">劫阿僧企耶方得成满故名方广</a><a name="0538c17" id="0538c17"><p>希法者。谓佛及诸弟子说希奇法。如诸经中。</a><a name="0538c18" id="0538c18">因希有事故起于言说</a><a name="0538c19" id="0538c19"><p>论议者。谓诸经所摄摩怛履迦。且如诸了义</a><a name="0538c20" id="0538c20">经皆名摩怛履迦。所谓如来自广分别诸法</a><a name="0538c21" id="0538c21">体相。又诸弟子已见圣迹。依自所证无倒显</a><a name="0538c22" id="0538c22">示诸法体相。亦名摩怛履迦。摩怛履迦亦名</a><a name="0538c23" id="0538c23">阿毗达磨。犹如世间一切书算诗论。皆有本</a><a name="0538c24" id="0538c24">母当知经中研究法相。所有言说亦复如是。</a><a name="0538c25" id="0538c25">又如世间若无诸字本母字不显了。如是十</a><a name="0538c26" id="0538c26">二分教中若不建立诸法体相法不明了。若</a><a name="0538c27" id="0538c27">建立已。诸法自相共相皆得显现。又复能显</a><a name="0538c28" id="0538c28">无杂法相故。即此摩怛履迦名阿毗达磨。依</a><a name="0538c29" id="0538c29">此摩怛履迦所余解释诸经义者亦名邬波第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310538b.htm'><img src='up.gif' border=0></a>
<a href='T310539a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>