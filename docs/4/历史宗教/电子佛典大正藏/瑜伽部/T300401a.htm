<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0401a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷21)</font> 13声闻地 <font face='Arial'>T30, p0401a</h2></font><hr>
<span class='old'>
</a><a name="0400c28" id="0400c28">久听闻以无量门赞美恶说法毗奈耶有胜</a><a name="0400c29" id="0400c29">功德。而不信解爱乐修行。亦不于彼而求</span><a name="0401a01" id="0401a01">出家。设暂出家才得趣入。寻复速疾弃舍退</a><a name="0401a02" id="0401a02">还。为性于彼不乐安住。如蜜生虫置之</a><a name="0401a03" id="0401a03">酽酢。或如爱乐受妙欲者置淤泥中。彼</a><a name="0401a04" id="0401a04">由宿世妙善因力所任持故。若暂听闻赞</a><a name="0401a05" id="0401a05">美善说法毗奈耶少分功德。或全未闻。虽暂</a><a name="0401a06" id="0401a06">少闻或全未闻。而能速疾信解趣入爱乐修</a><a name="0401a07" id="0401a07">行或求出家。既出家已毕竟趣入终无退转。</a><a name="0401a08" id="0401a08">为性于此爱乐安住。如蜜生虫。置之上蜜。</a><a name="0401a09" id="0401a09">或如爱乐受妙欲者置胜欲中。彼由宿</a><a name="0401a10" id="0401a10">世妙善因力所任持故。是名第一已得趣</a><a name="0401a11" id="0401a11">入补特伽罗已趣入相。复有所余已得趣入</a><a name="0401a12" id="0401a12">补特伽罗已趣入相。谓虽未得能往一切</a><a name="0401a13" id="0401a13">恶趣无暇。烦恼离系而能不生恶趣无暇。</a><a name="0401a14" id="0401a14">世尊依此已得趣入补特伽罗。蜜意说言。若</a><a name="0401a15" id="0401a15">有世间上品正见。虽历千生不堕恶趣。彼</a><a name="0401a16" id="0401a16">若已入上品善根惭向成熟。尔时便能不</a><a name="0401a17" id="0401a17">生无暇及余恶趣。是名第二已得趣入补特</a><a name="0401a18" id="0401a18">伽罗已趣入相。复有所余已得趣入补特伽</a><a name="0401a19" id="0401a19">罗已趣入相。谓暂闻佛或法或僧胜功德已。</a><a name="0401a20" id="0401a20">便得随念清净信心。引发广大出离善法。</a><a name="0401a21" id="0401a21">数数缘念融练净心。身遂毛竖悲泣雨泪。是</a><a name="0401a22" id="0401a22">名第三已得趣入补特伽罗已趣入相。复有</a><a name="0401a23" id="0401a23">所余已得趣入补特伽罗已趣入相。谓性成</a><a name="0401a24" id="0401a24">就猛利惭愧。于所现行诸有罪处。深生羞</a><a name="0401a25" id="0401a25">耻。是名第四已得趣入补特伽罗已趣入相。</a><a name="0401a26" id="0401a26">复有所余已得趣入补特伽罗已趣入相。谓</a><a name="0401a27" id="0401a27">于受持读诵请问思惟观行求善法中。有</a><a name="0401a28" id="0401a28">深欲乐猛利欲乐。是名第五已得趣入补特</a><a name="0401a29" id="0401a29">伽罗已趣入相。复有所余已得趣入补特伽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300400c.htm'><img src='up.gif' border=0></a>
<a href='T300401b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>