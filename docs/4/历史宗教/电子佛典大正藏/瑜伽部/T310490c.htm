<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0490c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷2)</font> 摄事品第一 <font face='Arial'>T31, p0490c</h2></font><hr>
<span class='old'>
</a><a name="0490b28" id="0490b28"><p>论曰。居处者。谓四居处。广说如经。一慧居</a><a name="0490b29" id="0490b29">处。谓谛观方便世间之慧为安立。证谛出世</span><a name="0490c01" id="0490c01">智义故。二谛居处谓已得谛观出世慧为安</a><a name="0490c02" id="0490c02">立。有事颠倒断义故。三舍居处。谓有事颠倒</a><a name="0490c03" id="0490c03">断为安立。无余烦恼息灭义故。四寂静居处。</a><a name="0490c04" id="0490c04">谓无余烦恼寂静为安立。一切苦不生义故。</a><a name="0490c05" id="0490c05">所依者。谓四种依。广说如经。一依法不依众</a><a name="0490c06" id="0490c06">生。谓若法是如来所说或弟子说十二分教</a><a name="0490c07" id="0490c07">随学随转。不随众生所行行学亦不随转。二</a><a name="0490c08" id="0490c08">依义不依文。谓若法非饰词者。所造绮文字</a><a name="0490c09" id="0490c09">句。唯能显了独满清净鲜白梵行。于此法中</a><a name="0490c10" id="0490c10">恭敬信解。非于能显颠倒梵行。及不显了梵</a><a name="0490c11" id="0490c11">行。但饰词者。所造绮文字句。三依了义经不</a><a name="0490c12" id="0490c12">依不了义经。谓于如来所说相似甚深空性</a><a name="0490c13" id="0490c13">相应随顺诸缘缘起法中不妄执着。如言浅</a><a name="0490c14" id="0490c14">义亦不住自内见取心。唯勤寻究显了义经。</a><a name="0490c15" id="0490c15">四依智不依识。谓不唯听闻而生知足。便不</a><a name="0490c16" id="0490c16">进修法随法行。然为尽诸漏勤求自内证真</a><a name="0490c17" id="0490c17">谛智</a><a name="0490c18" id="0490c18"><p>发心者。谓诸菩萨发菩提心。若诸菩萨住菩</a><a name="0490c19" id="0490c19">萨法性。为欲利益十方世界所有有情。依彼</a><a name="0490c20" id="0490c20">行相强胜因缘。于阿耨多罗三藐三菩提发</a><a name="0490c21" id="0490c21">大誓愿。受发心法。谓我必定当证阿耨多罗</a><a name="0490c22" id="0490c22">三藐三菩提。为度十方一切有情令离诸烦</a><a name="0490c23" id="0490c23">恼故。及离诸苦难故。此受发心复有二种。一</a><a name="0490c24" id="0490c24">世俗发心。二证法性发心。世俗发心者。谓如</a><a name="0490c25" id="0490c25">有一随智者前恭敬而住。起增上意发誓愿</a><a name="0490c26" id="0490c26">言。长老忆念。或言圣者忆念。或言邬波拖</a><a name="0490c27" id="0490c27">耶。我如是名。从今日始发阿耨多罗三藐三</a><a name="0490c28" id="0490c28">菩提心。为欲饶益诸有情故。从今已往凡我</a><a name="0490c29" id="0490c29">所修布施持戒忍辱正勤静虑及慧。一切皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310490b.htm'><img src='up.gif' border=0></a>
<a href='T310491a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>