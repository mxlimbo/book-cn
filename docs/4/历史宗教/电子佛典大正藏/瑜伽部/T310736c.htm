<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0736c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷9)</font> 决择分中谛品第一之一 <font face='Arial'>T31, p0736c</h2></font><hr>
<span class='old'>
</a><a name="0736b28" id="0736b28">见欲界中过患等故。了达粗相。初静虑中此</a><a name="0736b29" id="0736b29">相无故名为静相。是名了相作意。如是作意</span><a name="0736c01" id="0736c01">犹为闻思之所间杂。从此已上超越闻思。一</a><a name="0736c02" id="0736c02">向修相缘粗静相以为境界。修奢摩他毗钵</a><a name="0736c03" id="0736c03">舍那。数数思惟如所寻思粗静性相。是名胜</a><a name="0736c04" id="0736c04">解作意。由修习此故。最初断道生彼俱行作</a><a name="0736c05" id="0736c05">意。名远离作意。由此能断上品烦恼故。及能</a><a name="0736c06" id="0736c06">远离彼品粗重故。此观行者复欣乐上断见</a><a name="0736c07" id="0736c07">上断功德。已触少分远离喜乐。为欲除去惛</a><a name="0736c08" id="0736c08">沉睡眠。时时修习净妙作意以悦其心。是名</a><a name="0736c09" id="0736c09">摄乐作意。如是正修行者方便善品所资持</a><a name="0736c10" id="0736c10">故。令欲界系烦恼缠垢不复现行。因此为欲</a><a name="0736c11" id="0736c11">审察烦恼断与未断。复更作意观察彼生随</a><a name="0736c12" id="0736c12">顺净相。是名观察作意。如是行者数数观察</a><a name="0736c13" id="0736c13">进修对治。为令欲界一切烦恼于暂时间得</a><a name="0736c14" id="0736c14">离系故。此对治道相应作意。是初静虑最后</a><a name="0736c15" id="0736c15">方便故。名方便究竟作意。从此无间证得根</a><a name="0736c16" id="0736c16">本最初静虑俱行作意。是名方便究竟果作</a><a name="0736c17" id="0736c17">意。又由了相作意发希愿心。为正了知所应</a><a name="0736c18" id="0736c18">断所应得。为断故为得故。由胜解作意为所</a><a name="0736c19" id="0736c19">求义发正方便。由远离作意舍上品惑。由摄</a><a name="0736c20" id="0736c20">乐作意舍中品惑。由观察作意安心于所证</a><a name="0736c21" id="0736c21">远离增上慢。由方便究竟。作意舍下品惑由</a><a name="0736c22" id="0736c22">方便究竟果作意领彼所修作意修果。如为</a><a name="0736c23" id="0736c23">证入初静虑定修七作意。如是乃至为证入</a><a name="0736c24" id="0736c24">非想非非想处定。如应当知又粗相者。谓于</a><a name="0736c25" id="0736c25">一切下地从欲界乃至无所有处。如是粗相</a><a name="0736c26" id="0736c26">略有二种。一住于重苦。不寂静住故。二命行</a><a name="0736c27" id="0736c27">微少。寿命短促故。静相者。谓于一切上地从</a><a name="0736c28" id="0736c28">初静虑乃至非想非非想处。与粗相相违故</a><a name="0736c29" id="0736c29"><p>品类建立者。于初静虑定具三品熏修。谓软<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310736b.htm'><img src='up.gif' border=0></a>
<a href='T310737a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>