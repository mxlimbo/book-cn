<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0723b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷6)</font> 决择分中谛品第一之一 <font face='Arial'>T31, p0723b</h2></font><hr>
<span class='old'>
</a><a name="0723a28" id="0723a28">他不善现行无是处故。惛沉掉举不信懈怠</a><a name="0723a29" id="0723a29">放逸。于一切染污品中恒共相应。若离无堪</span><a name="0723b01" id="0723b01">任性等染污性成无是处故</a><a name="0723b02" id="0723b02"><p>差别者。谓诸烦恼依种种义立种种门差别。</a><a name="0723b03" id="0723b03">所谓结缚随眠随烦恼缠瀑流轭取系盖株</a><a name="0723b04" id="0723b04">杌垢烧害箭所有恶行漏匮热恼诤炽然稠</a><a name="0723b05" id="0723b05">林拘碍等</a><a name="0723b06" id="0723b06"><p>问结有几种。云何结。何处结耶。答结有九</a><a name="0723b07" id="0723b07">种。谓爱结恚结慢结无明结见结取结疑结</a><a name="0723b08" id="0723b08">嫉结悭结</a><a name="0723b09" id="0723b09"><p>爱结者。谓三界贪爱。结所系故不厌三界由</a><a name="0723b10" id="0723b10">不厌故广行不善不行诸善由此能招未来世</a><a name="0723b11" id="0723b11">苦与苦相应。当知此中宣说诸结若相若用</a><a name="0723b12" id="0723b12">若位辩结差别。且如爱结何等是结。谓三界</a><a name="0723b13" id="0723b13">贪是结自性。云何为结。谓有此者不厌三界。</a><a name="0723b14" id="0723b14">由此展转不善现行善不现行。于何位结。谓</a><a name="0723b15" id="0723b15">于后世苦果生位。如是恚结等并如理应知</a><a name="0723b16" id="0723b16"><p>恚结者。谓于有情苦及顺苦法心有损害。恚</a><a name="0723b17" id="0723b17">结所系故。于恚境相心不弃舍。不弃舍故广</a><a name="0723b18" id="0723b18">行不善不行诸善。由此能招未来世苦与苦</a><a name="0723b19" id="0723b19">相应</a><a name="0723b20" id="0723b20"><p>慢结者。即七慢。谓慢过慢慢过慢我慢增上</a><a name="0723b21" id="0723b21">慢下劣慢邪慢。慢者。谓于下劣计己为胜。或</a><a name="0723b22" id="0723b22">于相似计己相似。心举为性。过慢者。谓于相</a><a name="0723b23" id="0723b23">似计己为胜。或复于胜计己相似。心举为性。</a><a name="0723b24" id="0723b24">慢过慢者。谓于胜己计己为胜。心举为性。我</a><a name="0723b25" id="0723b25">慢者。于五取蕴观我我所。心举为性。增上慢</a><a name="0723b26" id="0723b26">者。谓于未得上胜证法计己已得上胜证法。</a><a name="0723b27" id="0723b27">心举为性。下劣慢者。谓于多分胜计己少分</a><a name="0723b28" id="0723b28">劣。心举为性。邪慢者。谓实无德计己有德。</a><a name="0723b29" id="0723b29">心举为性。慢结所系故。于我我所不能了知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310723a.htm'><img src='up.gif' border=0></a>
<a href='T310723c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>