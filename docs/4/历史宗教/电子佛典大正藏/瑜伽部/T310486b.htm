<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0486b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷2)</font> 摄事品第一 <font face='Arial'>T31, p0486b</h2></font><hr>
<span class='old'>
</a><a name="0486a28" id="0486a28">是相作意。然或于色受想行识所摄诸法。思</a><a name="0486a29" id="0486a29">惟如病如痈如箭。障碍无常苦空无我。或复</span><a name="0486b01" id="0486b01">思惟苦是苦集是集灭是灭道是道。或复思</a><a name="0486b02" id="0486b02">惟真如法性实际。如是于诸法中。思惟如病</a><a name="0486b03" id="0486b03">乃至实际。已于如是法心生厌怖。生厌怖已。</a><a name="0486b04" id="0486b04">于不死界摄心而住。或于真如法性实际摄</a><a name="0486b05" id="0486b05">心而住。此处无分别智。及彼相应心及心法。</a><a name="0486b06" id="0486b06">及彼所依止转依。由深入所知义故。则能永</a><a name="0486b07" id="0486b07">害随眠。非一切烦恼之所依处。不退转法。如</a><a name="0486b08" id="0486b08">是名为出世间初静虑乃至无所有处。应当</a><a name="0486b09" id="0486b09">广说。于诸静虑及与无色。复有四种应知。一</a><a name="0486b10" id="0486b10">杂染。二洁白。三建立。四清净。杂染者谓于上</a><a name="0486b11" id="0486b11">静虑起深爱味见慢及疑。爱味者。谓有十种。</a><a name="0486b12" id="0486b12">一俱生作意爱味。二分别所起作意爱味。三</a><a name="0486b13" id="0486b13">自地作意爱味。四异地作意爱味。五过去爱</a><a name="0486b14" id="0486b14">味。六未来爱味。七现在爱味。八下爱味。九</a><a name="0486b15" id="0486b15">中爱味。十上爱味</a><a name="0486b16" id="0486b16"><p>洁白者。谓净及无漏。净者复有三种。一引发</a><a name="0486b17" id="0486b17">故。二上练故。三除垢所摄堪任故。无漏者。此</a><a name="0486b18" id="0486b18">亦三种。一出世间无漏。二此等流无漏。三离</a><a name="0486b19" id="0486b19">系无漏</a><a name="0486b20" id="0486b20"><p>建立者。此复四种。一建立近分。二建立根本。</a><a name="0486b21" id="0486b21">三建立定。四建立生</a><a name="0486b22" id="0486b22"><p>建立近分及根本者。如经中说。所谓此身离</a><a name="0486b23" id="0486b23">生喜乐之所滋润。遍滋润遍适悦遍流布者。</a><a name="0486b24" id="0486b24">是谓初静虑近分。如经又说。即此身中一切</a><a name="0486b25" id="0486b25">处无有少分离生喜乐所不遍满者。是谓初</a><a name="0486b26" id="0486b26">静虑根本</a><a name="0486b27" id="0486b27"><p>如经中说。即于此身等持所生喜乐之所滋</a><a name="0486b28" id="0486b28">润。遍滋润遍适悦遍流布者。是谓第二静虑</a><a name="0486b29" id="0486b29">近分。如经又说。即此身中一切处。无有少<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310486a.htm'><img src='up.gif' border=0></a>
<a href='T310486c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>