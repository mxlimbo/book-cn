<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0375b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷10)</font> 彼果智分第十一之一 <font face='Arial'>T31, p0375b</h2></font><hr>
<span class='old'>
</a><a name="0375a28" id="0375a28">诸佛。而说诸佛其身常住。佛身既常何故不</a><a name="0375a29" id="0375a29">见。众生罪不现如月于破器者。如破器中</span><a name="0375b01" id="0375b01">水不得住。水不住故月则不现如是。有情</a><a name="0375b02" id="0375b02">身中无有奢摩他水。佛月不现。水喻等持。</a><a name="0375b03" id="0375b03">体清润故遍满诸世间。由法光如日者。谓</a><a name="0375b04" id="0375b04">今世间佛虽不现。然遍一切施作佛事。</a><a name="0375b05" id="0375b05">由说契经应颂等法。譬如日光遍满世间。</a><a name="0375b06" id="0375b06">作诸佛事成熟有情</a><a name="0375b07" id="0375b07"><p>论曰</a><a name="0375b08" id="0375b08"><p class='lg'>　　或现等正觉　　　或涅槃如火</a><br><a name="0375b09" id="0375b09">　　此未曾非有　　　诸佛身常故　</p></a><a name="0375b10" id="0375b10"><p>释曰。此颂显示示现等觉涅槃甚深。或现等</a><a name="0375b11" id="0375b11">正觉或涅槃如火者。谓诸如来或现成佛</a><a name="0375b12" id="0375b12">或现涅槃。其事如火或时烧然或时息灭。诸</a><a name="0375b13" id="0375b13">佛亦尔。或于未熟诸有情类。现般涅槃。或</a><a name="0375b14" id="0375b14">于已熟诸有情类现成佛果。为欲令彼得</a><a name="0375b15" id="0375b15">解脱故。譬如一火性无差别。法身亦尔。应</a><a name="0375b16" id="0375b16">知唯一。余半颂文其义易了</a><a name="0375b17" id="0375b17"><p>论曰</a><a name="0375b18" id="0375b18"><p class='lg'>　　佛于非圣法　　　人趣及恶趣</a><br><a name="0375b19" id="0375b19">　　非梵行法中　　　最胜自体住　</p></a><a name="0375b20" id="0375b20"><p>释曰。此颂显示住甚深。佛于非圣法中。人</a><a name="0375b21" id="0375b21">趣恶趣中。非梵行法中。由最胜自体住。最胜</a><a name="0375b22" id="0375b22">住由圣住等而安住故。此中圣住者。谓空等</a><a name="0375b23" id="0375b23">住。天住者。谓诸静虑住。梵住者。谓慈等无量</a><a name="0375b24" id="0375b24">住。非圣法者。谓不善法。佛于其中住空等</a><a name="0375b25" id="0375b25">住。由此空等圣所住故。名为圣住。人趣及</a><a name="0375b26" id="0375b26">恶趣者。谓缘彼有情住。诸静虑所住静虑名</a><a name="0375b27" id="0375b27">为天住。非梵行法者。谓于彼法住慈悲等</a><a name="0375b28" id="0375b28">四种梵住。最胜自体住者。谓由如是最胜自</a><a name="0375b29" id="0375b29">体住最胜住。此显诸佛于诸住中安住最<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310375a.htm'><img src='up.gif' border=0></a>
<a href='T310375c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>