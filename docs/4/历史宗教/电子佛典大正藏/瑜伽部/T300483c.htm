<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0483c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷35)</font> 15菩萨地 <font face='Arial'>T30, p0483c</h2></font><hr>
<span class='old'>
</a><a name="0483b28" id="0483b28">乐所摄三因缘故。有能摄益身心受生名</a><a name="0483b29" id="0483b29">为受乐。略说此乐复有二种。一者有漏。</span><a name="0483c01" id="0483c01">二者无漏。无漏乐者。学无学乐。有漏乐者。</a><a name="0483c02" id="0483c02">欲色无色三界系乐。又此一切三界系乐。</a><a name="0483c03" id="0483c03">随其所应六处别故有其六种。谓眼触所</a><a name="0483c04" id="0483c04">生乃至意触所生。如是六种复摄为二。一</a><a name="0483c05" id="0483c05">者身乐。二者心乐。五识相应名为身乐。意识</a><a name="0483c06" id="0483c06">相应名为心乐。若对治乐者。谓因寒热饥</a><a name="0483c07" id="0483c07">渴等事生起非一众多品类种种苦受。由能</a><a name="0483c08" id="0483c08">对治息除寒热饥渴等苦。即于如是苦息</a><a name="0483c09" id="0483c09">灭时生起乐觉。是则名为苦对治乐。灭想</a><a name="0483c10" id="0483c10">受定名受断乐。无恼害乐应知略说复有四</a><a name="0483c11" id="0483c11">种。一出离乐。二远离乐。三寂静乐。四三</a><a name="0483c12" id="0483c12">菩提乐。正信舍家趣于非家。解脱烦笼</a><a name="0483c13" id="0483c13">居家迫迮种种大苦。名出离乐断除诸欲</a><a name="0483c14" id="0483c14">恶不善法。证初静虑离生喜乐。名远离乐。</a><a name="0483c15" id="0483c15">第二静虑已上诸定寻伺止息。名寂静乐。一</a><a name="0483c16" id="0483c16">切烦恼毕竟离系。于所知事如实等觉。此</a><a name="0483c17" id="0483c17">乐名为三菩提乐。此中因乐是乐因故说名</a><a name="0483c18" id="0483c18">为乐。非自性故。此中受乐乐自性故说名</a><a name="0483c19" id="0483c19">为乐。非乐因故。苦对治乐息众苦故遣众</a><a name="0483c20" id="0483c20">苦故说名为乐。非乐因故。非自性故。其</a><a name="0483c21" id="0483c21">受断乐非乐因故非自性故。亦非息遣</a><a name="0483c22" id="0483c22">种种苦故。说名为乐。然依胜义。诸所有受</a><a name="0483c23" id="0483c23">皆悉是苦。住灭定时此胜义苦暂时寂静。</a><a name="0483c24" id="0483c24">故名为乐。无恼害乐所摄最后三菩提乐。</a><a name="0483c25" id="0483c25">由当来世此胜义苦永寂灭故。于现法中</a><a name="0483c26" id="0483c26">附在所依诸烦恼品一切粗重永寂灭故。说</a><a name="0483c27" id="0483c27">名为乐。诸余所有无恼害乐。于最后乐能</a><a name="0483c28" id="0483c28">随顺故。是彼分故。能引彼故。当知亦名无</a><a name="0483c29" id="0483c29">恼害乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300483b.htm'><img src='up.gif' border=0></a>
<a href='T300484a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>