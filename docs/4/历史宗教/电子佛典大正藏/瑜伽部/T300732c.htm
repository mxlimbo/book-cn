<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0732c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷78)</font> 摄决择分 15菩萨地 <font face='Arial'>T30, p0732c</h2></font><hr>
<span class='old'>
</a><a name="0732b28" id="0732b28">过性。无分别性。无有染污思择所作。最为明</a><a name="0732b29" id="0732b29">盛。已入无退转法地者。名不可动。若十地</span><a name="0732c01" id="0732c01">摄佛地摄者。名最清净</a><a name="0732c02" id="0732c02"><p>世尊。何因缘故。菩萨所得波罗蜜多诸可</a><a name="0732c03" id="0732c03">爱果。及诸异熟。常无有尽。波罗蜜多亦</a><a name="0732c04" id="0732c04">无有尽。善男子。展转相依生起修习无间</a><a name="0732c05" id="0732c05">断故。世尊。何因缘故。是诸菩萨深信爱乐</a><a name="0732c06" id="0732c06">波罗蜜多。非于如是波罗蜜多所得可爱</a><a name="0732c07" id="0732c07">诸果异熟。善男子。五因缘故。一者波罗蜜多</a><a name="0732c08" id="0732c08">是最增上喜乐因故。二者波罗蜜多是其究</a><a name="0732c09" id="0732c09">竟饶益一切自他因故。三者波罗蜜多是当</a><a name="0732c10" id="0732c10">来世彼可爱果异熟因故。四者波罗蜜多非</a><a name="0732c11" id="0732c11">诸杂染所依事故。五者波罗蜜多非是毕竟</a><a name="0732c12" id="0732c12">变坏法故。世尊。如是一切波罗蜜多。各有</a><a name="0732c13" id="0732c13">几种最胜威德。善男子。当知一切波罗蜜</a><a name="0732c14" id="0732c14">多。各有四种最胜威德。一者于此波罗蜜多</a><a name="0732c15" id="0732c15">正修行时。能舍悭吝犯戒心愤懈怠散乱见</a><a name="0732c16" id="0732c16">趣所治。二者于此正修行时。能为无上正</a><a name="0732c17" id="0732c17">等菩提真实资粮。三者于此正修行时。于现</a><a name="0732c18" id="0732c18">法中能自摄受饶益有情。四者于此正修</a><a name="0732c19" id="0732c19">行时。于未来世能得广大无尽可爱诸果</a><a name="0732c20" id="0732c20">异熟</a><a name="0732c21" id="0732c21"><p>世尊。如是一切波罗蜜多。何因何果有何义</a><a name="0732c22" id="0732c22">利。善男子。当知一切波罗蜜多。大悲为因。</a><a name="0732c23" id="0732c23">微妙可爱诸果异熟饶益一切有情为果。</a><a name="0732c24" id="0732c24">圆满无上广大菩提为大义利</a><a name="0732c25" id="0732c25"><p>世尊。若诸菩萨具足一切无尽财宝成就大</a><a name="0732c26" id="0732c26">悲。何缘世间现有众生贫穷可得。善男子。</a><a name="0732c27" id="0732c27">是诸众生自业过失。若不尔者菩萨常怀饶</a><a name="0732c28" id="0732c28">益他心。又常具足无尽财宝。若诸众生无</a><a name="0732c29" id="0732c29">自恶业能为障碍。何有世间贫苦可得。譬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300732b.htm'><img src='up.gif' border=0></a>
<a href='T300733a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>