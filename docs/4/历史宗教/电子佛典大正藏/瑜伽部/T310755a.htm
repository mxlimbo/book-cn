<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0755a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷13)</font> 决择分中得品第三之一 <font face='Arial'>T31, p0755a</h2></font><hr>
<span class='old'>
</a><a name="0754c28" id="0754c28">中软品烦恼断道究竟。建立此故</a><a name="0754c29" id="0754c29"><p>不还果向补特伽罗者。谓于修道中已断欲</span><a name="0755a01" id="0755a01">界第七第八品烦恼安住彼道。所以者何。由</a><a name="0755a02" id="0755a02">一来果后已断欲界软上软中品烦恼及住</a><a name="0755a03" id="0755a03">彼断道建立此故</a><a name="0755a04" id="0755a04"><p>不还果补特伽罗者。谓于修道中已断欲界</a><a name="0755a05" id="0755a05">第九品烦恼安住彼道。所以者何。由彼永断</a><a name="0755a06" id="0755a06">欲界软软品烦恼断道究竟。建立此故。问</a><a name="0755a07" id="0755a07">若已永断一切见道所断烦恼。及已永断欲</a><a name="0755a08" id="0755a08">界修道所断一切烦恼得不还果。何故但言</a><a name="0755a09" id="0755a09">永断五顺下分结得不还果耶。答最胜所摄</a><a name="0755a10" id="0755a10">故。云何最胜。由此五结能为下趣下界胜因</a><a name="0755a11" id="0755a11">故名最胜。所以者何下趣者。谓地狱畜生</a><a name="0755a12" id="0755a12">饿鬼。下界者。谓欲界。以萨迦耶见戒禁取疑</a><a name="0755a13" id="0755a13">为最胜因。令诸有情不越下趣故。以贪欲</a><a name="0755a14" id="0755a14">嗔恚为最胜因。令诸有情下越下界故</a><a name="0755a15" id="0755a15"><p>阿罗汉果向补特伽罗者。谓已永断有顶八</a><a name="0755a16" id="0755a16">品烦恼安住彼道</a><a name="0755a17" id="0755a17"><p>阿罗汉果补特伽罗者。谓已永断有顶第九品</a><a name="0755a18" id="0755a18">烦恼安住彼究竟道。问若阿罗汉永断三界</a><a name="0755a19" id="0755a19">一切烦恼。何故但言永断一切五顺上分结</a><a name="0755a20" id="0755a20">得阿罗汉果耶。答最胜所摄故。云何最胜。由</a><a name="0755a21" id="0755a21">此五结是取上分因及不舍上分因故名最</a><a name="0755a22" id="0755a22">胜。所以者何。由色无色爱取欲界上色无色</a><a name="0755a23" id="0755a23">界生故。由掉慢无明不舍此上生故。以爱慢</a><a name="0755a24" id="0755a24">疑上静虑者。为彼所恼故</a><a name="0755a25" id="0755a25"><p>极七返有补特伽罗者谓即豫流。于人天生</a><a name="0755a26" id="0755a26">往来杂受。极至七返得尽苦际</a><a name="0755a27" id="0755a27"><p>家家补特伽罗者。谓即预流。或于天上或于</a><a name="0755a28" id="0755a28">人中。从家至家得尽苦际。所以者何。即预流</a><a name="0755a29" id="0755a29">果进至一来果向。或于天上或于人中。决定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310754c.htm'><img src='up.gif' border=0></a>
<a href='T310755b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>