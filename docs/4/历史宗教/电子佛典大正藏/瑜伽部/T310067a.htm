<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1588 唯识论 0067a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1588 唯识论</font> <font face='Arial'>(卷1)</font> <font face='Arial'>T31, p0067a</h2></font><hr>
<span class='old'>
</a><a name="0066c28" id="0066c28"><p>此偈明何义。为令声闻解知因彼六根六尘</a><a name="0066c29" id="0066c29">生六种识。眼识见色。乃至身识觉触。无有一</span><a name="0067a01" id="0067a01">法是实见者。乃至无有一法是实觉者。为</a><a name="0067a02" id="0067a02">令可化诸众生等作是观察入人无我空。是</a><a name="0067a03" id="0067a03">故偈言。观虚妄无实如是入我空故。观于诸</a><a name="0067a04" id="0067a04">异法入诸法无我者。此下半偈复明何义。观</a><a name="0067a05" id="0067a05">于诸异法者。菩萨观察唯有内识。云何观</a><a name="0067a06" id="0067a06">察。谓菩萨观无外六尘唯有内识。虚妄见有</a><a name="0067a07" id="0067a07">内外根尘。而实无有色等外尘一法可见。乃</a><a name="0067a08" id="0067a08">至实无一触可觉。如是观察。得入因缘诸法</a><a name="0067a09" id="0067a09">体空<p>问曰。若一切法毕竟无者。何故向</a><a name="0067a10" id="0067a10">言。唯有识等。若尔彼识等。亦应是无。何故</a><a name="0067a11" id="0067a11">说言唯有内识。答曰。我不说言一切诸法皆</a><a name="0067a12" id="0067a12">毕竟无。如是则入诸法无我<p>问曰。若尔云</a><a name="0067a13" id="0067a13">何入法无我。答曰。为遮虚妄法故。遮虚妄法</a><a name="0067a14" id="0067a14">者。以诸外道一切凡夫虚妄分别。实有色等一</a><a name="0067a15" id="0067a15">切法体。为欲遮彼虚妄分别故。说色等一切</a><a name="0067a16" id="0067a16">诸法毕竟空无。非无言处皆悉空无。无言处</a><a name="0067a17" id="0067a17">者。所谓诸佛如来行处。如是唯有真识更无</a><a name="0067a18" id="0067a18">余识。不能如是分别观察入于识空。如是依</a><a name="0067a19" id="0067a19">识说入一切诸法无我。非谓一向谤真识我。</a><a name="0067a20" id="0067a20">说言无有佛性实识<p>问曰。如汝向言。唯</a><a name="0067a21" id="0067a21">有内识无外境界。若尔内识为可取为不可</a><a name="0067a22" id="0067a22">取。若可取者。同色香等外诸境界。若不可</a><a name="0067a23" id="0067a23">取者。则是无法。云何说言。唯有内识无外境</a><a name="0067a24" id="0067a24">界。答曰。如来方便渐令众生得入我空及法</a><a name="0067a25" id="0067a25">空故说有内识。而实无有内识可取。若不如</a><a name="0067a26" id="0067a26">是。则不得说我空法空。以是义故虚妄分别。</a><a name="0067a27" id="0067a27">此心知彼心。彼心知此心<p>问曰。又复有</a><a name="0067a28" id="0067a28">难。云何得知。诸佛如来依此义故。说有色等</a><a name="0067a29" id="0067a29">一切诸入。而非实有色等诸入。又以识等能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310066c.htm'><img src='up.gif' border=0></a>
<a href='T310067b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>