<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0008c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷2)</font> <font face='Arial'>T31, p0008c</h2></font><hr>
<span class='old'>
</a><a name="0008b28" id="0008b28">此即名为本性住种。二者始起。谓无始来</a><a name="0008b29" id="0008b29">数数现行熏习而有。世尊依此说有情心染</span><a name="0008c01" id="0008c01">净诸法所熏习故无量种子之所积集。诸</a><a name="0008c02" id="0008c02">论亦说染净种子由染净法熏习故生。此即</a><a name="0008c03" id="0008c03">名为习所成种。若唯本有转识不应与阿</a><a name="0008c04" id="0008c04">赖耶为因缘性。如契经说</a><a name="0008c05" id="0008c05"><p class='lg'>　　诸法于识藏　　　识于法亦尔</a><br><a name="0008c06" id="0008c06">　　更互为果性　　　亦常为因性　</p></a><a name="0008c07" id="0008c07"><p>此颂意言。阿赖耶识与诸转识。于一切时</a><a name="0008c08" id="0008c08">展转相生互为因果。摄大乘说。阿赖耶识</a><a name="0008c09" id="0008c09">与杂染法互为因缘。如炷与焰展转生烧。</a><a name="0008c10" id="0008c10">又如束芦互相依住。唯依此二建立因缘。</a><a name="0008c11" id="0008c11">所余因缘不可得故。若诸种子不由熏生。</a><a name="0008c12" id="0008c12">如何转识与阿赖耶有因缘义非熏令长</a><a name="0008c13" id="0008c13">可名因缘。勿善恶业与异熟果为因缘故。</a><a name="0008c14" id="0008c14">又诸圣教说有种子由熏习生。皆违彼义。</a><a name="0008c15" id="0008c15">故唯本有理教相违。若唯始起有为无漏无</a><a name="0008c16" id="0008c16">因缘故应不得生。有漏不应为无漏种。勿</a><a name="0008c17" id="0008c17">无漏种生有漏故。许应诸佛有漏复生。善</a><a name="0008c18" id="0008c18">等应为不善等种。分别论者虽作是说心</a><a name="0008c19" id="0008c19">性本净客尘烦恼所染污故名为杂染离</a><a name="0008c20" id="0008c20">烦恼时转成无漏故无漏法非无因生。而</a><a name="0008c21" id="0008c21">心性言彼说何义。若说空理空非心因常</a><a name="0008c22" id="0008c22">法定非诸法种子。以体前后无转变故。若</a><a name="0008c23" id="0008c23">即说心应同数论相虽转变而体常一。恶</a><a name="0008c24" id="0008c24">无记心又应是善。许则应与信等相应。不</a><a name="0008c25" id="0008c25">许便应非善心体。尚不名善况是无漏。有</a><a name="0008c26" id="0008c26">漏善心既称杂染如恶心等性非无漏。故</a><a name="0008c27" id="0008c27">不应与无漏为因。勿善恶等互为因故。若</a><a name="0008c28" id="0008c28">有漏心性是无漏应无漏心性是有漏。差别</a><a name="0008c29" id="0008c29">因缘不可得故。又异生心若是无漏。则异生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310008b.htm'><img src='up.gif' border=0></a>
<a href='T310009a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>