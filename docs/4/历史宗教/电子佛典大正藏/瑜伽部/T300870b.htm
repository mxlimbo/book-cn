<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0870b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷99)</font> 摄事分 2调伏事 <font face='Arial'>T30, p0870b</h2></font><hr>
<span class='old'>
</a><a name="0870a28" id="0870a28">一。于所犯罪虽复解了。有其觉慧亦有</a><a name="0870a29" id="0870a29">所知。而彼信解极为下劣。无有强盛宿</span><a name="0870b01" id="0870b01">善因行。由其信解极下劣故。于沙门性。</a><a name="0870b02" id="0870b02">于般涅槃。无有顾恋。于佛法僧。无敬无</a><a name="0870b03" id="0870b03">惮无有羞耻。不乐所学。由轻慢故。随</a><a name="0870b04" id="0870b04">其所欲广犯众罪。如是名为由轻慢故。</a><a name="0870b05" id="0870b05">犯所犯罪。当知此中。无知放逸所犯众罪。</a><a name="0870b06" id="0870b06">是不染污。由烦恼盛及以轻慢所犯众罪。</a><a name="0870b07" id="0870b07">是其染污。由五因缘。当知所犯成下中上</a><a name="0870b08" id="0870b08">三品差别。何等为五。一由自性故。二由</a><a name="0870b09" id="0870b09">毁犯故。三由意乐故。四由事故。五由积</a><a name="0870b10" id="0870b10">集故。由自性者。谓他胜罪聚是上品罪。众</a><a name="0870b11" id="0870b11">余罪聚是中品罪。所余罪聚是下品罪。复</a><a name="0870b12" id="0870b12">有差别。谓彼胜众余。是重品罪。陨坠别悔</a><a name="0870b13" id="0870b13">是中品罪。恶作罪聚是轻品罪。如是应知</a><a name="0870b14" id="0870b14">由自性故诸所犯罪成下中上三品差别。</a><a name="0870b15" id="0870b15">由毁犯者。谓无知故。及放逸故。所犯众</a><a name="0870b16" id="0870b16">罪是下品罪。烦恼盛故所犯众罪是中品罪。</a><a name="0870b17" id="0870b17">由轻慢故所犯众罪是上品罪。如是应知</a><a name="0870b18" id="0870b18">由毁犯故诸所犯罪成下中上三品差别。</a><a name="0870b19" id="0870b19">由意乐者。谓由下品贪嗔痴缠所犯众罪。</a><a name="0870b20" id="0870b20">是下品罪。若由中品。是中品罪。若由上品。</a><a name="0870b21" id="0870b21">是上品罪。如是应知。由意乐故。诸所犯</a><a name="0870b22" id="0870b22">罪。成下中上三品差别。由事故者。谓虽现</a><a name="0870b23" id="0870b23">行相似意乐。而由其事非一类故。应知所</a><a name="0870b24" id="0870b24">犯成下中上三品差别。如以嗔缠于傍生</a><a name="0870b25" id="0870b25">趣所有众生故思杀害。生陨坠罪。即以如</a><a name="0870b26" id="0870b26">是相似嗔缠。或于其人或人形状非父非</a><a name="0870b27" id="0870b27">母故思杀害。生他胜罪。非无间罪。即以</a><a name="0870b28" id="0870b28">如是相似嗔缠。于人父母故思杀害。生他</a><a name="0870b29" id="0870b29">胜罪及无间罪。如是应知。由事别故。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300870a.htm'><img src='up.gif' border=0></a>
<a href='T300870c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>