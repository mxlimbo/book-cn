<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0389b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷20)</font> 12修所成地 <font face='Arial'>T30, p0389b</h2></font><hr>
<span class='old'>
</a><a name="0389a28" id="0389a28">涅槃为首。谓以闻所成慧为因。于道道果</a><a name="0389a29" id="0389a29">涅槃起三种信解。一信实有性。二信有功</span><a name="0389b01" id="0389b01">德。三信己有能得乐方便。如是信解生已。</a><a name="0389b02" id="0389b02">为欲成办思所成智。身心远离愦闹而住。</a><a name="0389b03" id="0389b03">远离障盖诸恶寻思。依止此故便能趣入</a><a name="0389b04" id="0389b04">善决定义思所成智。依止此故又能趣入</a><a name="0389b05" id="0389b05">无间殷重二修方便。由此次第乃至证得修</a><a name="0389b06" id="0389b06">所成智。依止此故见生死过失发起胜解。</a><a name="0389b07" id="0389b07">见涅槃功德发起胜解。由串修故入谛现</a><a name="0389b08" id="0389b08">观。先得见道有学解脱已。得见迹。于上修</a><a name="0389b09" id="0389b09">道由数习故。更复证得无学解脱。由证此</a><a name="0389b10" id="0389b10">故解脱圆满。即此解脱圆满名有余依涅槃</a><a name="0389b11" id="0389b11">界。即此涅槃以为上首。令前九法次第修</a><a name="0389b12" id="0389b12">习而得圆满。当知即此解脱圆满。以无余</a><a name="0389b13" id="0389b13">依涅槃界而为上首。如是涅槃为首听闻</a><a name="0389b14" id="0389b14">正法。当知获得五种胜利。何等为五。谓听</a><a name="0389b15" id="0389b15">闻法时饶益自他。修正行时饶益自他。及</a><a name="0389b16" id="0389b16">能证得众苦边际。若说法师为此义故宣</a><a name="0389b17" id="0389b17">说正法。其听法者即以此意而听正法。是</a><a name="0389b18" id="0389b18">故此时名饶益他。又以善心听闻正法。便</a><a name="0389b19" id="0389b19">能领受所说法义甚深上味。因此证得广</a><a name="0389b20" id="0389b20">大欢喜。又能引发出离善根。是故此时能自</a><a name="0389b21" id="0389b21">饶益。若有正修法随法行大师。为欲建立</a><a name="0389b22" id="0389b22">正法。方便示现成正等觉。云何令彼正修行</a><a name="0389b23" id="0389b23">转。故彼修习正法行时。即是法尔供养大</a><a name="0389b24" id="0389b24">师。是故说此名饶益他。因此正行堪能</a><a name="0389b25" id="0389b25">证得寂静清凉。唯有余依涅槃之界。是故说</a><a name="0389b26" id="0389b26">此能自饶益。若无余依涅槃界中般涅槃时。</a><a name="0389b27" id="0389b27">名为证得众苦边际。是名涅槃以为上首</a><a name="0389b28" id="0389b28">听闻正法所得胜利。如是名为涅槃为首。</a><a name="0389b29" id="0389b29">所有广义除此更无若过若增</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300389a.htm'><img src='up.gif' border=0></a>
<a href='T300389c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>