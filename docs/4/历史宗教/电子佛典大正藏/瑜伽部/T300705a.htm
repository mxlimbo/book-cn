<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0705a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷74)</font> 摄决择分 15菩萨地 <font face='Arial'>T30, p0705a</h2></font><hr>
<span class='old'>
</a><a name="0704c28" id="0704c28">说依他起自性杂染分非清净分。若清净分</a><a name="0704c29" id="0704c29">当知缘彼无执应可了知</span><a name="0705a01" id="0705a01"><p>复次三种自性三种无自性性。谓相无自性</a><a name="0705a02" id="0705a02">性。生无自性性。胜义无自性性。由相无自性</a><a name="0705a03" id="0705a03">性故。遍计所执自性说无自性。由生无自</a><a name="0705a04" id="0705a04">性性故。及胜义无自性性故。依他起自性说</a><a name="0705a05" id="0705a05">无自性。非自然有性故。非清净所缘性故。</a><a name="0705a06" id="0705a06">唯由胜义无自性性故。圆成实自性说无自</a><a name="0705a07" id="0705a07">性。何以故。由此自性亦是胜义。亦一切法无</a><a name="0705a08" id="0705a08">自性性之所显故</a><a name="0705a09" id="0705a09"><p>问三种自性几应遍知。答一切。问几应永</a><a name="0705a10" id="0705a10">断。答一。问几应证得。答一</a><a name="0705a11" id="0705a11"><p>复次由此三种自性。一切不了义经诸隐密</a><a name="0705a12" id="0705a12">义皆应决了。谓诸如来秘密语言。及诸菩萨</a><a name="0705a13" id="0705a13">随无量教秘密语言所有要义。皆由如是</a><a name="0705a14" id="0705a14">三种自性。应随决了。问如经中说无生法</a><a name="0705a15" id="0705a15">忍。云何建立。答由三自性而得建立。谓由</a><a name="0705a16" id="0705a16">遍计所执自性故。立本性无生忍。由依他</a><a name="0705a17" id="0705a17">起自性故。立自然无生忍。由圆成实自性</a><a name="0705a18" id="0705a18">故。立烦恼苦垢无生忍。当知此忍无有退</a><a name="0705a19" id="0705a19">转</a><a name="0705a20" id="0705a20"><p>复次三种解脱门亦由三自性而得建立。谓</a><a name="0705a21" id="0705a21">由遍计所执自性故。立空解脱门。由依他</a><a name="0705a22" id="0705a22">起自性故。立无愿解脱门。由圆成实自性</a><a name="0705a23" id="0705a23">故。立无相解脱门。问遍计所执自性何等智</a><a name="0705a24" id="0705a24">所行。为凡智耶。为圣智耶。答都非智所</a><a name="0705a25" id="0705a25">行。以无相故。问依他起自性何等智所行。</a><a name="0705a26" id="0705a26">答是二智所行。然非出世圣智所行。问圆成</a><a name="0705a27" id="0705a27">实自性何等智所行。答唯圣智所行</a><a name="0705a28" id="0705a28"><p>问诸观行者通达遍计所执自性时。当言</a><a name="0705a29" id="0705a29">行于相耶。当言行于无相耶。答若以世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300704c.htm'><img src='up.gif' border=0></a>
<a href='T300705b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>