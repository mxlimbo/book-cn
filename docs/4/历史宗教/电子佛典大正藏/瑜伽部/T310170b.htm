<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0170b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷3)</font> 释依止胜相中 释引证品第三之一 <font face='Arial'>T31, p0170b</h2></font><hr>
<span class='old'>
</a><a name="0170a28" id="0170a28"><p>论曰。是故此识由依止成他因<p>释曰。别识</a><a name="0170a29" id="0170a29">既从他生。则不能自为种子。是故此识由依</span><a name="0170b01" id="0170b01">止受生识方成种子。得为他因</a><a name="0170b02" id="0170b02"><p>论曰。此所依止识。若非一切种子识。能依止</a><a name="0170b03" id="0170b03">名一切种子识。是义不成<p>释曰。别识不能</a><a name="0170b04" id="0170b04">自为种子。由依他得成种子。所依受生识既</a><a name="0170b05" id="0170b05">非种子。能依别识立为种子识。此义岂成</a><a name="0170b06" id="0170b06"><p>论曰。是故此识托生变异。成柯罗逻非是意</a><a name="0170b07" id="0170b07">识<p>释曰。此识即是阿梨耶识。不得名此为</a><a name="0170b08" id="0170b08">意识</a><a name="0170b09" id="0170b09"><p>论曰。但是果报。亦是一切种子。此义得成</a><a name="0170b10" id="0170b10"><p>释曰。从种子生故称果报识。能摄持种子故。</a><a name="0170b11" id="0170b11">亦名种子识。若作此说义乃得成</a><a name="0170b12" id="0170b12"><p>论曰。复次若众生已托生。能执持所余色根。</a><a name="0170b13" id="0170b13">离果报识则不可得<p>释曰。前已明正受生</a><a name="0170b14" id="0170b14">义。今更明受生后义。前已明众生在胎中。今</a><a name="0170b15" id="0170b15">明众生出胎外故。言众生已托生。众生若已</a><a name="0170b16" id="0170b16">托生。则定有三义。一执持无废。二通摄持诸</a><a name="0170b17" id="0170b17">根。三体是果报无记。若离阿梨耶识。此三义</a><a name="0170b18" id="0170b18">不可得</a><a name="0170b19" id="0170b19"><p>论曰。何以故。所余诸识。定别有依止<p>释曰。</a><a name="0170b20" id="0170b20">欲引道理为证故言。何以故。六识中随一识</a><a name="0170b21" id="0170b21">称所余诸识。眼识定以眼根为依止。乃至身</a><a name="0170b22" id="0170b22">识定以身根为依止。明别依止。显不能通执</a><a name="0170b23" id="0170b23">持</a><a name="0170b24" id="0170b24"><p>论曰。不久坚住<p>释曰。五识中随自所依根</a><a name="0170b25" id="0170b25">若能执持。此识不久坚住。以相续易坏故。或</a><a name="0170b26" id="0170b26">在无识地中故坏。或余识间起故坏</a><a name="0170b27" id="0170b27"><p>论曰。若此色根无执持识。亦不得成<p>释曰。</a><a name="0170b28" id="0170b28">如死人色根无识执持则便烂坏。若离执持</a><a name="0170b29" id="0170b29">识诸根亦应尔。此义亦不成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310170a.htm'><img src='up.gif' border=0></a>
<a href='T310170c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>