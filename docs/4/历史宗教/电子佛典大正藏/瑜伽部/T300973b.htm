<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0973b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷2)</font> 菩萨地不可思议品第六 <font face='Arial'>T30, p0973b</h2></font><hr>
<span class='old'>
</a><a name="0973a28" id="0973a28">是名大果。是名菩萨持戒四事。菩萨摩诃萨</a><a name="0973a29" id="0973a29">修于忍辱破坏不忍。庄严菩提道摄取众生。</span><a name="0973b01" id="0973b01">为菩提道令修忍辱。若自若他远离怖畏。是</a><a name="0973b02" id="0973b02">名自利利他。以忍因缘无有嗔心。眷属不坏</a><a name="0973b03" id="0973b03">不受苦恼。心无悔恨舍是身已受人天乐得</a><a name="0973b04" id="0973b04">道涅槃。是名大果。是名菩萨忍辱四事。菩萨</a><a name="0973b05" id="0973b05">摩诃萨勤修精进破坏懈怠庄严菩提道摄取</a><a name="0973b06" id="0973b06">众生。为菩提道令修精进。卧安觉安离诸烦</a><a name="0973b07" id="0973b07">恼。增长善法身受安乐是名自利。菩萨精进</a><a name="0973b08" id="0973b08">不恼众生打掷呵骂。是名利他。舍是身已受</a><a name="0973b09" id="0973b09">人天乐。身得大力获菩提道是名大果。是名</a><a name="0973b10" id="0973b10">菩萨精进四事。菩萨修定坏破乱心。庄严菩</a><a name="0973b11" id="0973b11">提道摄取众生。为菩提道令修禅定。现世受</a><a name="0973b12" id="0973b12">乐身心寂静。是名自利。以身心静故不恼众</a><a name="0973b13" id="0973b13">生。是名利他。舍是身已受清净身。安隐快乐</a><a name="0973b14" id="0973b14">得道涅槃。是名大果。是名菩萨禅定四事。菩</a><a name="0973b15" id="0973b15">萨摩诃萨成就智慧破坏无明。庄严菩提道</a><a name="0973b16" id="0973b16">以四摄法摄取众生。为菩提道修行智慧。以</a><a name="0973b17" id="0973b17">知法界故身受安乐。是名自利。能教众生世</a><a name="0973b18" id="0973b18">间之事及出世事。是名利他。能坏烦恼智慧</a><a name="0973b19" id="0973b19">二障。是名大果。是名菩萨智慧四事。共生不</a><a name="0973b20" id="0973b20">可思议者。菩萨摩诃萨非宿命智忆宿世事。</a><a name="0973b21" id="0973b21">为观众生善恶诸业。同受苦者为欲利益。菩</a><a name="0973b22" id="0973b22">萨摩诃萨处兜率天。成就寿命有三事胜。一</a><a name="0973b23" id="0973b23">者寿胜。二者色胜。三者名称胜。初下之时放</a><a name="0973b24" id="0973b24">大光明遍照十方。了了自知始入母胞胎时住</a><a name="0973b25" id="0973b25">时出时。于十方面行七步时。无人扶侍作如</a><a name="0973b26" id="0973b26">是言。我今此身是最后边。诸天鬼神乾闼婆</a><a name="0973b27" id="0973b27">阿修罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽。以诸华香</a><a name="0973b28" id="0973b28">微妙伎乐幡盖供养。三十二相庄严其身</a><a name="0973b29" id="0973b29">无能胜者。以慈善力坏魔兵众。一一支节同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300973a.htm'><img src='up.gif' border=0></a>
<a href='T300973c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>