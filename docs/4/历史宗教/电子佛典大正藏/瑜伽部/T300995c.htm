<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0995c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷6)</font> 菩萨地三十七助道品第十八 <font face='Arial'>T30, p0995c</h2></font><hr>
<span class='old'>
</a><a name="0995b28" id="0995b28">切诸法无生无灭。犹如虚空如幻如梦。如热</a><a name="0995b29" id="0995b29">时焰乾闼婆城。如水中月。如呼声响。以是</span><a name="0995c01" id="0995c01">不解法性因缘故生于怖畏。生怖畏故而生</a><a name="0995c02" id="0995c02">诽谤。言非佛经是邪见说。菩萨摩诃萨善巧</a><a name="0995c03" id="0995c03">方便。渐渐为开修多罗义。随意而言非一切</a><a name="0995c04" id="0995c04">法无。以一切法不可说故。名为无法。以不可</a><a name="0995c05" id="0995c05">说性无所有故。名为无物。若初无不可说无</a><a name="0995c06" id="0995c06">不可说性。云何可说有生有灭。是故说名无</a><a name="0995c07" id="0995c07">生无灭。若无生灭即名虚空。如虚空中有无</a><a name="0995c08" id="0995c08">量色有无量业。诸色诸业无有障碍。所谓行</a><a name="0995c09" id="0995c09">住屈申俯仰。若无如是诸色诸业名虚空者。</a><a name="0995c10" id="0995c10">是则虚空不可宣说。若因虚空有诸色诸业</a><a name="0995c11" id="0995c11">可宣说者。不得说言虚空之性不可宣说。若</a><a name="0995c12" id="0995c12">彼虚空不可说者。诸色诸业云何可说。菩萨</a><a name="0995c13" id="0995c13">摩诃萨得圣智已。乃知法界不可宣说。尔时</a><a name="0995c14" id="0995c14">菩萨破坏邪相。言一切法有一切法可说。菩</a><a name="0995c15" id="0995c15">萨初以如是圣智教于众生。众生得已自见</a><a name="0995c16" id="0995c16">法性。不可宣说犹如虚空。是故如来说一切</a><a name="0995c17" id="0995c17">法同于虚空。如幻性相非有非无。圣人亦说</a><a name="0995c18" id="0995c18">非有非无。幻若定有。以何因缘有时可见有</a><a name="0995c19" id="0995c19">时不可见。若定无者。云何令人见种种相。实</a><a name="0995c20" id="0995c20">无之法不应生相。一切法界亦复如是。于诸</a><a name="0995c21" id="0995c21">凡夫说有名相。有名相故不得言无。第一义</a><a name="0995c22" id="0995c22">性不可说故不得言有。是故法界如幻有二。</a><a name="0995c23" id="0995c23">是故菩萨于诸法界。不取不舍不增不减。实</a><a name="0995c24" id="0995c24">则知实亦说是实。是名菩萨善随方便。无障</a><a name="0995c25" id="0995c25">者。菩萨摩诃萨见来求。者作如是言。善男子。</a><a name="0995c26" id="0995c26">汝今若能供养三宝父母师长沙门婆罗门</a><a name="0995c27" id="0995c27">者。所须之物。若衣若食床卧病药。华香璎珞</a><a name="0995c28" id="0995c28">幡盖伎乐。田宅屋舍仆使乘用。资生之物悉</a><a name="0995c29" id="0995c29">当与汝。若有众生恐畏忧惧。菩萨语言。汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300995b.htm'><img src='up.gif' border=0></a>
<a href='T300996a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>