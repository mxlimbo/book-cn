<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0703a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷2)</font> 本事分中三法品第一之一 <font face='Arial'>T31, p0703a</h2></font><hr>
<span class='old'>
</a><a name="0702c28" id="0702c28">如是耳鼻随理应知。为身端严各生二种。何</a><a name="0702c29" id="0702c29">以故。如是分布一界二所身得端严。不由余</span><a name="0703a01" id="0703a01">故。问为常依一一眼故眼识得生。为亦依二</a><a name="0703a02" id="0703a02">耶。答亦得依二。明了取故。所以者何。若俱</a><a name="0703a03" id="0703a03">开二眼取色明了非如开一譬如一室俱然二</a><a name="0703a04" id="0703a04">灯。同发一光照极明了。如是一光依二灯转</a><a name="0703a05" id="0703a05">当知此中道理亦尔。问于一一根门种种境</a><a name="0703a06" id="0703a06">界俱现在前。于此多境为有多识次第而起。</a><a name="0703a07" id="0703a07">为俱起耶。答唯有一识种种行相俱时而起。</a><a name="0703a08" id="0703a08">若诸段食与舌根合。当知身舌二识恒俱时</a><a name="0703a09" id="0703a09">起。又声间断故。不从异处展转生起相续</a><a name="0703a10" id="0703a10">往趣余方。然譬于灯置在自处。能于一时随</a><a name="0703a11" id="0703a11">其势力遍发光明。声顿遍发理亦如是。问何</a><a name="0703a12" id="0703a12">故于近障声闻不明了。答声有对故。于障细</a><a name="0703a13" id="0703a13">隙微少而生故不明了。问于六识中几有分</a><a name="0703a14" id="0703a14">别。答唯一意识由三分别故有分别。三分别</a><a name="0703a15" id="0703a15">者。谓自性分别。随念分别。计度分别。自性</a><a name="0703a16" id="0703a16">分别者。谓于现在所受诸行自相行分别。随</a><a name="0703a17" id="0703a17">念分别者。谓于昔曾所受诸行追念行分别。</a><a name="0703a18" id="0703a18">计度分别者。谓于去来今不现见事思构行</a><a name="0703a19" id="0703a19">分别。复有七种分别。谓于所缘任运分别。有</a><a name="0703a20" id="0703a20">相分别。无相分别。寻求分别。伺察分别。染</a><a name="0703a21" id="0703a21">污分别。不染污分别。初分别者。谓五识身如</a><a name="0703a22" id="0703a22">所缘相无异分别。于自境界任运转故。有相</a><a name="0703a23" id="0703a23">分别者。谓自性随念二种分别。取过现境种</a><a name="0703a24" id="0703a24">种相故。无相分别者。谓希求未来境行分别。</a><a name="0703a25" id="0703a25">所余分别皆用计度分别以为自性。所以者</a><a name="0703a26" id="0703a26">何。以思度故。或时寻求。或时伺察。或时染</a><a name="0703a27" id="0703a27">污。或不染污。种种分别。问若了别色等故名</a><a name="0703a28" id="0703a28">为识。何故但名眼等识。不名色等识耶。答以</a><a name="0703a29" id="0703a29">依眼等五种解释道理成就。非于色等。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310702c.htm'><img src='up.gif' border=0></a>
<a href='T310703b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>