<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1584 决定藏论 1020a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1584 决定藏论</font> <font face='Arial'>(卷1)</font> 心地品第一之一 <font face='Arial'>T30, p1020a</h2></font><hr>
<span class='old'>
</a><a name="1019c28" id="1019c28">杂亦复如是。如诸心数同是心法。有种种相</a><a name="1019c29" id="1019c29">相应俱生。无有妨碍阿罗耶识而与七识相</span><a name="1020a01" id="1020a01">应俱生。亦复如是譬如流水与波俱生。无</a><a name="1020a02" id="1020a02">有妨碍。又如明镜诸像俱生不相妨碍。于阿</a><a name="1020a03" id="1020a03">罗耶识而与诸识相应得生。无有妨碍亦复</a><a name="1020a04" id="1020a04">如是。复如眼识。或取一色一种一相。或取多</a><a name="1020a05" id="1020a05">色多种多相。耳识于声。鼻识于香。舌识于味。</a><a name="1020a06" id="1020a06">身识于触。亦复如是。意识遍取种种诸相无</a><a name="1020a07" id="1020a07">有妨碍。分别六识其义如此。心界于前已说</a><a name="1020a08" id="1020a08">至于灭时与四烦恼共相杂生。我见憍慢我</a><a name="1020a09" id="1020a09">欲无明。此四烦恼于定不定地。于善不善无</a><a name="1020a10" id="1020a10">记法中。无有妨碍。即是秽污无记之法。是故</a><a name="1020a11" id="1020a11">阿罗耶识而与诸识相应生故。复与三受相</a><a name="1020a12" id="1020a12">应生故。亦与善等相应生故。以是义故。是故</a><a name="1020a13" id="1020a13">知有阿罗耶识相应共生。与烦恼俱灭者。阿</a><a name="1020a14" id="1020a14">罗耶识即是一切烦恼根本。云何知耶。能起</a><a name="1020a15" id="1020a15">众生世间根本。能生五根及于六识。亦起国</a><a name="1020a16" id="1020a16">土世界根本一切业起诸因缘故。亦是交互</a><a name="1020a17" id="1020a17">牵报根本。云何知耶。无有见他众生不生三</a><a name="1020a18" id="1020a18">受。是故佛说众生递互为增上缘。是以阿罗</a><a name="1020a19" id="1020a19">耶识为一切本。现在世中是苦谛体。未来世</a><a name="1020a20" id="1020a20">中能生集谛。是为一切烦恼根本。问曰。若言</a><a name="1020a21" id="1020a21">阿罗耶识为一切法而作根本。解脱分善通</a><a name="1020a22" id="1020a22">达分善。是诸善根以此与集谛应有妨碍。答</a><a name="1020a23" id="1020a23">曰。阿罗耶识不为达分诸善根本。世间诸善</a><a name="1020a24" id="1020a24">得增长。达分善根转更明胜。达分善根转明</a><a name="1020a25" id="1020a25">胜故。世间诸善得报亦胜。世尊依阿罗耶识</a><a name="1020a26" id="1020a26">为一切种本。故说此言。谓眼界色界眼识界。</a><a name="1020a27" id="1020a27">乃至意界法界意识界。阿罗耶识中有种种</a><a name="1020a28" id="1020a28">性故。故说种本积聚譬喻。如是阿罗耶识而</a><a name="1020a29" id="1020a29">是一切烦恼根本。修善法故此识则灭。言修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301019c.htm'><img src='up.gif' border=0></a>
<a href='T301020b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>