<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0981a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地施品第十 <font face='Arial'>T30, p0981a</h2></font><hr>
<span class='old'>
</a><a name="0980c28" id="0980c28">自破悭复为众生说破悭法。以说法故利益</a><a name="0980c29" id="0980c29">众生。复次菩萨于不求者强以物施。若无财</span><a name="0981a01" id="0981a01">物应以方便役力求觅而行惠施。若无财施</a><a name="0981a02" id="0981a02">应行法施教化众生。汝今何故不行惠施。前</a><a name="0981a03" id="0981a03">人若随行布施者深生欢喜。身力佐助代其</a><a name="0981a04" id="0981a04">策使。又无财者应以智慧为诸众生开示善</a><a name="0981a05" id="0981a05">恶。复次菩萨不以正典施邪见者。不为活命</a><a name="0981a06" id="0981a06">炫卖经律。若读诵者则应施与。若吝不与名</a><a name="0981a07" id="0981a07">曰法悭。若能说法不为说者亦名法悭。若我</a><a name="0981a08" id="0981a08">不能以法施人。云何能破众生烦恼。菩萨终</a><a name="0981a09" id="0981a09">不作是说言。我今无财不能行施。亦不嗔恼</a><a name="0981a10" id="0981a10">自燋其心。以善方便慰喻求者。我今未有不</a><a name="0981a11" id="0981a11">称来意。何以故。初发心时自言当施一切众</a><a name="0981a12" id="0981a12">生故。复次菩萨闻求者来。即出承迎为施床</a><a name="0981a13" id="0981a13">座。既得相见先意共语软言问讯。随所须物</a><a name="0981a14" id="0981a14">事事供施。菩萨摩诃萨初发心时自言。我今</a><a name="0981a15" id="0981a15">所有之物当施十方诸佛菩萨及诸众生。譬</a><a name="0981a16" id="0981a16">如弟子以衣钵物奉施于师。师虽不取而此</a><a name="0981a17" id="0981a17">弟子得福无量。菩萨亦尔。所有之物奉施诸</a><a name="0981a18" id="0981a18">佛及诸菩萨。诸佛菩萨虽不受取。亦令施者</a><a name="0981a19" id="0981a19">得无量福。常随菩萨如恒河沙。菩萨摩诃萨</a><a name="0981a20" id="0981a20">观己财物。如十方佛菩萨所寄。知佛菩萨于</a><a name="0981a21" id="0981a21">是物所心无悭吝。是故菩萨自在随意以施</a><a name="0981a22" id="0981a22">众生。亦复深观不应施者。应当谏喻。如此物</a><a name="0981a23" id="0981a23">者实非我有。乃是诸佛菩萨所有。以柔软语</a><a name="0981a24" id="0981a24">晓喻求者不令嗔恨。是故菩萨成就具足财</a><a name="0981a25" id="0981a25">法二施。具二施已知性知因知果知分别。菩</a><a name="0981a26" id="0981a26">萨若施于怨憎者。慈因缘故。若施苦者。悲</a><a name="0981a27" id="0981a27">因缘故。若施有德者。喜因缘故。若施眷属兄</a><a name="0981a28" id="0981a28">弟僮仆。舍因缘故。是名菩萨因智慧施。复次</a><a name="0981a29" id="0981a29">菩萨知害施心。害施心者有四种。一者无量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300980c.htm'><img src='up.gif' border=0></a>
<a href='T300981b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>