<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0172b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷3)</font> 释依止胜相中 释引证品第三之一 <font face='Arial'>T31, p0172b</h2></font><hr>
<span class='old'>
</a><a name="0172a28" id="0172a28">种子为因缘。现在所修闻思慧。此复何用</a><a name="0172a29" id="0172a29"><p>论曰。此加行善心。立为增上缘<p>释曰。此加</span><a name="0172b01" id="0172b01">行心不无功用。由此增上力故。色界心生。若</a><a name="0172b02" id="0172b02">无此加行心。则不得破欲界欲。若欲界欲不</a><a name="0172b03" id="0172b03">灭。前色界种子不得生现在色界心故。加行</a><a name="0172b04" id="0172b04">但得为色界心作增上缘。不得为因缘</a><a name="0172b05" id="0172b05"><p>论曰。如此于一切离欲地中。是义应知。如此</a><a name="0172b06" id="0172b06">世间清净品义。离一切种子果报识。则不可</a><a name="0172b07" id="0172b07">立<p>释曰。若约四定离欲欲界。若约四空离</a><a name="0172b08" id="0172b08">欲色界。色界心因缘增上缘。无色界心因缘</a><a name="0172b09" id="0172b09">增上缘。悉应如此了别</a><a name="0172b10" id="0172b10"><p><b>　　<A NAME="n93"></A>出世间净章第五</b></a><a name="0172b11" id="0172b11"><p>论曰。云何出世净品。离阿梨耶不可得立</a><a name="0172b12" id="0172b12"><p>释曰。今当说此义</a><a name="0172b13" id="0172b13"><p>论曰。佛世尊说。从闻他音及自正思惟。由此</a><a name="0172b14" id="0172b14">二因正见得生<p>释曰。清净品以正见为上</a><a name="0172b15" id="0172b15">首。此正见以何法为增上缘。谓从他闻音及</a><a name="0172b16" id="0172b16">正思惟。此二因即是正见增上缘。此两因各</a><a name="0172b17" id="0172b17">有四义。一有正见是闻慧摄。以从他闻音为</a><a name="0172b18" id="0172b18">因。有正见是思慧摄。以正思惟为因。二若声</a><a name="0172b19" id="0172b19">闻正见。以从他闻音为因。若独觉菩萨正见。</a><a name="0172b20" id="0172b20">以正思惟为因。三约钝根为第一句。约利根</a><a name="0172b21" id="0172b21">为第二句。四约思慧为第一句。约修慧为第</a><a name="0172b22" id="0172b22">二句。由此二因正见得生。此二因于正见是</a><a name="0172b23" id="0172b23">增上缘。今所言因是通名。即说缘为因</a><a name="0172b24" id="0172b24"><p>论曰。此闻他音及正思惟。不能熏耳识及意</a><a name="0172b25" id="0172b25">识。或耳意二识<p>释曰。他音谓佛菩萨所立</a><a name="0172b26" id="0172b26">法门。闻他音谓如所闻而解。即是闻慧。正思</a><a name="0172b27" id="0172b27">惟谓如所闻简择是非。即是思慧。此两慧无</a><a name="0172b28" id="0172b28">有单熏耳意二识义。亦无双熏义</a><a name="0172b29" id="0172b29"><p>论曰。何以故<p>释曰。此二慧何故不能熏耳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310172a.htm'><img src='up.gif' border=0></a>
<a href='T310172c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>