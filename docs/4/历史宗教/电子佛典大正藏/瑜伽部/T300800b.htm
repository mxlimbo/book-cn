<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0800b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷88)</font> 摄事分 1契经事 <font face='Arial'>T30, p0800b</h2></font><hr>
<span class='old'>
</a><a name="0800a28" id="0800a28">无我论有力。有我论无力。有我论者常为</a><a name="0800a29" id="0800a29">无我论者所伏。唯除论者其力羸劣。云何</span><a name="0800b01" id="0800b01">名为有我论者。谓如有一。起如是见。立</a><a name="0800b02" id="0800b02">如是论。于色等行建立为我。谓我有行。行</a><a name="0800b03" id="0800b03">是我所。我在行中不流不散。遍随支节</a><a name="0800b04" id="0800b04">无所不至。是故色等诸行性我。依诸行田</a><a name="0800b05" id="0800b05">生福非福。因兹领受爱不爱果。譬如农夫</a><a name="0800b06" id="0800b06">依止良田营事农业及与种植药草丛林。</a><a name="0800b07" id="0800b07">是名我论。云何名为无我论者。谓有二种。</a><a name="0800b08" id="0800b08">一破我论。二立无我。破我论者。若计实</a><a name="0800b09" id="0800b09">我能有作用于爱非爱诸果业中得自在</a><a name="0800b10" id="0800b10">者。此我恒时欣乐厌苦。是故此我唯应生</a><a name="0800b11" id="0800b11">福不生非福。又我作用常现在前内外诸</a><a name="0800b12" id="0800b12">行。若变异时。不应发生愁忧悲叹。又我是</a><a name="0800b13" id="0800b13">常以觉为先。凡所生起。常应随转无有变</a><a name="0800b14" id="0800b14">易。然不可得。如是名为破有我论立无</a><a name="0800b15" id="0800b15">我者。以一切行从众缘生。若遇福缘福便</a><a name="0800b16" id="0800b16">生起。与此相违生起非福。由此为缘能招</a><a name="0800b17" id="0800b17">一切爱非爱果。依众缘故皆是无常。唯于</a><a name="0800b18" id="0800b18">如是因果所摄诸行流转。假立我等。若依</a><a name="0800b19" id="0800b19">胜义。一切诸法皆无我等。如是名为立无</a><a name="0800b20" id="0800b20">我论</b></a><a name="0800b21" id="0800b21"><p>复次由五种相。有学无学二种差别。谓诸无</a><a name="0800b22" id="0800b22">学所成就智说名无上。一切有学所成就</a><a name="0800b23" id="0800b23">智说名有上。如智无上。当知正行及与解</a><a name="0800b24" id="0800b24">脱无上亦尔。又诸无学以善清净诸圣慧眼</a><a name="0800b25" id="0800b25">观佛法身。有学不尔。又诸无学以善圆满</a><a name="0800b26" id="0800b26">无颠倒行奉事如来。有学不尔。是名五</a><a name="0800b27" id="0800b27">相</a><a name="0800b28" id="0800b28"><p class='juan'>
瑜伽师地论卷第八十八</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300800a.htm'><img src='up.gif' border=0></a>
<a href='T300800c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>