<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0436a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 彼果智分第十一之一 <font face='Arial'>T31, p0436a</h2></font><hr>
<span class='old'>
</a><a name="0435c28" id="0435c28">法轮。入大涅槃故<p>释曰。由断所断获得无</a><a name="0435c29" id="0435c29">垢无挂碍智故。断殊胜无间次说果智殊胜。</span><a name="0436a01" id="0436a01">自性身中非假所立故名自性。是所依止故</a><a name="0436a02" id="0436a02">名为身。法性即身故名法身。或是诸法所依</a><a name="0436a03" id="0436a03">止处故名法身。言一切法自在转所依止者。</a><a name="0436a04" id="0436a04">谓于一切法得自在转。亦所依止故名一切</a><a name="0436a05" id="0436a05">法自在转所依止。或依持业释。受用身中依</a><a name="0436a06" id="0436a06">法身者。由有彼故而得有此。种种诸佛众会</a><a name="0436a07" id="0436a07">所显者。谓有佛土诸大菩萨众所云集。由此</a><a name="0436a08" id="0436a08">了知故名所显。即是西方极乐土等。清净佛</a><a name="0436a09" id="0436a09">土大乘法乐为所受故者。谓于清净佛国土</a><a name="0436a10" id="0436a10">中。受用种种大乘法乐。领解义故。或于清净</a><a name="0436a11" id="0436a11">佛国土中。受用种种金银等宝。诸佛菩萨展</a><a name="0436a12" id="0436a12">转受用妙色身等。及受经等种种法义。安立</a><a name="0436a13" id="0436a13">自相及共相故。何者所依复是谁依。谓前无</a><a name="0436a14" id="0436a14">垢无挂碍智。由此妙智增上力故能令安住</a><a name="0436a15" id="0436a15">不可思议解脱。已入大地诸大菩萨。清净佛</a><a name="0436a16" id="0436a16">土大乘法乐。相现智生。变化身中依法身者。</a><a name="0436a17" id="0436a17">如前已说。谓由果智殊胜力故。从睹史多天</a><a name="0436a18" id="0436a18">宫现没。乃至涅槃。此即能令余相续中。与</a><a name="0436a19" id="0436a19">人同分识相生起</a><a name="0436a20" id="0436a20"><p>论曰。此中说一嗢拖南颂</a><a name="0436a21" id="0436a21"><p class='lg'>　　相证得自在　　　依止及摄持</a><br><a name="0436a22" id="0436a22">　　差别德甚深　　　念业明诸佛　</p></a><a name="0436a23" id="0436a23"><p>释曰。略标总义名嗢拖南相证得等是所标义</a><a name="0436a24" id="0436a24"><p>论曰。诸佛法身以何为相。应知法身略有五</a><a name="0436a25" id="0436a25">相<p>释曰。初总标相复有五种下转依等别</a><a name="0436a26" id="0436a26">释五相</a><a name="0436a27" id="0436a27"><p>论曰。一转依为相。谓转灭一切障杂染分依</a><a name="0436a28" id="0436a28">他起性故。转得解脱一切障于法自在转。现</a><a name="0436a29" id="0436a29">前清净分依他起性故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310435c.htm'><img src='up.gif' border=0></a>
<a href='T310436b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>