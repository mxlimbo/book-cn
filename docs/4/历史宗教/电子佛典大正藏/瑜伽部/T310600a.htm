<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0600a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷2)</font> 神通品第八 <font face='Arial'>T31, p0600a</h2></font><hr>
<span class='old'>
</a><a name="0599c28" id="0599c28">欲自在化故。三上化。住兜率天等胜上化</a><a name="0599c29" id="0599c29">故。以是三化恒为利益。偈曰</span><a name="0600a01" id="0600a01"><p class='lg'>　　智力普自在　　　刹土随欲现</a><br><a name="0600a02" id="0600a02">　　无佛令闻佛　　　悬掷有佛境　</p></a><a name="0600a03" id="0600a03"><p>释曰。此偈显示净业。净业二种。一净刹土。二</a><a name="0600a04" id="0600a04">净众生。上半偈明净刹土。由智自在随彼所</a><a name="0600a05" id="0600a05">欲能现水精琉璃等清净世界故。下半偈</a><a name="0600a06" id="0600a06">明净众生。于无佛世界能令闻佛起净信心</a><a name="0600a07" id="0600a07">生有佛处故。已说业用。次说相应。偈曰</a><a name="0600a08" id="0600a08"><p class='lg'>　　成熟众生力　　　诸佛所称誉</a><br><a name="0600a09" id="0600a09">　　发语无不信　　　如是说相应　</p></a><a name="0600a10" id="0600a10"><p>释曰。神通相应有三种。一成生相应。譬如鸟</a><a name="0600a11" id="0600a11">翅初得成就。二称誉相应。常得诸佛之所赞</a><a name="0600a12" id="0600a12">叹。三信受相应。凡所言说人皆信受。已说相</a><a name="0600a13" id="0600a13">应。次说住神通具。偈曰</a><a name="0600a14" id="0600a14"><p class='lg'>　　六智及三明　　　八解八胜处</a><br><a name="0600a15" id="0600a15">　　十遍诸三昧　　　勇猛资神通　</p></a><a name="0600a16" id="0600a16"><p>释曰。菩萨住神通具有六种差别。一六智。二</a><a name="0600a17" id="0600a17">三明。三八解脱。四八胜处。五十遍入。六诸三</a><a name="0600a18" id="0600a18">昧。如是六义。是分别神通具差别。已说住神</a><a name="0600a19" id="0600a19">通具。次说神通大。偈曰</a><a name="0600a20" id="0600a20"><p class='lg'>　　能安不自在　　　常勤于利物</a><br><a name="0600a21" id="0600a21">　　行有无怖畏　　　勇猛如师子　</p></a><a name="0600a22" id="0600a22"><p>释曰。菩萨神通有三种大。一自在大。众生由</a><a name="0600a23" id="0600a23">烦恼故不得自在。菩萨智力能自在安置故。</a><a name="0600a24" id="0600a24">二欢乐大。由常勤利益众生一向乐故。三无</a><a name="0600a25" id="0600a25">畏大。行三有中得极勇猛如师子故。神通品</a><a name="0600a26" id="0600a26">究竟</a><a name="0600a27" id="0600a27"><p><b>　　<A NAME="n380"></A>大乘庄严经论成熟品第九</b></a><a name="0600a28" id="0600a28"><p>释曰。已说诸菩萨神通。诸菩萨云何自成熟。</a><a name="0600a29" id="0600a29">偈曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310599c.htm'><img src='up.gif' border=0></a>
<a href='T310600b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>