<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0281c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷1)</font> 本地分中意地第二之一 <font face='Arial'>T30, p0281c</h2></font><hr>
<span class='old'>
</a><a name="0281b28" id="0281b28">乱色相</a><a name="0281b29" id="0281b29"><p>云何无记心死。谓行善不善者或不行者。</span><a name="0281c01" id="0281c01">将命终时自不能忆。无他令忆。尔时非善</a><a name="0281c02" id="0281c02">心非不善心死。既非安乐死亦非苦恼死</a><a name="0281c03" id="0281c03">又行善不善补特伽罗将命终时。或自然</a><a name="0281c04" id="0281c04">忆先所习善及与不善。或他令忆。彼于尔</a><a name="0281c05" id="0281c05">时于多曾习力最强者。其心偏记余悉皆忘。</a><a name="0281c06" id="0281c06">若俱平等曾串习者。彼于尔时。随初自忆</a><a name="0281c07" id="0281c07">或他令忆。唯此不舍不起余心。彼于尔时</a><a name="0281c08" id="0281c08">由二种因增上力故而便命终。谓乐着戏论</a><a name="0281c09" id="0281c09">因增上力。及净不净业因增上力。受尽先业</a><a name="0281c10" id="0281c10">所引果已。若行不善业者。当于尔时。受先</a><a name="0281c11" id="0281c11">所作诸不善业所得不爱果之前相。犹如梦</a><a name="0281c12" id="0281c12">中见无量种变怪色相。依此相故薄伽梵</a><a name="0281c13" id="0281c13">说。若有先作恶不善业。及增长已。彼于尔</a><a name="0281c14" id="0281c14">时如日后分或山山峰影等悬覆遍覆极覆。</a><a name="0281c15" id="0281c15">当知如是补特伽罗从明趣闇。若先受尽</a><a name="0281c16" id="0281c16">不善业果而修善者与上相违。当知如是</a><a name="0281c17" id="0281c17">补特伽罗从闇趣明。此中差别者。将命终</a><a name="0281c18" id="0281c18">时。犹如梦中见无量种非变怪色。可意相</a><a name="0281c19" id="0281c19">生。若作上品不善业者。彼由见斯变怪相</a><a name="0281c20" id="0281c20">故。流汗毛竖手足纷乱遂失便秽。扪摸虚</a><a name="0281c21" id="0281c21">空翻睛咀沫。彼于尔时有如是等变怪</a><a name="0281c22" id="0281c22">相生。若造中品不善业者。彼于尔时变怪</a><a name="0281c23" id="0281c23">之相或有或无。设有不具。又诸众生将命</a><a name="0281c24" id="0281c24">终时。乃至未到惛昧想位。长时所习我爱</a><a name="0281c25" id="0281c25">现行。由此力故谓我当无。便爱自身。由此</a><a name="0281c26" id="0281c26">建立中有生报。若预流果及一来果。尔时我</a><a name="0281c27" id="0281c27">爱亦复现行。然此预流及一来果。于此我爱</a><a name="0281c28" id="0281c28">由智慧力数数推求制而不着。犹壮丈夫</a><a name="0281c29" id="0281c29">与羸劣者共相捔力能制伏之。当知此中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300281b.htm'><img src='up.gif' border=0></a>
<a href='T300282a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>