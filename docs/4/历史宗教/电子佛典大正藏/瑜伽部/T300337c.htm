<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0337c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷12)</font> 6三摩呬多地 <font face='Arial'>T30, p0337c</h2></font><hr>
<span class='old'>
</a><a name="0337b28" id="0337b28">策自励。思择安立。方能取果。解脱随相。于</a><a name="0337b29" id="0337b29">此解脱又解脱。故不自策励思择而住。是故</span><a name="0337c01" id="0337c01">名为极善解脱。若数策励。思择安立。方得</a><a name="0337c02" id="0337c02">住者。虽名解脱。非善解脱。又晓了果。晓了</a><a name="0337c03" id="0337c03">功德者。谓烦恼断究竟故。现法乐住究竟故。</a><a name="0337c04" id="0337c04">又复灭道俱应晓了。即此二种。随其次第。</a><a name="0337c05" id="0337c05">名晓了果晓了功德。又谛现观阿罗汉果。俱</a><a name="0337c06" id="0337c06">应晓了。于见道位中。名晓了果。于阿罗汉</a><a name="0337c07" id="0337c07">果。名晓了功德。若于此处无有彼物。由</a><a name="0337c08" id="0337c08">此道理观之为空。故名空性。即所观空。无</a><a name="0337c09" id="0337c09">可希愿。故名无愿。观此远离一切行相</a><a name="0337c10" id="0337c10">故名无相。何故此中先说空性。余处宣说</a><a name="0337c11" id="0337c11">无常故苦。苦故无我。后方说空。谓若无无</a><a name="0337c12" id="0337c12">我。无常苦观终不清净。要先安住无我之</a><a name="0337c13" id="0337c13">想。从此无间方得无愿。是故经言。诸无常</a><a name="0337c14" id="0337c14">想。依无我想。而得安住。乃至广说。彼于无</a><a name="0337c15" id="0337c15">常。观无我已。不生希愿。唯愿无相专求</a><a name="0337c16" id="0337c16">出离。故此无间宣说无相</b></a><a name="0337c17" id="0337c17"><p>复次云何有寻有伺三摩地。谓三摩地。寻伺</a><a name="0337c18" id="0337c18">相应。云何无寻唯伺三摩地。谓三摩地唯伺</a><a name="0337c19" id="0337c19">相应。大梵修已为大梵王。云何无寻无伺三</a><a name="0337c20" id="0337c20">摩地。谓三摩地。寻伺二种。俱不相应。修习</a><a name="0337c21" id="0337c21">此故。生次上地乃至有顶。唯除无漏诸二</a><a name="0337c22" id="0337c22">摩地。云何无寻无伺三摩地相。谓于寻伺。心</a><a name="0337c23" id="0337c23">生弃舍。唯由一味。于内所缘。而作胜解。又</a><a name="0337c24" id="0337c24">唯一味平等显现</b></a><a name="0337c25" id="0337c25"><p>复次云何小三摩地。谓或由所缘故。小观</a><a name="0337c26" id="0337c26">少色故。或由作意故小。小信小欲小胜解</a><a name="0337c27" id="0337c27">故。云何大三摩地。谓或由所缘故大。观多</a><a name="0337c28" id="0337c28">色故。而非无边无际观诸色故或由作意</a><a name="0337c29" id="0337c29">故大。上信上欲上胜解故。而非无边无际信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300337b.htm'><img src='up.gif' border=0></a>
<a href='T300338a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>