<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0623a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷6)</font> 随修品第十四 <font face='Arial'>T31, p0623a</h2></font><hr>
<span class='old'>
</a><a name="0622c28" id="0622c28"><p>释曰。譬如清水垢来则浊。后时若清唯除垢</a><a name="0622c29" id="0622c29">耳。清非外来本性清故心方便净亦复如是。</span><a name="0623a01" id="0623a01">心性本净客尘故染。后时清净除客尘耳。净</a><a name="0623a02" id="0623a02">非外来本性净故。是故不应怖畏。偈曰</a><a name="0623a03" id="0623a03"><p class='lg'>　　已说心性净　　　而为客尘染</a><br><a name="0623a04" id="0623a04">　　不离心真如　　　别有心性净　</p></a><a name="0623a05" id="0623a05"><p>释曰。譬如水性自清而为客垢所浊。如是心</a><a name="0623a06" id="0623a06">性自净而为客尘所染。此义已成。由是义故。</a><a name="0623a07" id="0623a07">不离心之真如别有异心。谓依他相说为自</a><a name="0623a08" id="0623a08">性清净。此中应知。说心真如名之为心。即说</a><a name="0623a09" id="0623a09">此心为自性清净。此心即是阿摩罗识。已遮</a><a name="0623a10" id="0623a10">怖畏。次遮贪罪。偈曰</a><a name="0623a11" id="0623a11"><p class='lg'>　　菩萨念众生　　　爱之彻骨髓</a><br><a name="0623a12" id="0623a12">　　恒时欲利益　　　犹如一子故　</p></a><a name="0623a13" id="0623a13"><p>释曰。诸菩萨爱诸众生。此名为贪。余如偈说。</a><a name="0623a14" id="0623a14">偈曰</a><a name="0623a15" id="0623a15"><p class='lg'>　　由利群生意　　　起贪不得罪</a><br><a name="0623a16" id="0623a16">　　嗔则与彼违　　　恒欲损他故　</p></a><a name="0623a17" id="0623a17"><p>释曰。若谓菩萨爱诸众生起贪名罪者。此义</a><a name="0623a18" id="0623a18">不然。何以故。此贪恒作利益众生因故。偈</a><a name="0623a19" id="0623a19">曰</a><a name="0623a20" id="0623a20"><p class='lg'>　　如鸽于自子　　　普覆生极爱</a><br><a name="0623a21" id="0623a21">　　如是有悲人　　　于生爱亦尔　</p></a><a name="0623a22" id="0623a22"><p>释曰。譬如鸽鸟多贪爱念诸子最得增上。如</a><a name="0623a23" id="0623a23">是菩萨多悲爱诸众生。增上亦尔。偈曰</a><a name="0623a24" id="0623a24"><p class='lg'>　　慈与嗔心违　　　息苦苦心反</a><br><a name="0623a25" id="0623a25">　　利则违无利　　　无畏违畏心　</p></a><a name="0623a26" id="0623a26"><p>释曰。菩萨于诸众生由得慈心故。与嗔心相</a><a name="0623a27" id="0623a27">违。由得息苦心故。与作苦心相违。由得利益</a><a name="0623a28" id="0623a28">心故。与无利心相违。由得无畏心故。与作畏</a><a name="0623a29" id="0623a29">心相违。是故菩萨起如是贪不得名罪。已遮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310622c.htm'><img src='up.gif' border=0></a>
<a href='T310623b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>