<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0554b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷47)</font> 15菩萨地 <font face='Arial'>T30, p0554b</h2></font><hr>
<span class='old'>
</a><a name="0554a28" id="0554a28">于自佛法亦未了知如实引发善巧方便。</a><a name="0554a29" id="0554a29">为他说法教授教诫勉励而转。勉励转故不</span><a name="0554b01" id="0554b01">如实知。或时虚弃或不虚弃。如闇中射或</a><a name="0554b02" id="0554b02">中不中。随欲成故。或于一时于大菩提</a><a name="0554b03" id="0554b03">虽已发心而复退舍。或于一时弃舍菩萨</a><a name="0554b04" id="0554b04">先所受学净戒律仪不能受学。或于一时</a><a name="0554b05" id="0554b05">虽勤修习利有情事。而于中间生厌倦</a><a name="0554b06" id="0554b06">故。复还弃舍利有情事。由意乐故欲令</a><a name="0554b07" id="0554b07">自乐。由思择故欲令他乐。于诸菩萨所有</a><a name="0554b08" id="0554b08">违犯。多分遍知非数遍知。无余永断。由于</a><a name="0554b09" id="0554b09">毁犯数现行故。或于一时于菩萨藏法毗</a><a name="0554b10" id="0554b10">奈耶。他所引夺。或于一时闻说甚深广大</a><a name="0554b11" id="0554b11">法教而生惊怖。其心摇动犹豫疑惑。于诸</a><a name="0554b12" id="0554b12">有情远离一切现行大悲。于诸有情少分</a><a name="0554b13" id="0554b13">现前利益安乐。未能广大未能无量。于</a><a name="0554b14" id="0554b14">如上说一切圆满菩萨学中。未能普学。于</a><a name="0554b15" id="0554b15">如上说一切圆满菩萨诸相未皆成就。于</a><a name="0554b16" id="0554b16">如上说一切圆满二分菩萨正加行中未等</a><a name="0554b17" id="0554b17">显现。于如上说菩萨意乐。犹未清净。于其</a><a name="0554b18" id="0554b18">无上正等菩提自谓为远。未于涅槃增上</a><a name="0554b19" id="0554b19">意乐安立深固。如于生死长时流转。于其</a><a name="0554b20" id="0554b20">炽然无动妙善菩提分法。未能成就。如是</a><a name="0554b21" id="0554b21">等类当知是名胜解行住菩萨转时诸行状</a><a name="0554b22" id="0554b22">相。是诸菩萨胜解行住下忍转时。如上所说</a><a name="0554b23" id="0554b23">诸行状相。当知上品中忍转时。如上所说</a><a name="0554b24" id="0554b24">诸行状相。当知中品上忍转时。如上所说。</a><a name="0554b25" id="0554b25">当知下品其性微薄。即于如是上忍转时。</a><a name="0554b26" id="0554b26">于上所说诸行状相。渐次能令无余永断。</a><a name="0554b27" id="0554b27">从此无间当知菩萨入极喜住。由得方便</a><a name="0554b28" id="0554b28">极喜住中。胜解行住所说诸法皆无所有。与</a><a name="0554b29" id="0554b29">彼相违所有一切白品诸法皆悉显现。由诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300554a.htm'><img src='up.gif' border=0></a>
<a href='T300554c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>