<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0879a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷100)</font> 摄事分 摄事分中本母事序辩摄 <font face='Arial'>T30, p0879a</h2></font><hr>
<span class='old'>
</a><a name="0878c28" id="0878c28">一聚集假有。二因假有。三果假有。四所行</a><a name="0878c29" id="0878c29">假有。五分位假有。六观待假有。聚集假有</span><a name="0879a01" id="0879a01">者。谓为随顺世间言说易解了故。于五蕴</a><a name="0879a02" id="0879a02">等总相。建立我及有情补特伽罗众生等想。</a><a name="0879a03" id="0879a03">此想唯能显了此聚。是故说名聚集假有。因</a><a name="0879a04" id="0879a04">假有者。谓未来世可生法行由未生故。虽</a><a name="0879a05" id="0879a05">非实有。而有其因当可生故。名因假有。果</a><a name="0879a06" id="0879a06">假有者。所谓择灭是道果故。不可说无。然</a><a name="0879a07" id="0879a07">非实有。唯约已断一切烦恼。于当来世毕</a><a name="0879a08" id="0879a08">竟不生而假立故。所行假有者。谓过去世已</a><a name="0879a09" id="0879a09">灭诸行。唯作现前念所行境。是故说名所</a><a name="0879a10" id="0879a10">行假有。已谢灭故。而非实有。分位假有者。</a><a name="0879a11" id="0879a11">谓生等诸心不相应行。如前意地已标辩释。</a><a name="0879a12" id="0879a12">即于诸行由依前后有及非有。同类异类</a><a name="0879a13" id="0879a13">相续分位假立生等。非此生等离诸行外</a><a name="0879a14" id="0879a14">有真实体而别可得。观待假有者。谓虚空</a><a name="0879a15" id="0879a15">非择灭等。虚空无为待诸色趣而假建立。若</a><a name="0879a16" id="0879a16">于是处色趣非有假说虚空。非离色无所</a><a name="0879a17" id="0879a17">显法。外别有虚空实体可得。非无所显得</a><a name="0879a18" id="0879a18">名实有。观待诸行不俱生起。于未来世不</a><a name="0879a19" id="0879a19">生法中。立非择灭无生所显。假说为有。非</a><a name="0879a20" id="0879a20">无生所显可说为实有。云何胜义有。谓于</a><a name="0879a21" id="0879a21">其中一切名言一切施设皆悉永断。离诸戏</a><a name="0879a22" id="0879a22">论。离诸分别。善权方便说。为法性真如实</a><a name="0879a23" id="0879a23">际空无我等。如菩萨地真实义品第四所知</a><a name="0879a24" id="0879a24">障净智所行真实。应知其相。与上相违。当</a><a name="0879a25" id="0879a25">知非有。又由四种别无别故。应知建立异</a><a name="0879a26" id="0879a26">不异性。一由所因别无别故。二由所依别</a><a name="0879a27" id="0879a27">无别故。三由作用别无别故。四由时分别</a><a name="0879a28" id="0879a28">无别故。若所因等诸法异相差别可得。此</a><a name="0879a29" id="0879a29">异于余。若无异相差别可得。此前及后与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300878c.htm'><img src='up.gif' border=0></a>
<a href='T300879b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>