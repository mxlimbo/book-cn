<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0009c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷2)</font> <font face='Arial'>T31, p0009c</h2></font><hr>
<span class='old'>
</a><a name="0009b28" id="0009b28">色心等互为因缘。唯本识中功能差别具斯</a><a name="0009b29" id="0009b29">六义成种非余。外谷麦等识所变故。假立</span><a name="0009c01" id="0009c01">种名非实种子。此种势力生近正果名曰</a><a name="0009c02" id="0009c02">生因引远残果令不顿绝即名引因内种</a><a name="0009c03" id="0009c03">必由熏习生长亲能生果是因缘性。外种</a><a name="0009c04" id="0009c04">熏习或有或无。为增上缘办所生果。必以</a><a name="0009c05" id="0009c05">内种为彼因缘。是共相种所生果故。依何</a><a name="0009c06" id="0009c06">等义立熏习名。所熏能熏各具四义令种</a><a name="0009c07" id="0009c07">生长。故名熏习。何等名为所熏四义。一坚</a><a name="0009c08" id="0009c08">住性。若法始终一类相续能持习气。乃是所</a><a name="0009c09" id="0009c09">熏。此遮转识及声风等性不坚住故非所</a><a name="0009c10" id="0009c10">熏。二无记性。若法平等无所违逆。能容习</a><a name="0009c11" id="0009c11">气乃是所熏。此遮善染势力强盛无所容</a><a name="0009c12" id="0009c12">纳故非所熏。由此如来第八净识。唯带</a><a name="0009c13" id="0009c13">旧种非新受熏。三可熏性。若法自在性</a><a name="0009c14" id="0009c14">非坚密能受习气乃是所熏。此遮心所及</a><a name="0009c15" id="0009c15">无为法依他坚密故非所熏。四与能熏共</a><a name="0009c16" id="0009c16">和合性。若与能熏同时同处不即不离。乃</a><a name="0009c17" id="0009c17">是所熏。此遮他身刹那前后无和合义故非</a><a name="0009c18" id="0009c18">所熏。唯异熟识具此四义可是所熏。非心</a><a name="0009c19" id="0009c19">所等。何等名为能熏四义。一有生灭。若法非</a><a name="0009c20" id="0009c20">常能有作用生长习气。乃是能熏。此遮无</a><a name="0009c21" id="0009c21">为前后不变无生长用故非能熏。二有胜</a><a name="0009c22" id="0009c22">用。若有生灭势力增盛能引习气。乃是能</a><a name="0009c23" id="0009c23">熏。此遮异熟心心所等势力羸劣故非能熏。</a><a name="0009c24" id="0009c24">三有增减。若有胜用可增可减摄植习</a><a name="0009c25" id="0009c25">气。乃是能熏。此遮佛果圆满善法无增无</a><a name="0009c26" id="0009c26">减故非能熏。彼若能熏便非圆满。前后佛</a><a name="0009c27" id="0009c27">果应有胜劣。四与所熏和合而转。若与所</a><a name="0009c28" id="0009c28">熏同时同处不即不离。乃是能熏。此遮他</a><a name="0009c29" id="0009c29">身刹那前后无和合义故非能熏。唯七转识<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310009b.htm'><img src='up.gif' border=0></a>
<a href='T310010a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>