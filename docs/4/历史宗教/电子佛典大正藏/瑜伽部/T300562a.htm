<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0562a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷48)</font> 15菩萨地 <font face='Arial'>T30, p0562a</h2></font><hr>
<span class='old'>
</a><a name="0561c28" id="0561c28">萨自如大云未现等觉无上菩提。若现等</a><a name="0561c29" id="0561c29">觉无上菩提。能为无量无边有情。等雨无比</span><a name="0562a01" id="0562a01">微妙法雨。殄息一切烦恼尘埃。能令种种善</a><a name="0562a02" id="0562a02">根稼穑生长成熟。是故此地名法云地。即由</a><a name="0562a03" id="0562a03">此义当知复名最上成满菩萨住</a><a name="0562a04" id="0562a04"><p>如是所说后后住中支分功德。非前前住一</a><a name="0562a05" id="0562a05">切都无。然下品故不堕其数。当知即彼展</a><a name="0562a06" id="0562a06">转修习成中上品。于余后地证得成满。方</a><a name="0562a07" id="0562a07">乃建立。又即于此一一住中。经多俱胝百千</a><a name="0562a08" id="0562a08">大劫。或过是数方乃证得及与成满。然一切</a><a name="0562a09" id="0562a09">住总经于二无数大劫方得圆证。谓经第</a><a name="0562a10" id="0562a10">一无数大劫。方乃超过胜解行住。次第证得</a><a name="0562a11" id="0562a11">极欢喜住。此就恒常勇猛精进。非不勇猛</a><a name="0562a12" id="0562a12">勤精进者。复经第二无数大劫。方乃超过</a><a name="0562a13" id="0562a13">极欢喜住。乃至有加行有功用无相住。次第</a><a name="0562a14" id="0562a14">证得无加行无功用无相住。此即决定以是</a><a name="0562a15" id="0562a15">菩萨得净意乐。决定勇猛勤精进故。复经第</a><a name="0562a16" id="0562a16">三无数大劫。方乃超过无加行无功用无相</a><a name="0562a17" id="0562a17">住及无碍解住。证得最上成满菩萨住</a><a name="0562a18" id="0562a18"><p>当知此中略有二种无数大劫。一者日夜月</a><a name="0562a19" id="0562a19">半月等算数方便。时无量故。亦说名为无数</a><a name="0562a20" id="0562a20">大劫。二者大劫算数方便。超过一切算数之</a><a name="0562a21" id="0562a21">量。亦说名为无数大劫。若就前说无数大</a><a name="0562a22" id="0562a22">劫。要由无量无数大劫。方证无上正等菩</a><a name="0562a23" id="0562a23">提。若就后说无数大劫。但经于三无数大</a><a name="0562a24" id="0562a24">劫。便证无上正等菩提。不过此量。若正修</a><a name="0562a25" id="0562a25">行最上上品勇猛精进。或有能转众多中劫。</a><a name="0562a26" id="0562a26">或有乃至转多大劫。当知决定无有能转</a><a name="0562a27" id="0562a27">无数大劫。又由如是所说十二诸菩萨住。</a><a name="0562a28" id="0562a28">经三无数大劫时量。能断一切烦恼障品所</a><a name="0562a29" id="0562a29">有粗重。及断一切所知障品所有粗重。于三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300561c.htm'><img src='up.gif' border=0></a>
<a href='T300562b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>