<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0530c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷10)</font> 摄净义品第二之一 <font face='Arial'>T31, p0530c</h2></font><hr>
<span class='old'>
</a><a name="0530b28" id="0530b28">理</a><a name="0530b29" id="0530b29"><p>又汝何所欲。为执受净物故而得清净。为执</span><a name="0530c01" id="0530c01">受不净物故得清净耶。若由执受净物故得</a><a name="0530c02" id="0530c02">清净者。世间共许狗等不净。而汝计执受狗</a><a name="0530c03" id="0530c03">等戒得清净者。不应道理。若由执受不净物</a><a name="0530c04" id="0530c04">者。自体不净而能令他净。不应道理</a><a name="0530c05" id="0530c05"><p>又汝何所欲。诸受狗等戒者。为行身等邪恶</a><a name="0530c06" id="0530c06">行故而得清净。为行身等正妙行故得清净</a><a name="0530c07" id="0530c07">耶。若由行邪恶行者。行邪恶行而计清净。不</a><a name="0530c08" id="0530c08">应道理。若由行正妙行者。持狗等戒则为唐</a><a name="0530c09" id="0530c09">捐。而汝计彼能得清净。不应道理</a><a name="0530c10" id="0530c10"><p>如是离欲不离欲故。内外故。受净不净故。邪</a><a name="0530c11" id="0530c11">行正行故。不应道理。是故此论非如理说</a><a name="0530c12" id="0530c12"><p>妄计吉祥论者。谓如有一若沙门若婆罗门。</a><a name="0530c13" id="0530c13">起如是见。立如是论。若世间日月薄蚀星宿</a><a name="0530c14" id="0530c14">失度所欲为事。皆不成就。若彼随顺所欲皆</a><a name="0530c15" id="0530c15">成。为此义故精勤供养日月星等祠火诵咒</a><a name="0530c16" id="0530c16">安置茅草。满瓮毗罗婆果及饷佉等。谓历算</a><a name="0530c17" id="0530c17">者作如是计</a><a name="0530c18" id="0530c18"><p>问何因缘故。彼起如是见。立如是论答由教</a><a name="0530c19" id="0530c19">及理故。教如前说。理者。谓如有一为性寻思。</a><a name="0530c20" id="0530c20">为性观察。广说如前。彼由获得世间静虑。世</a><a name="0530c21" id="0530c21">间同谓是阿罗汉。若有欲得自身富贵快乐</a><a name="0530c22" id="0530c22">所祈果遂者便往请问。然彼不如实知业果</a><a name="0530c23" id="0530c23">相应缘生道理。但见世间日月薄蚀星度行</a><a name="0530c24" id="0530c24">时。尔时众生净不净业异熟成熟。彼即计为</a><a name="0530c25" id="0530c25">日月等作。复为信乐此事者。建立显说</a><a name="0530c26" id="0530c26"><p>今应问彼。汝何所欲。世间兴衰等事。为是日</a><a name="0530c27" id="0530c27">月薄蚀星度等作。为净不净业之所作耶。若</a><a name="0530c28" id="0530c28">言日等作者。现见尽寿随造福非福业。感于</a><a name="0530c29" id="0530c29">兴衰苦乐等果。不应道理。若净不净业之所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310530b.htm'><img src='up.gif' border=0></a>
<a href='T310531a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>