<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0007a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷2)</font> <font face='Arial'>T31, p0007a</h2></font><hr>
<span class='old'>
</a><a name="0006c28" id="0006c28">妄熏习内因力故。恒与身俱。不待邪教及</a><a name="0006c29" id="0006c29">邪分别。任运而转。故名俱生。此复二种。一常</span><a name="0007a01" id="0007a01">相续。在第七识缘第八识起自心相执为</a><a name="0007a02" id="0007a02">实法。二有间断。在第六识缘识所变蕴处</a><a name="0007a03" id="0007a03">界相。或总或别起自心相执为实法。此二</a><a name="0007a04" id="0007a04">法执细故难断。后十地中数数修习胜法空</a><a name="0007a05" id="0007a05">观方能除灭。分别法执亦由现在外缘力</a><a name="0007a06" id="0007a06">故非与身俱。要待邪教及邪分别。然后方</a><a name="0007a07" id="0007a07">起。故名分别。唯在第六意识中有。此亦二</a><a name="0007a08" id="0007a08">种。一缘邪教所说蕴处界相。起自心相分</a><a name="0007a09" id="0007a09">别计度执为实法。二缘邪教所说自性等</a><a name="0007a10" id="0007a10">相。起自心相。分别计度执为实法。此二法</a><a name="0007a11" id="0007a11">执粗故易断。入初地时观一切法法空真</a><a name="0007a12" id="0007a12">如。即能除灭。如是所说一切法执自心外法</a><a name="0007a13" id="0007a13">或有或无。自心内法一切皆有。是故法执皆</a><a name="0007a14" id="0007a14">缘自心所现似法。执为实有。然似法相从</a><a name="0007a15" id="0007a15">缘生故。是如幻有。所执实法妄计度故。决</a><a name="0007a16" id="0007a16">定非有。故世尊说。慈氏当知。诸识所缘唯</a><a name="0007a17" id="0007a17">识所现。依他起性如幻事等。如是外道余</a><a name="0007a18" id="0007a18">乘所执。离识我法皆非实有。故心心所。决</a><a name="0007a19" id="0007a19">定不用外色等法。为所缘缘。缘用必依实</a><a name="0007a20" id="0007a20">有体故。现在彼聚心心所法。非此聚识亲所</a><a name="0007a21" id="0007a21">缘缘。如非所缘。他聚摄故。同聚心所亦非</a><a name="0007a22" id="0007a22">亲所缘。自体异故。如余非所取。由此应知。</a><a name="0007a23" id="0007a23">实无外境唯有内识似外境生。是故契经</a><a name="0007a24" id="0007a24">伽他中说</a><a name="0007a25" id="0007a25"><p>如愚所分别外境实皆无。习气扰浊心。</a><a name="0007a26" id="0007a26">故似彼而转。有作是难。若无离识实我法</a><a name="0007a27" id="0007a27">者。假亦应无。谓假必依真事似事共法而</a><a name="0007a28" id="0007a28">立。如有真火有似火人有猛赤法乃可</a><a name="0007a29" id="0007a29">假说此人为火。假说牛等应知亦然。我法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310006c.htm'><img src='up.gif' border=0></a>
<a href='T310007b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>