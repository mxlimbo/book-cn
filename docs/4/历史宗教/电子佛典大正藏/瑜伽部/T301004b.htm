<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1004b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷8)</font> 如法住生菩提地品第四 <font face='Arial'>T30, p1004b</h2></font><hr>
<span class='old'>
</a><a name="1004a28" id="1004a28">者。如十住中欢喜地说。利他故名地。自利故</a><a name="1004a29" id="1004a29">名行。戒行菩萨有何等相。喜行菩萨所有功</span><a name="1004b01" id="1004b01">德。戒行菩萨悉以具足。有十净心。一者心</a><a name="1004b02" id="1004b02">净尽敬奉事诸师和上耆旧宿德不生欺诳。</a><a name="1004b03" id="1004b03">二者心净见同法菩萨先意软语。三者心净</a><a name="1004b04" id="1004b04">胜于一切烦恼魔业。四者心净见一切行多</a><a name="1004b05" id="1004b05">诸过咎。五者心净见涅槃功德。六者心净修</a><a name="1004b06" id="1004b06">集一切助菩提法。七者心净为助菩提修</a><a name="1004b07" id="1004b07">集寂静。八者心净不为世法之所染污。九者</a><a name="1004b08" id="1004b08">心净离声闻乘乐念大乘。十者心净常念利</a><a name="1004b09" id="1004b09">益一切众生。是名十种净心。以具如是十净</a><a name="1004b10" id="1004b10">心故名戒地行。戒地行时具足性戒。共邪业</a><a name="1004b11" id="1004b11">戒不受不念不生欢喜。轻戒不毁。况中上戒。</a><a name="1004b12" id="1004b12">具十善法知善不善。善业恶业。善有恶有。是</a><a name="1004b13" id="1004b13">乘非乘。若因若果。悉了了知。了了知故自行</a><a name="1004b14" id="1004b14">十善。复教众生令行十善。若诸众生恶业因</a><a name="1004b15" id="1004b15">缘受于苦行。心生怜愍修集大悲。为破众生</a><a name="1004b16" id="1004b16">所受苦故。戒行菩萨身寂静心寂静。身心寂</a><a name="1004b17" id="1004b17">静。犹如真金得迦私婆药入火则净。菩萨善</a><a name="1004b18" id="1004b18">心所修善法亦复如是。菩萨摩诃萨住戒行</a><a name="1004b19" id="1004b19">时。若生世间作转轮王王四天下。能转众生</a><a name="1004b20" id="1004b20">毁戒恶业。安置众生善法戒中。余如初说。亦</a><a name="1004b21" id="1004b21">如十住离垢地说。远离一切毁戒垢。故名离</a><a name="1004b22" id="1004b22">垢地。教菩萨戒故名曰戒行。净地戒行义无</a><a name="1004b23" id="1004b23">差别。慧行菩萨有何等相。慧行菩萨得十净</a><a name="1004b24" id="1004b24">心。作如是观。我十净心不退不转。我于一切</a><a name="1004b25" id="1004b25">有漏之法心不甘乐。我于漏法乐喜修集对</a><a name="1004b26" id="1004b26">治法门。于是对治不退不转。一切有漏烦恼</a><a name="1004b27" id="1004b27">魔业悉不见胜。以修集故不生舍心。我甚甘</a><a name="1004b28" id="1004b28">乐佛菩萨行。为佛菩提修诸苦行不生厌悔。</a><a name="1004b29" id="1004b29">我今至心专念大乘。常欲利益一切众生。慧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301004a.htm'><img src='up.gif' border=0></a>
<a href='T301004c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>