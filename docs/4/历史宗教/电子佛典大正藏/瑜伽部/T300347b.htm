<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0347b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷13)</font> 本地分中闻所成地第十之一 <font face='Arial'>T30, p0347b</h2></font><hr>
<span class='old'>
</a><a name="0347a28" id="0347a28"><p>云何佛教所应知处相。当知此中一切有情</a><a name="0347a29" id="0347a29">住有三种。谓日别住。尽寿住。善法可爱生</span><a name="0347b01" id="0347b01">展转住。初由食增上力。第二由命行增上</a><a name="0347b02" id="0347b02">力。第三由于诸善法不放逸增上力。于诸</a><a name="0347b03" id="0347b03">不善无记法中。亦有相似不放逸法。如于</a><a name="0347b04" id="0347b04">杀生等事及威仪工巧等中审谛而作。然于</a><a name="0347b05" id="0347b05">善法不放逸者。于现法中。乃至。能得般涅</a><a name="0347b06" id="0347b06">槃故。于后法中往善趣故。多有所作</b></a><a name="0347b07" id="0347b07"><p>复次依有情世间及器世间。有二种法。能</a><a name="0347b08" id="0347b08">摄一切诸戏论事。谓能取法。及彼所依所取</a><a name="0347b09" id="0347b09">之法</a><a name="0347b10" id="0347b10"><p>又诸世间。略有二种杂染根本能引无义无</a><a name="0347b11" id="0347b11">利杂染。谓于真实无正解行。及彼为先悕</a><a name="0347b12" id="0347b12">求无义</a><a name="0347b13" id="0347b13"><p>又正法外。若诸沙门若婆罗门。略有二种杂</a><a name="0347b14" id="0347b14">染根本。谓萨迦耶见增上力故。杂求我常。</a><a name="0347b15" id="0347b15">推求我断</a><a name="0347b16" id="0347b16"><p>又诸有情。略有二种众苦根本。谓于有漏</a><a name="0347b17" id="0347b17">法喜爱俱行所有期愿。及非理所引厌离俱</a><a name="0347b18" id="0347b18">行所有期愿</a><a name="0347b19" id="0347b19"><p>又有二种师及弟子。教授教诫相违之法。谓</a><a name="0347b20" id="0347b20">诸弟子。不能堪忍教诲语言。及师倒见习</a><a name="0347b21" id="0347b21">行邪行。与此相违。当知即是白品二法</a><a name="0347b22" id="0347b22">又有二法。甚能违越世出世间正行境界。谓</a><a name="0347b23" id="0347b23">于自非法增上所生不可爱果。无有顾虑。</a><a name="0347b24" id="0347b24">于所作罪。无有羞耻。及于现法他所杀缚</a><a name="0347b25" id="0347b25">衰退等事。无有顾虑。于所作罪。无有羞</a><a name="0347b26" id="0347b26">耻。与此相违。当知即是白品二法</a><a name="0347b27" id="0347b27"><p>又有二种无倒建立。能令行者少用功力</a><a name="0347b28" id="0347b28">住于梵行终不唐捐。一正立学处。若有违</a><a name="0347b29" id="0347b29">越。便获大罪。若不违越。便生大福。二正立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300347a.htm'><img src='up.gif' border=0></a>
<a href='T300347c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>