<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0219b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷9)</font> 释入因果胜相第四 差别章第七 <font face='Arial'>T31, p0219b</h2></font><hr>
<span class='old'>
</a><a name="0219a28" id="0219a28">上菩提。先有贞实加行。时有胜能。为时长</a><a name="0219a29" id="0219a29">远。所求果相未现。于此中间生下劣心。为对</span><a name="0219b01" id="0219b01">治此心显不下精进。故说勇猛。若人虽复勇</a><a name="0219b02" id="0219b02">猛心无退弱。若遭生死苦难。沮坏其心。则退</a><a name="0219b03" id="0219b03">菩提愿。为对治此心显难坏精进。故说有强</a><a name="0219b04" id="0219b04">制力。由有强制力。生死苦难不能令退。若人</a><a name="0219b05" id="0219b05">虽复遭苦不退。于少所得便生足想。由此知</a><a name="0219b06" id="0219b06">足不能得最上菩提。为对治此心显无足精</a><a name="0219b07" id="0219b07">进。故说不舍善轭。由具此义故说精进有</a><a name="0219b08" id="0219b08">三品</a><a name="0219b09" id="0219b09"><p>论曰。定三品者。一安乐住定。二引神通定。三</a><a name="0219b10" id="0219b10">随利他定<p>释曰。有定为现世得安乐住。何</a><a name="0219b11" id="0219b11">以故。能离一切染污法故。依此定为生自利。</a><a name="0219b12" id="0219b12">谓三明故能引成六神通。因引成通定生随</a><a name="0219b13" id="0219b13">利他定。利他即是三轮。一神通轮。谓身通天</a><a name="0219b14" id="0219b14">眼通天耳通。此轮为引向邪者令其归正。二</a><a name="0219b15" id="0219b15">记心轮。谓他心通天眼通天耳通。此轮为</a><a name="0219b16" id="0219b16">引已归正者。若未信受令其信受。三正教轮。</a><a name="0219b17" id="0219b17">谓宿住通漏尽通。由宿住通识其根性。由漏</a><a name="0219b18" id="0219b18">尽通如自所得为说正教。令得下种成熟解</a><a name="0219b19" id="0219b19">脱。由具此义故说定有三品</a><a name="0219b20" id="0219b20"><p>论曰。般若三品者。一无分别加行般若。二无</a><a name="0219b21" id="0219b21">分别般若。三无分别后得般若<p>释曰。从闻</a><a name="0219b22" id="0219b22">无相大乘教。得闻思修慧。入分别想空。通名</a><a name="0219b23" id="0219b23">无分别加行般若。已入三无性即无分别智。</a><a name="0219b24" id="0219b24">名无分别般若。得无分别智后出观。如前所</a><a name="0219b25" id="0219b25">证。或自思惟。或为他说。名无分别后得般若。</a><a name="0219b26" id="0219b26">般若复有三品。谓未知欲知根。知根。知已</a><a name="0219b27" id="0219b27">根。为生住用出世间事故。由具此义故说般</a><a name="0219b28" id="0219b28">若有三品</a><a name="0219b29" id="0219b29"><p><b>　　<A NAME="n136"></A>摄章第八</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310219a.htm'><img src='up.gif' border=0></a>
<a href='T310219c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>