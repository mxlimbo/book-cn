<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0011a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷2)</font> <font face='Arial'>T31, p0011a</h2></font><hr>
<span class='old'>
</a><a name="0010c28" id="0010c28">然所变土本为色身依持受用故若于身可</a><a name="0010c29" id="0010c29">有持用便变为彼。由是设生他方自地。彼</span><a name="0011a01" id="0011a01">识亦得变为此土。故器世界将坏。初成。虽</a><a name="0011a02" id="0011a02">无有情而亦现有。此说一切共受用者。若</a><a name="0011a03" id="0011a03">别受用准此应知。鬼人天等所见异故诸种</a><a name="0011a04" id="0011a04">子者谓异熟识所持一切有漏法种。此识性</a><a name="0011a05" id="0011a05">摄故是所缘</a><a name="0011a06" id="0011a06"><p>无漏法种虽依附此识。而非此性摄故非</a><a name="0011a07" id="0011a07">所缘。虽非所缘而不相离。如真如性不</a><a name="0011a08" id="0011a08">违唯识。有根身者。谓异熟识不共相种成</a><a name="0011a09" id="0011a09">熟力故变似色根及根依处。即内大种及所</a><a name="0011a10" id="0011a10">造色。有共相种成熟力故。于他身处亦变</a><a name="0011a11" id="0011a11">似彼。不尔应无受用他义。此中有义亦变</a><a name="0011a12" id="0011a12">似根。辩中边说似自他身五根现故。有</a><a name="0011a13" id="0011a13">义唯能变似依处。他根于己非所用故。似</a><a name="0011a14" id="0011a14">自他身五根现者。说自他识各自变义。故</a><a name="0011a15" id="0011a15">生他地或般涅槃。彼余尸骸犹见相续。前来</a><a name="0011a16" id="0011a16">且说业力所变外器内身界地差别。若定等</a><a name="0011a17" id="0011a17">力所变器身。界地自他则不决定。所变身器</a><a name="0011a18" id="0011a18">多恒相续。变声光等多分暂时。随现缘力击</a><a name="0011a19" id="0011a19">发起故。略说此识所变境者。谓有漏种十</a><a name="0011a20" id="0011a20">有色处及堕法处所现实色。何故此识不能</a><a name="0011a21" id="0011a21">变似心心所等为所缘耶。有漏识变略有</a><a name="0011a22" id="0011a22">二种。一随因缘势力故变。二随分别势力</a><a name="0011a23" id="0011a23">故变。初必有用后但为境。异熟识变但随</a><a name="0011a24" id="0011a24">因缘。所变色等必有实用。若变心等便无</a><a name="0011a25" id="0011a25">实用。相分心等不能缘故。须彼实用别从</a><a name="0011a26" id="0011a26">此生。变无为等亦无实用。故异熟识不缘</a><a name="0011a27" id="0011a27">心等。至无漏位胜慧相应。虽无分别而澄</a><a name="0011a28" id="0011a28">净故。设无实用亦现彼影。不尔诸佛应非</a><a name="0011a29" id="0011a29">遍知。故有漏位此异熟识但缘器身及有漏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310010c.htm'><img src='up.gif' border=0></a>
<a href='T310011b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>