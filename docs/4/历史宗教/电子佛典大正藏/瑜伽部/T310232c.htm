<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0232c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷11)</font> 释依戒学胜相第六 修时章第五 <font face='Arial'>T31, p0232c</h2></font><hr>
<span class='old'>
</a><a name="0232b28" id="0232b28">所谓四摄。初摄令成自眷属背恶向善。第二</a><a name="0232b29" id="0232b29">摄未发心令发心。第三摄已发心令成熟。第</span><a name="0232c01" id="0232c01">四摄已成熟令解脱。此三种戒以何法为因。</a><a name="0232c02" id="0232c02">三根为别因。二根为通因。三根为别因者。精</a><a name="0232c03" id="0232c03">进根为第一戒因。智根为第二戒因。定根为</a><a name="0232c04" id="0232c04">第三戒因。二根为通因者。信念二根通为三</a><a name="0232c05" id="0232c05">戒因。复次六法为因。一依善知识。二依正闻。</a><a name="0232c06" id="0232c06">三依正思。四依信根。五依厌恶生死。六依</a><a name="0232c07" id="0232c07">慈心。复次有四种因。一从他正受得。二从清</a><a name="0232c08" id="0232c08">净意得。三从厌怖对治得。四从不犯戒起。恭</a><a name="0232c09" id="0232c09">敬忆念得。复次有四种因。能令菩萨戒清净。</a><a name="0232c10" id="0232c10">一能离犯戒因。二依止破戒对治。谓念处等。</a><a name="0232c11" id="0232c11">三依止寂静。谓不依止胜生处。回向为一切</a><a name="0232c12" id="0232c12">众生得涅槃故。四由具根本十善。所成方便</a><a name="0232c13" id="0232c13">所随非觉观所损。忆念所摄回向佛果故。此</a><a name="0232c14" id="0232c14">三种戒以何法为体。不起恼害他意。生善身</a><a name="0232c15" id="0232c15">口意业为体。离取为类。此三种戒以何法为</a><a name="0232c16" id="0232c16">用。正护戒能令心安住。摄善法戒能成熟佛</a><a name="0232c17" id="0232c17">法。摄众生戒能成熟众生。一切菩萨正事不</a><a name="0232c18" id="0232c18">出此三用。由心得安住无有疲悔故。能成熟</a><a name="0232c19" id="0232c19">佛法。由成熟佛法故能成熟众生</a><a name="0232c20" id="0232c20"><p>论曰。共学处戒者。是菩萨远离性罪戒<p>释</a><a name="0232c21" id="0232c21">曰。杀生等名性罪。性罪必由烦恼起。染污</a><a name="0232c22" id="0232c22">心地后则作杀等业。又有制无制。若作此业</a><a name="0232c23" id="0232c23">皆悉成罪故。名性罪。又如来未出世。及出世</a><a name="0232c24" id="0232c24">后未制戒。若人犯此罪。于世间中王等如理</a><a name="0232c25" id="0232c25">治罚。外道等为离此罪。立出家法故名性</a><a name="0232c26" id="0232c26">罪。于性罪中。菩萨与二乘同离故名共学处</a><a name="0232c27" id="0232c27"><p>论曰。不共学处戒者。是菩萨远离制罪所</a><a name="0232c28" id="0232c28">立戒<p>释曰。谓立掘地拔草等制。菩萨远离</a><a name="0232c29" id="0232c29">与二乘不同。何以故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310232b.htm'><img src='up.gif' border=0></a>
<a href='T310233a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>