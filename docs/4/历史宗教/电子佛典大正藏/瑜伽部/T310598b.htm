<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0598b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷2)</font> 二利品第六 <font face='Arial'>T31, p0598b</h2></font><hr>
<span class='old'>
</a><a name="0598a28" id="0598a28"><p>释曰。菩萨回向随眼等诸根行种种处作种</a><a name="0598a29" id="0598a29">种威仪业行利益众生。凡是诸行。若事相应</span><a name="0598b01" id="0598b01">及以相似。彼皆回向一切众生。如行清净经</a><a name="0598b02" id="0598b02">中广说。已说回向心。次遮不忍心。偈曰</a><a name="0598b03" id="0598b03"><p class='lg'>　　众生不自在　　　常作诸恶业</a><br><a name="0598b04" id="0598b04">　　忍彼增悲故　　　无恼亦无违　</p></a><a name="0598b05" id="0598b05"><p>释曰。众生为烦恼所恼心不自在。是故作诸</a><a name="0598b06" id="0598b06">恶业。菩萨智慧于彼常起大忍增长大悲。是</a><a name="0598b07" id="0598b07">故于彼不起恼心。亦不欲作不随顺事。已遮</a><a name="0598b08" id="0598b08">不忍心。次显随顺大。偈曰</a><a name="0598b09" id="0598b09"><p class='lg'>　　胜出与寂静　　　功德及利物</a><br><a name="0598b10" id="0598b10">　　次第依四义　　　说大有四种　</p></a><a name="0598b11" id="0598b11"><p>释曰。诸菩萨有四种随顺大。一者胜出大。于</a><a name="0598b12" id="0598b12">三有五趣中而胜出故。如般若波罗蜜经说。</a><a name="0598b13" id="0598b13">须菩提。若色有法非无法者是摩诃衍。不</a><a name="0598b14" id="0598b14">能胜出一切世间天人阿修罗故。二者寂静</a><a name="0598b15" id="0598b15">大。随向无住处涅槃故。三者功德大。福智</a><a name="0598b16" id="0598b16">二聚增长故。四者利物大。常依大悲不舍众</a><a name="0598b17" id="0598b17">生故。二利品究竟</a><a name="0598b18" id="0598b18"><p><b>　　<A NAME="n378"></A>大乘庄严经论真实品第七</b></a><a name="0598b19" id="0598b19"><p>释曰。已说随顺修行。次说第一义相。偈曰</a><a name="0598b20" id="0598b20"><p class='lg'>　　非有亦非无　　　非如亦非异</a><br><a name="0598b21" id="0598b21">　　非生亦非灭　　　非增亦非减</a><br><a name="0598b22" id="0598b22">　　非净非不净　　　此五无二相</a><br><a name="0598b23" id="0598b23">　　是名第一义　　　行者应当知　</p></a><a name="0598b24" id="0598b24"><p>释曰。无二义是第一义。五种示现。非有者。分</a><a name="0598b25" id="0598b25">别依他二相无故非无者。真实相有故。非如</a><a name="0598b26" id="0598b26">者。分别依他二相无一实体故。非异者。彼二</a><a name="0598b27" id="0598b27">种如无异体故。非生非灭者。无为故。非增</a><a name="0598b28" id="0598b28">非减者。净染二分起时灭时法界正如是住</a><a name="0598b29" id="0598b29">故。非净者。自性无染不须净故。非不净者。客<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310598a.htm'><img src='up.gif' border=0></a>
<a href='T310598c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>