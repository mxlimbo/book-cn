<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0447a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷29)</font> 13声闻地 <font face='Arial'>T30, p0447a</h2></font><hr>
<span class='old'>
</a><a name="0446c28" id="0446c28">自称梵行。名坏道沙门。由彼破坏最初所</a><a name="0446c29" id="0446c29">有正道根本。无力无能非生道器。虽现</span><a name="0447a01" id="0447a01">前有说正道教及现前有证正道者。而彼</a><a name="0447a02" id="0447a02">不得。是故名为坏道沙门。世尊依彼作如</a><a name="0447a03" id="0447a03">是说。此初沙门广说乃至第四沙门。于外沙</a><a name="0447a04" id="0447a04">门婆罗门教空无所有。若于是处八支圣道</a><a name="0447a05" id="0447a05">安立可得。即于是处有初沙门广说乃至</a><a name="0447a06" id="0447a06">第四沙门。第二婆罗门复有三种。一种姓</a><a name="0447a07" id="0447a07">婆罗门。二名想婆罗门。三正行婆罗门。种</a><a name="0447a08" id="0447a08">姓婆罗门者。谓若生在婆罗门家。从母产</a><a name="0447a09" id="0447a09">门之所生出。父母圆备名婆罗门。名想婆罗</a><a name="0447a10" id="0447a10">门者。谓诸世间由想等想。假立言说名婆</a><a name="0447a11" id="0447a11">罗门。正行婆罗门者。谓所作事决定究竟。</a><a name="0447a12" id="0447a12">已能驱摈恶不善法。如说当知。婆罗门更</a><a name="0447a13" id="0447a13">无有所作。所作事已辨。是谓婆罗门。第</a><a name="0447a14" id="0447a14">三梵行复有三种。一受远离梵行。二暂时断</a><a name="0447a15" id="0447a15">梵行。三毕竟断梵行。受远离梵行者。谓能受</a><a name="0447a16" id="0447a16">学远离一切行非梵行习淫欲法。暂时断梵</a><a name="0447a17" id="0447a17">行者。谓诸异生由世间惯离欲界欲。毕竟</a><a name="0447a18" id="0447a18">断梵行者。谓诸圣者得不还果。复得最上阿</a><a name="0447a19" id="0447a19">罗汉果。第四苾刍复有五种。一乞丐苾刍。二</a><a name="0447a20" id="0447a20">自称苾刍。三名想苾刍。四破坏烦恼苾刍。五</a><a name="0447a21" id="0447a21">白四羯磨受具足戒苾刍。第五精勤复有三</a><a name="0447a22" id="0447a22">种。一止息犯戒精勤。谓能远离一切不善身</a><a name="0447a23" id="0447a23">业语业。二止息境界精勤。谓密护根门修</a><a name="0447a24" id="0447a24">防守念及常委念。如前广说。三止息烦恼</a><a name="0447a25" id="0447a25">精勤。谓能永断见修所断一切烦恼。及于</a><a name="0447a26" id="0447a26">一切先所生起。或欲寻思或恚寻思或害寻</a><a name="0447a27" id="0447a27">思。或贪或嗔或诸邪见。或忿恨覆恼诳谄等。</a><a name="0447a28" id="0447a28">能往恶处那洛迦等诸险恶趣。非沙门法。</a><a name="0447a29" id="0447a29">随所生起能不忍受。寻即断灭除遣变吐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300446c.htm'><img src='up.gif' border=0></a>
<a href='T300447b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>