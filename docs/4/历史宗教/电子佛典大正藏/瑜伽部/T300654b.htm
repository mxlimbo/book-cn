<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0654b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷64)</font> 摄决择分 10闻所成慧地 <font face='Arial'>T30, p0654b</h2></font><hr>
<span class='old'>
</a><a name="0654a28" id="0654a28"><p>大乘证得者。谓发心证得。大悲证得。波罗蜜</a><a name="0654a29" id="0654a29">多证得。摄事证得。地证得。于五无量随至</span><a name="0654b01" id="0654b01">真如证得。不可思议威德信解证得。不共佛</a><a name="0654b02" id="0654b02">法证得等。如是一切。应知如前菩萨地中</a><a name="0654b03" id="0654b03">已广分别。云何教导。谓由三处所摄教导。</a><a name="0654b04" id="0654b04">一由藏所摄。二由摩呾理迦所摄。三由二</a><a name="0654b05" id="0654b05">所摄。藏所摄者。谓声闻藏及大乘藏。摩呾理</a><a name="0654b06" id="0654b06">迦所摄者。谓十七地及四种摄。二所摄者。略</a><a name="0654b07" id="0654b07">有十种。谓谛相教。遍知教。永断教。证得教。</a><a name="0654b08" id="0654b08">修习教。即彼品类差别教。即彼所摄所依能</a><a name="0654b09" id="0654b09">依相属教。遍知等障法教。遍知等顺法教。</a><a name="0654b10" id="0654b10">不遍知等遍知等过失功德教。如是能摄一</a><a name="0654b11" id="0654b11">切藏摄及本母摄。是名总略摩呾理迦</a><a name="0654b12" id="0654b12">复次教导略有十二。所谓事教。想差别教。观</a><a name="0654b13" id="0654b13">自宗教。观他宗教。不了义教。了义教。世俗谛</a><a name="0654b14" id="0654b14">教。胜义谛教。隐密教。显了教。可记事教。不</a><a name="0654b15" id="0654b15">可记事教</a><a name="0654b16" id="0654b16"><p>事教者。谓各别说色等眼等诸法体教。想差</a><a name="0654b17" id="0654b17">别教者。谓广宣说诸蕴界处缘起处非处根</a><a name="0654b18" id="0654b18">谛等。名想差别。又复广说诸念住等。名想</a><a name="0654b19" id="0654b19">差别。又复广说有色无色。有见无见。有对无</a><a name="0654b20" id="0654b20">对等。名想差别。如是无量诸佛世尊广说</a><a name="0654b21" id="0654b21">诸法。想差别教</a><a name="0654b22" id="0654b22"><p>观自宗教者。谓契经应诵记别等依止摄释</a><a name="0654b23" id="0654b23">宣说开示</a><a name="0654b24" id="0654b24"><p>观他宗教者。谓七种相。依止因明摧伏他</a><a name="0654b25" id="0654b25">论建立己论。七种相者。谓因明中论体论处</a><a name="0654b26" id="0654b26">所论据论庄严等。如前广说</a><a name="0654b27" id="0654b27"><p>不了义教者。谓契经应诵记别等世尊略说。</a><a name="0654b28" id="0654b28">其义未了应当更释</a><a name="0654b29" id="0654b29"><p>了义教者。与此相违应知其相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300654a.htm'><img src='up.gif' border=0></a>
<a href='T300654c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>