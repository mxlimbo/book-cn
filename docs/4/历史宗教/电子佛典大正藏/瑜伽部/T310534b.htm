<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0534b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷11)</font> 摄净义品第二之一 <font face='Arial'>T31, p0534b</h2></font><hr>
<span class='old'>
</a><a name="0534a28" id="0534a28"><p>敦肃者。谓如有一性不忿毒面无变改身不</a><a name="0534a29" id="0534a29">掉动。如是等类名为敦肃</span><a name="0534b01" id="0534b01"><p>应供者。谓如有一性善可乐性不恼他。寻常</a><a name="0534b02" id="0534b02">住善可乐地者。随顺他心而发言语。知时如</a><a name="0534b03" id="0534b03">实为益自他能引义利。言词柔软如对亲友。</a><a name="0534b04" id="0534b04">是名应供</a><a name="0534b05" id="0534b05"><p>若有依五论庄严相兴言论者。当知复有二</a><a name="0534b06" id="0534b06">十七种称赞功德。何等名为二十七种。一众</a><a name="0534b07" id="0534b07">所敬重。二言必信受。三于大众中转加无畏。</a><a name="0534b08" id="0534b08">四于他所宗深知过隙。五于自所宗知决定</a><a name="0534b09" id="0534b09">德。六无有僻执。七于所受论情无偏党。八于</a><a name="0534b10" id="0534b10">自正法及毗柰耶无能引夺。九于他所说速</a><a name="0534b11" id="0534b11">能了悟。十于他所说速能领受。十一于他所</a><a name="0534b12" id="0534b12">说速解理趣。十二能以语德胜伏大众。十三</a><a name="0534b13" id="0534b13">悦可信解因明论者。十四能善宣释义句文</a><a name="0534b14" id="0534b14">字。十五身不劳倦。十六心不劳倦。十七言不</a><a name="0534b15" id="0534b15">謇涩。十八辩才无尽。十九身不顿瘁。二十</a><a name="0534b16" id="0534b16">念无忘失。二十一心无损害。二十二咽喉无</a><a name="0534b17" id="0534b17">损。二十三凡所宣吐分明易了。二十四善护</a><a name="0534b18" id="0534b18">自心令无忿怒。二十五善顺他心令无愤恚。</a><a name="0534b19" id="0534b19">二十六令对论者心生净信。二十七凡有所</a><a name="0534b20" id="0534b20">行不招怨对广大名称声流十方世咸传唱。</a><a name="0534b21" id="0534b21">此大法师处大师数。如受欲者以末尼真珠</a><a name="0534b22" id="0534b22">琉璃等宝厕环钏等宝庄严具以自庄严。威</a><a name="0534b23" id="0534b23">德炽盛光明普照。如是论者以二十七种称</a><a name="0534b24" id="0534b24">赞功德。厕此五种论庄严具以自庄严。威德</a><a name="0534b25" id="0534b25">炽盛光明普照。是故名此为论庄严</a><a name="0534b26" id="0534b26"><p>论堕负者。谓有三种应知。一舍言。二言屈。三</a><a name="0534b27" id="0534b27">言过</a><a name="0534b28" id="0534b28"><p>舍言者。谓立论者以十三种词谢对论者舍</a><a name="0534b29" id="0534b29">所言论。何等名为十三种词。谓立论者谢对<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310534a.htm'><img src='up.gif' border=0></a>
<a href='T310534c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>