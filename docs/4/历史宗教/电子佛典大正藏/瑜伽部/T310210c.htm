<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0210c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷8)</font> 释应知入胜相第三之一 二智差别章第十 <font face='Arial'>T31, p0210c</h2></font><hr>
<span class='old'>
</a><a name="0210b28" id="0210b28"><p>论曰。十一由果差别。谓十力无畏不共如来</a><a name="0210b29" id="0210b29">法。及无量功德生为果故<p>释曰。菩萨修道</span><a name="0210c01" id="0210c01">皆为得如来。如此等果。小乘则无此事</a><a name="0210c02" id="0210c02"><p>论曰。此中说两偈<p>释曰。此中即见道中说</a><a name="0210c03" id="0210c03">两偈。显从见道方便入真如观</a><a name="0210c04" id="0210c04"><p>论曰</a><a name="0210c05" id="0210c05"><p class='lg'>　　名义互为客　　　菩萨应寻思</a><br><a name="0210c06" id="0210c06">　　应观二唯量　　　及彼二假说</a><br><a name="0210c07" id="0210c07">　　从此生实智　　　离尘分别三</a><br><a name="0210c08" id="0210c08">　　若见其非有　　　得入三无性　</p></a><a name="0210c09" id="0210c09"><p>论曰。名义互为客。菩萨应寻思<p>释曰。名于</a><a name="0210c10" id="0210c10">义中是客。义于名中亦是客。以非本性类故。</a><a name="0210c11" id="0210c11">菩萨入寂静位。应观此道理。此即第一寻思</a><a name="0210c12" id="0210c12">方便</a><a name="0210c13" id="0210c13"><p>论曰。应观二唯量及彼二假说<p>释曰。菩萨</a><a name="0210c14" id="0210c14">应观名义二法。唯无所有为量。何以故。义有</a><a name="0210c15" id="0210c15">二种。一自性二差别。悉无所有。但是假说。此</a><a name="0210c16" id="0210c16">假说若与义同。义无所有假说亦无所有。若</a><a name="0210c17" id="0210c17">与义不同。则自然无所有。假说即是名。名</a><a name="0210c18" id="0210c18">无所有故于义是客。义无所有故于名是客。</a><a name="0210c19" id="0210c19">无所有是名义本性故。以本性为唯量。若分</a><a name="0210c20" id="0210c20">别作名义。此分别本性无相故。以无相为名</a><a name="0210c21" id="0210c21">义唯量。此即第二如实智方便</a><a name="0210c22" id="0210c22"><p>论曰。从此生实智离尘分别三<p>释曰。从四</a><a name="0210c23" id="0210c23">种寻思生四种如实智。何人能得此四智。若</a><a name="0210c24" id="0210c24">人能见三种。但是分别实无外尘。此人则得</a><a name="0210c25" id="0210c25">一分如实智。何者是三分别。一分别名。二分</a><a name="0210c26" id="0210c26">别自性。三分别差别</a><a name="0210c27" id="0210c27"><p>论曰。若见其非有<p>释曰。前二句明了达三</a><a name="0210c28" id="0210c28">分别。得入无尘观。依依他性以遣分别性。</a><a name="0210c29" id="0210c29">此句明依真如遣依他性。云何能遣。由名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310210b.htm'><img src='up.gif' border=0></a>
<a href='T310211a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>