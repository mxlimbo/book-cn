<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0174b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷3)</font> 释依止胜相中 释引证品第三之一 <font face='Arial'>T31, p0174b</h2></font><hr>
<span class='old'>
</a><a name="0174a28" id="0174a28">对治<p>释曰。此第一为显厌恶对治。由此闻</a><a name="0174a29" id="0174a29">熏习明了正理。能知诸尘过患。于非理及诸</span><a name="0174b01" id="0174b01">尘生厌恶。此厌恶心能对治上心惑。即是闻</a><a name="0174b02" id="0174b02">熏习功能故。名厌恶对治种子。即是闻熏习。</a><a name="0174b03" id="0174b03">菩萨未知欲知根。名出世净心。此心未起之</a><a name="0174b04" id="0174b04">前。是闻熏习属闻思慧位。在闻思位中。昔未</a><a name="0174b05" id="0174b05">得闻思慧时。由见倒及想倒。见修所破烦恼。</a><a name="0174b06" id="0174b06">恒起上心。生四恶业感四恶道报。由得此法。</a><a name="0174b07" id="0174b07">未生烦恼及业果报悉不得起</a><a name="0174b08" id="0174b08"><p>论曰。一切恶道生对治<p>释曰。此第二为显</a><a name="0174b09" id="0174b09">除灭对治。由闻熏习起附相续。令相续入</a><a name="0174b10" id="0174b10">正定聚。闻熏习随生随灭恶法。能断塞四恶</a><a name="0174b11" id="0174b11">道生。引善道生。昔曾起恶业。应引四恶道生。</a><a name="0174b12" id="0174b12">由此法故灭不复受</a><a name="0174b13" id="0174b13"><p>论曰。一切恶行朽坏对治<p>释曰。此第三为</a><a name="0174b14" id="0174b14">显远离对治。无始生死中所造后报恶业。能</a><a name="0174b15" id="0174b15">令于后报时中堕四恶趣。此法能转令后报</a><a name="0174b16" id="0174b16">无报即。是朽坏义</a><a name="0174b17" id="0174b17"><p>论曰。能引相续。令生是处。随顺逢事诸佛</a><a name="0174b18" id="0174b18">菩萨<p>释曰。此第四为显依摄对治。能引五</a><a name="0174b19" id="0174b19">阴相续。令生有佛菩萨处为随顺逢事。非意</a><a name="0174b20" id="0174b20">相遇名逢。始终承奉不相离名事。是人依善</a><a name="0174b21" id="0174b21">知识。善知识为生善根故。修布施及爱语摄。</a><a name="0174b22" id="0174b22">为令成熟善根故。修利行摄。令得解脱善根</a><a name="0174b23" id="0174b23">故。修同利摄。依摄为显多闻四义。一多闻依</a><a name="0174b24" id="0174b24">止。谓善知识。二多闻因。谓菩提心。三多闻清</a><a name="0174b25" id="0174b25">净。谓如教修行。四多闻果。谓自利利他。初</a><a name="0174b26" id="0174b26">一是逢义。后三是事义。又前三对治依第四</a><a name="0174b27" id="0174b27">对治。第四对治摄前三对治。何以故。若无善</a><a name="0174b28" id="0174b28">知识。前三不得成故。前三依第四。前三即善</a><a name="0174b29" id="0174b29">知识功能故。为第四所摄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310174a.htm'><img src='up.gif' border=0></a>
<a href='T310174c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>