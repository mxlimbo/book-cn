<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0813a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷90)</font> 摄事分 1契经事 <font face='Arial'>T30, p0813a</h2></font><hr>
<span class='old'>
</a><a name="0812c28" id="0812c28">等。如是名为诸圣弟子。以世间惯。修习空</a><a name="0812c29" id="0812c29">性。当知为趣乃至上极无所有处。渐次离</span><a name="0813a01" id="0813a01">欲。自斯已后修圣道行。渐次除去无常行</a><a name="0813a02" id="0813a02">等。能趣非想非非想处。毕竟离欲。彼于尔</a><a name="0813a03" id="0813a03">时自观身中空无诸想。谓一切漏一向寂</a><a name="0813a04" id="0813a04">静。永离炽然。又观身中有法不空。谓此依</a><a name="0813a05" id="0813a05">止为缘。六处展转互相任持。乃至寿住为缘</a><a name="0813a06" id="0813a06">诸清净法。无有坏灭。当知世尊于昔修习</a><a name="0813a07" id="0813a07">菩萨行位。多修空住故。能速证阿耨多罗三</a><a name="0813a08" id="0813a08">藐三菩提。非如思惟无常苦住。是故今者</a><a name="0813a09" id="0813a09">证得上妙菩提住已由昔串习随转力故。</a><a name="0813a10" id="0813a10">多依空住</b></a><a name="0813a11" id="0813a11"><p>复次有二种空。一者应所证空。二者应所修</a><a name="0813a12" id="0813a12">空。若诸苾刍乐依杂住。于此二种。不能成</a><a name="0813a13" id="0813a13">办。应所证空不能证故。应所修空不能修</a><a name="0813a14" id="0813a14">故。因于二种不成办故。当知退失四种</a><a name="0813a15" id="0813a15">妙乐。谓于一切摄受恶事遽务众苦。皆悉</a><a name="0813a16" id="0813a16">解脱妙出离乐。解脱贪欲嗔恚等事初静虑</a><a name="0813a17" id="0813a17">中妙远离乐。寻伺止息妙寂静乐。二解脱</a><a name="0813a18" id="0813a18">摄无所造作无恐怖。摄妙等觉乐。二解脱</a><a name="0813a19" id="0813a19">者。一时爱心解脱。二不动心解脱。若阿罗</a><a name="0813a20" id="0813a20">汉根性钝故。于世间定是其退法。未能</a><a name="0813a21" id="0813a21">解脱所有定障故。名时爱心解脱。以退法</a><a name="0813a22" id="0813a22">故。时时退失。时时现前故。说名时。于现法</a><a name="0813a23" id="0813a23">乐喜欲证住故。说名爱。不动心解脱者。谓</a><a name="0813a24" id="0813a24">阿罗汉根性利故。是不退法。一切皆以无</a><a name="0813a25" id="0813a25">漏道力。而得解脱。于一切种都无退失。当</a><a name="0813a26" id="0813a26">知此中决定义。是三昧耶义。余如前说。无</a><a name="0813a27" id="0813a27">所造作无恐怖者。当知无有异类可得。</a><a name="0813a28" id="0813a28">令阿罗汉心。于中染彼变异故。生愁叹等。</a><a name="0813a29" id="0813a29">应所证空。略有二种。一者外空。二者内空。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300812c.htm'><img src='up.gif' border=0></a>
<a href='T300813b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>