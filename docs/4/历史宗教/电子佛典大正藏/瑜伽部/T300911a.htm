<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0911a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷4)</font> 菩萨地持方便处戒品第十之一 <font face='Arial'>T30, p0911a</h2></font><hr>
<span class='old'>
</a><a name="0910c15" id="0910c15">乃至来世魔天亦无愿乐。终不为彼修持</a><a name="0910c16" id="0910c16">梵行。心常恐怖如实见过舍现在乐如畏风</span><a name="0911a01" id="0911a01">雹。正见观察而不味着。其性恬静好乐空闲</a><a name="0911a02" id="0911a02">若众若独心常安住。不限持戒生知足想。依</a><a name="0911a03" id="0911a03">戒住戒修习菩萨正受所生无量功德。若近</a><a name="0911a04" id="0911a04">四众不说非法。于空闲处不住恶觉。设令暂</a><a name="0911a05" id="0911a05">起即自悔责深见其过。见过患已还得本心。</a><a name="0911a06" id="0911a06">若闻菩萨一切戒法。大地菩萨微妙无量不</a><a name="0911a07" id="0911a07">可思议久远难行。心不恐怖亦不懈退。而作</a><a name="0911a08" id="0911a08">是念。彼亦丈夫能持菩萨不可思议身口净</a><a name="0911a09" id="0911a09">戒。我亦丈夫必当如彼决定无疑。住律仪菩</a><a name="0911a10" id="0911a10">萨。常省己过不观彼阙。若见凶暴及恶性</a><a name="0911a11" id="0911a11">人。心不恚恨起法心悲心。怜愍方便令得解</a><a name="0911a12" id="0911a12">脱。住律仪菩萨。于众生所。不生怖想。况复</a><a name="0911a13" id="0911a13">加害。住律仪菩萨。成就五种不放逸行。与</a><a name="0911a14" id="0911a14">过去俱。与未来俱。与现在俱。已作当作。菩萨</a><a name="0911a15" id="0911a15">过去所犯如法忏悔。是名过去不放逸行。未</a><a name="0911a16" id="0911a16">来当犯当如法悔。是名未来不放逸行。现在</a><a name="0911a17" id="0911a17">所犯即如法悔。是名现在不放逸行。如所行</a><a name="0911a18" id="0911a18">如所住。专心护持。是名已作不放逸行。依已</a><a name="0911a19" id="0911a19">作不放逸行。如所行如所住。不起犯戒。是</a><a name="0911a20" id="0911a20">名当作不放逸行。住律仪菩萨。功德覆藏恶</a><a name="0911a21" id="0911a21">事发露。少欲知足堪忍众苦不生忧戚。进止</a><a name="0911a22" id="0911a22">安谛威仪庠序。离诸谄曲净修正命。菩萨成</a><a name="0911a23" id="0911a23">就如是十法。名住律仪戒。善护持戒。谓</a><a name="0911a24" id="0911a24">过去五欲心不顾恋。未来五欲不生欣想。</a><a name="0911a25" id="0911a25">现在五欲不念贪着。乐处空闲不生足想。</a><a name="0911a26" id="0911a26">离恶言恶觉心不自轻。安隐乐住善能堪忍。</a><a name="0911a27" id="0911a27">不为放逸威仪净命</a><a name="0911a28" id="0911a28"><p>菩萨住摄善法戒。于身命财若起少着。即时</a><a name="0911a29" id="0911a29">除灭不令增长。一切犯戒因缘烦恼等起即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300910c.htm'><img src='up.gif' border=0></a>
<a href='T300911b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>