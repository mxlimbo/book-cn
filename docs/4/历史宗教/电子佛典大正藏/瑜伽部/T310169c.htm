<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0169c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷3)</font> 释依止胜相中 释引证品第三之一 <font face='Arial'>T31, p0169c</h2></font><hr>
<span class='old'>
</a><a name="0169b28" id="0169b28"><p>论曰。是识托柯罗逻。于母胎中变合受生</a><a name="0169b29" id="0169b29"><p>释曰。是识即是意识。于一时中与柯罗逻相</span><a name="0169c01" id="0169c01">应故。言托柯罗逻。此果报识异前染污识故</a><a name="0169c02" id="0169c02">言变。由宿业功能起风。和合赤白。令与识同</a><a name="0169c03" id="0169c03">故言合。即名此为受生</a><a name="0169c04" id="0169c04"><p>论曰。若但意识变成柯罗逻等依止。此意识</a><a name="0169c05" id="0169c05">于母胎中有别意识起。无如此义<p>释曰。若</a><a name="0169c06" id="0169c06">汝执此识入柯罗逻数但是意识。若是意识</a><a name="0169c07" id="0169c07">根尘生起。与余意识为同为异。若言是同。</a><a name="0169c08" id="0169c08">此识谢时柯罗逻即应坏灭。若言不同。则不</a><a name="0169c09" id="0169c09">应说名意识。何以故。意识通以三性识为根。</a><a name="0169c10" id="0169c10">此识但以染污识为根。意识缘三世为境。此</a><a name="0169c11" id="0169c11">识境界不可知。意识有时兴有时废。此识恒</a><a name="0169c12" id="0169c12">有无废故不同意识。又若同者。于无识地中</a><a name="0169c13" id="0169c13">应无此识。若无此识。不应言入无心定识不</a><a name="0169c14" id="0169c14">离身。又若无识身则应坏。是故不可说此为</a><a name="0169c15" id="0169c15">意识。若汝说此意识不可分别。根尘生起依</a><a name="0169c16" id="0169c16">止此识。于母胎中别生意识。是义不然。何以</a><a name="0169c17" id="0169c17">故</a><a name="0169c18" id="0169c18"><p>论曰。于母胎中。二种意识一时俱起。无此义</a><a name="0169c19" id="0169c19">故<p>释曰。此言证前无意识义。以二意识同</a><a name="0169c20" id="0169c20">性必不俱生。无并作意故。此意识托柯罗逻。</a><a name="0169c21" id="0169c21">与赤白和合同依止。此识有别意识生。一时</a><a name="0169c22" id="0169c22">俱起。此柯罗逻识不成意识。何以故。恒以染</a><a name="0169c23" id="0169c23">污识为依止。此所依止识欲等所染。缘生有</a><a name="0169c24" id="0169c24">境起。能依止识既是果报。但无记性。所缘境</a><a name="0169c25" id="0169c25">又不可知。不可立为意识。若立此为意识则</a><a name="0169c26" id="0169c26">无并起义。若有并起应同了别。应同灭无。若</a><a name="0169c27" id="0169c27">同了别无灭心定。以一了别心灭。一了别心</a><a name="0169c28" id="0169c28">在故。若同灭无。则无功用自然涅槃。以心不</a><a name="0169c29" id="0169c29">更起故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310169b.htm'><img src='up.gif' border=0></a>
<a href='T310170a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>