<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0826c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷2)</font> 僧宝品第四 <font face='Arial'>T31, p0826c</h2></font><hr>
<span class='old'>
</a><a name="0826b28" id="0826b28"><p>此偈明何义。如向所说。诸佛如来不生不灭</a><a name="0826b29" id="0826b29">寂静不二。离垢法身故。以唯一法身究竟清</span><a name="0826c01" id="0826c01">净处故。又三乘之人无有救者。无归依者。</a><a name="0826c02" id="0826c02">以唯有彼岸无始本际毕竟无尽。是可归依</a><a name="0826c03" id="0826c03">恒可归依。所谓唯是诸佛如来故。如是常恒</a><a name="0826c04" id="0826c04">清凉不变故可归依。圣者胜鬘经中广说应</a><a name="0826c05" id="0826c05">知。问曰。以何义故佛法众僧说名为宝。答</a><a name="0826c06" id="0826c06">曰。偈言</a><a name="0826c07" id="0826c07"><p class='lg'>　　真宝世希有　　　明净及势力</a><br><a name="0826c08" id="0826c08">　　能庄严世间　　　最上不变等　</p></a><a name="0826c09" id="0826c09"><p>此偈明何义。所言宝者有六种相似。依彼六</a><a name="0826c10" id="0826c10">种相似相对法故。佛法众僧说名为宝。何等</a><a name="0826c11" id="0826c11">为六。一者世间难得相似相对法。以无善根</a><a name="0826c12" id="0826c12">诸众生等百千万劫不能得故。偈言真宝世</a><a name="0826c13" id="0826c13">希有故。二者无垢相似相对法。以离一切有</a><a name="0826c14" id="0826c14">漏法故。偈言明净故。三者威德相似相对法。</a><a name="0826c15" id="0826c15">以具足六通不可思议威德自在故。偈言势</a><a name="0826c16" id="0826c16">力故。四者庄严世间相似相对法。以能庄严</a><a name="0826c17" id="0826c17">出世间故。偈言能庄严世间故。五者胜妙相</a><a name="0826c18" id="0826c18">似相对法。以出世间法故。偈言最上故。六者</a><a name="0826c19" id="0826c19">不可改异相似相对法。以得无漏法世间八</a><a name="0826c20" id="0826c20">法不能动故。偈言不变故。问曰。依何等法有</a><a name="0826c21" id="0826c21">此三宝。而依此法得有世间。及出世间清净</a><a name="0826c22" id="0826c22">生起三宝。答曰。为彼义故说两行偈</a><a name="0826c23" id="0826c23"><p class='lg'>　　真如有杂垢　　　及远离诸垢</a><br><a name="0826c24" id="0826c24">　　佛无量功德　　　及佛所作业</a><br><a name="0826c25" id="0826c25">　　如是妙境界　　　是诸佛所知</a><br><a name="0826c26" id="0826c26">　　依此妙法身　　　出生于三宝　</p></a><a name="0826c27" id="0826c27"><p>此偈示现何义。偈言</a><a name="0826c28" id="0826c28"><p class='lg'>　　如是三宝性　　　唯诸佛境界</a><br><a name="0826c29" id="0826c29">　　以四法次第　　　不可思议故　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310826b.htm'><img src='up.gif' border=0></a>
<a href='T310827a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>