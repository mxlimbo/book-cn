<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0353c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷6)</font> 入所知相分第四 <font face='Arial'>T31, p0353c</h2></font><hr>
<span class='old'>
</a><a name="0353b28" id="0353b28"><p>释曰。为入真观授以正教。于此义中说其</a><a name="0353b29" id="0353b29">二颂。菩萨依定位。观影唯是心者。谓观似</span><a name="0353c01" id="0353c01">法似义影像。唯是其心谁能观。谓菩萨在何</a><a name="0353c02" id="0353c02">位于定位。义想既灭除审观唯自想者。谓此</a><a name="0353c03" id="0353c03">位中义想既遣。审观似法似义之想唯是自</a><a name="0353c04" id="0353c04">心。如是住内心者。如摄自心住于无义。</a><a name="0353c05" id="0353c05">即是令心住于内心。知所取非有者。谓了</a><a name="0353c06" id="0353c06">所取义无所有。次能取亦无者。由所取义既</a><a name="0353c07" id="0353c07">是非有。故能取心能取之性亦不得成。后触</a><a name="0353c08" id="0353c08">无所得者。谓从此后触证真如。由此真如</a><a name="0353c09" id="0353c09">无所得故名无所得</a><a name="0353c10" id="0353c10"><p>论曰。复有别五现观伽他。如大乘经庄严论</a><a name="0353c11" id="0353c11">说</a><a name="0353c12" id="0353c12"><p class='lg'>　　福德智慧二资粮　　　菩萨善备无边际</a><br><a name="0353c13" id="0353c13">　　于法思量善决已　　　故了义趣唯言类</a><br><a name="0353c14" id="0353c14">　　若知诸义唯是言　　　即住似彼唯心理</a><br><a name="0353c15" id="0353c15">　　便能现证真法界　　　是故二相悉蠲除</a><br><a name="0353c16" id="0353c16">　　体知离心无别物　　　由此即会心非有</a><br><a name="0353c17" id="0353c17">　　智者了达二皆无　　　等住二无真法界</a><br><a name="0353c18" id="0353c18">　　慧者无分别智力　　　周遍平等常顺行</a><br><a name="0353c19" id="0353c19">　　灭依榛梗过失聚　　　如大良药消众毒</a><br><a name="0353c20" id="0353c20">　　佛说妙法善成立　　　安慧并根法界中</a><br><a name="0353c21" id="0353c21">　　了知念趣唯分别　　　勇猛疾归德海岸　</p></a><a name="0353c22" id="0353c22"><p>释曰。复有现观伽他如经庄严论说。其中</a><a name="0353c23" id="0353c23">难解于此显示。福德智慧二资粮菩萨善备</a><a name="0353c24" id="0353c24">无边际者。资粮有二种。一福德资粮。二智慧</a><a name="0353c25" id="0353c25">资粮。谓施等三波罗蜜多是福德资粮。第六</a><a name="0353c26" id="0353c26">般若波罗蜜多是智慧资粮。精进波罗蜜多</a><a name="0353c27" id="0353c27">二资粮摄。何以故。若为智慧而行精进。是</a><a name="0353c28" id="0353c28">智慧资粮。若为福德而行精进。是福德资</a><a name="0353c29" id="0353c29">粮。如是静虑波罗蜜多亦通二种。若缘无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310353b.htm'><img src='up.gif' border=0></a>
<a href='T310354a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>