<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1605 大乘阿毗达磨集论 0671c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1605 大乘阿毗达磨集论</font> <font face='Arial'>(卷3)</font> 本事分中三法品第一 <font face='Arial'>T31, p0671c</h2></font><hr>
<span class='old'>
</a><a name="0671b28" id="0671b28">一随说能作。谓名想见。十二观待能作。谓观</a><a name="0671b29" id="0671b29">待此故于彼求欲生。如待饥渴追求饮食。十</span><a name="0671c01" id="0671c01">三牵引能作。谓悬远缘。如无明望老死。十四</a><a name="0671c02" id="0671c02">生起能作。谓邻近缘。如无明望行。十五摄受</a><a name="0671c03" id="0671c03">能作。谓所余缘。如田水粪等望谷生等。十六</a><a name="0671c04" id="0671c04">引发能作。谓随顺缘。如正事王令王悦豫。</a><a name="0671c05" id="0671c05">十七定别能作。谓差别缘。如五趣缘望五趣</a><a name="0671c06" id="0671c06">果。十八同事能作。谓和合缘。如根不坏境界</a><a name="0671c07" id="0671c07">现前。作意正起望所生识。十九相违能作。谓</a><a name="0671c08" id="0671c08">障碍缘。如雹望谷。二十不相违能作。谓无障</a><a name="0671c09" id="0671c09">碍缘。如谷无障。助伴者。谓诸法共有而生必</a><a name="0671c10" id="0671c10">无缺减。如四大种及所造色随其所应。等行</a><a name="0671c11" id="0671c11">者。谓诸法共有等行所缘必无缺减。如心心</a><a name="0671c12" id="0671c12">所。增益者。谓前际修善不善无记法故。能令</a><a name="0671c13" id="0671c13">后际善等诸法展转增胜后后生起。障碍者。</a><a name="0671c14" id="0671c14">谓随所数习诸烦恼故。随所有惑皆得相续</a><a name="0671c15" id="0671c15">增长坚固。乃令相续远避涅槃。摄受者。谓不</a><a name="0671c16" id="0671c16">善及善有漏法能摄受自体故</a><a name="0671c17" id="0671c17"><p>何等等无间缘。谓中无间枪。等无间故。同分</a><a name="0671c18" id="0671c18">异分心心所生。等无间故。是等无间缘义。何</a><a name="0671c19" id="0671c19">等所缘缘。谓有分齐境所缘故。无分齐境所</a><a name="0671c20" id="0671c20">缘故。无异行相境所缘故。有异行相境所缘</a><a name="0671c21" id="0671c21">故。有事境所缘故。无事境所缘故。事所缘</a><a name="0671c22" id="0671c22">故。分别所缘故。有颠倒所缘故。无颠倒所缘</a><a name="0671c23" id="0671c23">故。有碍所缘故。无碍所缘故。是所缘缘义。何</a><a name="0671c24" id="0671c24">等增上缘。谓任持增上故。引发增上故。俱</a><a name="0671c25" id="0671c25">有增上故。境界增上故。产生增上故。住持</a><a name="0671c26" id="0671c26">增上故。受用果增上故。世间清净离欲增上</a><a name="0671c27" id="0671c27">故。出世清净离欲增上故。是增上缘义</a><a name="0671c28" id="0671c28"><p>云何同分彼同分。几是同分彼同分。为何义</a><a name="0671c29" id="0671c29">故观同分彼同分耶。谓不离识彼相似根于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310671b.htm'><img src='up.gif' border=0></a>
<a href='T310672a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>