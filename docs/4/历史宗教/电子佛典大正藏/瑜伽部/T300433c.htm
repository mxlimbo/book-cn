<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0433c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷27)</font> 13声闻地 <font face='Arial'>T30, p0433c</h2></font><hr>
<span class='old'>
</a><a name="0433b28" id="0433b28">皆无所有。心于所缘速疾安住深生爱乐。</a><a name="0433b29" id="0433b29">是名第五多寻思行补特伽罗净行所缘。如</span><a name="0433c01" id="0433c01">是总名净行所缘。</b><p>云何名为善巧所缘。谓</a><a name="0433c02" id="0433c02">此所缘略有五种。一蕴善巧。二界善巧。三处</a><a name="0433c03" id="0433c03">善巧。四缘起善巧。五处非处善巧。蕴善巧</a><a name="0433c04" id="0433c04">者。云何蕴。云何蕴善巧。谓蕴有五。则色</a><a name="0433c05" id="0433c05">蕴。受蕴。想蕴。行蕴。识蕴。云何色蕴。谓诸所</a><a name="0433c06" id="0433c06">有色。一切皆是四大种及四大种所造。此复</a><a name="0433c07" id="0433c07">若过去若未来若现在。若内若外若粗若细。</a><a name="0433c08" id="0433c08">若劣若胜若远若近。总名色蕴。云何受蕴。</a><a name="0433c09" id="0433c09">谓或顺乐触为缘诸受。或顺苦触为缘诸受。</a><a name="0433c10" id="0433c10">或顺不苦不乐触为缘诸受。复有六受身。</a><a name="0433c11" id="0433c11">则眼触所生受。耳鼻舌身意触所生受。总名</a><a name="0433c12" id="0433c12">受蕴。云何想蕴。谓有相想无相想。狭小想广</a><a name="0433c13" id="0433c13">大想。无量想无诸所有无所有处想。复有</a><a name="0433c14" id="0433c14">六想身。则眼触所生想。耳鼻舌身意触所</a><a name="0433c15" id="0433c15">生想。总名想蕴。云何行蕴。谓六思身。则眼</a><a name="0433c16" id="0433c16">触所生思。耳鼻舌身意触所生思。复有所</a><a name="0433c17" id="0433c17">余除受及想。诸心法等总名行蕴。云何识</a><a name="0433c18" id="0433c18">蕴。谓心意识。复有六识身。则眼识耳鼻舌</a><a name="0433c19" id="0433c19">身意识。总名识蕴。前受想行蕴及此识蕴。</a><a name="0433c20" id="0433c20">皆有过去未来现在内外等差别。如前广说。</a><a name="0433c21" id="0433c21">是名为蕴。云何蕴善巧。谓善了知如所说</a><a name="0433c22" id="0433c22">蕴种种差别性非一众多性。除此法外更无</a><a name="0433c23" id="0433c23">所得无所分别。是名略说蕴善巧义。云何</a><a name="0433c24" id="0433c24">名蕴种种差别性。谓色蕴异。受蕴异。乃至识</a><a name="0433c25" id="0433c25">蕴异。是名种种差别性。云何名蕴非一众</a><a name="0433c26" id="0433c26">多性。谓色蕴非一众多品类。大种所造差别</a><a name="0433c27" id="0433c27">故。去来今等品类差别故。是名色蕴非一</a><a name="0433c28" id="0433c28">众多性。如是余蕴随其所应皆当了知。</a><a name="0433c29" id="0433c29">云何除此法外更无所得无所分别。谓唯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300433b.htm'><img src='up.gif' border=0></a>
<a href='T300434a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>