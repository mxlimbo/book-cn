<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0788a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷87)</font> 摄事分 1契经事 <font face='Arial'>T30, p0788a</h2></font><hr>
<span class='old'>
</a><a name="0787c28" id="0787c28">复有四种妄计我论。一者宣说诸行是我。</a><a name="0787c29" id="0787c29">二者宣说我有诸行。三者宣说诸行属我。</span><a name="0788a01" id="0788a01">四者宣说我在行中。由二因缘妄计我论</a><a name="0788a02" id="0788a02">作诸杂染。一执着故。二随眠故。执着故者。</a><a name="0788a03" id="0788a03">谓诸外道虽求解脱。由彼为障于一切种</a><a name="0788a04" id="0788a04">不能获得。随眠故者。谓诸内法耽着境界。</a><a name="0788a05" id="0788a05">暂时为障而非究竟</b></a><a name="0788a06" id="0788a06"><p>复次若有我见若无我见。同缘诸行为境</a><a name="0788a07" id="0788a07">事故。说名同分。而于彼事邪取正取染污</a><a name="0788a08" id="0788a08">清净等义别故。名不同分。又由四相于所</a><a name="0788a09" id="0788a09">缘事。邪僻执着增上力故。能令我见作诸</a><a name="0788a10" id="0788a10">杂染。一因缘故。二自性故。三由果故。四等</a><a name="0788a11" id="0788a11">流故。因缘故者。谓二愚痴。一事愚痴。二见愚</a><a name="0788a12" id="0788a12">痴。事愚痴者。由愚事故。先闻邪法。后起我</a><a name="0788a13" id="0788a13">见。见愚痴者。谓愚见故。于见相应诸无明</a><a name="0788a14" id="0788a14">触。所生起受。妄计为我。由此为缘。恒为</a><a name="0788a15" id="0788a15">我爱之所随逐。复由此故常于我见不能</a><a name="0788a16" id="0788a16">舍离。自性故者。谓二因缘之所摄受。等随观</a><a name="0788a17" id="0788a17">察。于彼随眠。不得远离。由果故者。谓即</a><a name="0788a18" id="0788a18">以彼萨迦耶见为依止故。不能远离我慢</a><a name="0788a19" id="0788a19">随眠。是二随眠增上力故。能引当来诸根令</a><a name="0788a20" id="0788a20">起。由彼领纳苦乐二受因。更发起计我我</a><a name="0788a21" id="0788a21">所。不如正理思惟相应。意言分别谓我我</a><a name="0788a22" id="0788a22">所有其领受。等流故者。谓由先因力所持</a><a name="0788a23" id="0788a23">故。即见种子所随逐意。后有意界。由前因</a><a name="0788a24" id="0788a24">缘所熏修力而得成满。即于如是后有意</a><a name="0788a25" id="0788a25">中。有无明种及无明界。是二种子所随逐</a><a name="0788a26" id="0788a26">意所缘法界。彼由宿世依恶说法及毗奈耶</a><a name="0788a27" id="0788a27">所生分别萨迦耶见以为依止。集成今界。</a><a name="0788a28" id="0788a28">即由此界增上力故。发起俱生萨迦耶见。</a><a name="0788a29" id="0788a29">于善说法毗奈耶中。亦复现行能为障碍。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300787c.htm'><img src='up.gif' border=0></a>
<a href='T300788b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>