<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0323c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷10)</font> 3-5有寻有伺等三地 <font face='Arial'>T30, p0323c</h2></font><hr>
<span class='old'>
</a><a name="0323b28" id="0323b28">作诸行烦恼摄受之所熏发。色有云何。谓</a><a name="0323b29" id="0323b29">除那落迦傍生饿鬼人有。所余是色有应知。</span><a name="0323c01" id="0323c01">无色有云何。谓复除中有。所余是无色有</a><a name="0323c02" id="0323c02">应知。问依何义故建立七有。所谓那落迦</a><a name="0323c03" id="0323c03">傍生饿鬼人天有。业有中有。答依三种所作</a><a name="0323c04" id="0323c04">故。一能引有。谓一。二趣有有。谓一。三受用</a><a name="0323c05" id="0323c05">果有。谓五。生云何。谓于胎卵二生。初托生</a><a name="0323c06" id="0323c06">时。等生云何。谓即于彼身分圆满。仍未出</a><a name="0323c07" id="0323c07">时。趣云何。谓从彼出。起云何。谓出已增长。</a><a name="0323c08" id="0323c08">出现云何。谓于湿化二生。身分顿起。蕴得云</a><a name="0323c09" id="0323c09">何。谓即于彼诸生位中。五取蕴转。界得云</a><a name="0323c10" id="0323c10">何。谓即彼诸蕴因缘所摄性。处得云何。谓即</a><a name="0323c11" id="0323c11">彼诸蕴余缘所摄性。诸蕴生起云何。谓即彼</a><a name="0323c12" id="0323c12">诸蕴日日饮食之所资长命根。出现云何。谓</a><a name="0323c13" id="0323c13">即彼诸蕴余寿力故。得相续住。此生支略义</a><a name="0323c14" id="0323c14">者。谓若生自性。若生处位。若所生。若因缘所</a><a name="0323c15" id="0323c15">摄。若任持所引。若俱生依持。是名略义</a><a name="0323c16" id="0323c16"><p>衰云何。谓依止劣故。令彼掉动。老云何。谓</a><a name="0323c17" id="0323c17">发色衰变。摄云何。谓皮肤缓皱。熟云何。谓火</a><a name="0323c18" id="0323c18">力衰减。无复势力受用欲尘。气力损坏云</a><a name="0323c19" id="0323c19">何。谓性多疾病故。无有势力能作事业。</a><a name="0323c20" id="0323c20">黑黡间身云何。谓黯黑出现损其容色。身脊</a><a name="0323c21" id="0323c21">伛曲喘息奔急云何。谓行步威仪。身形所显。</a><a name="0323c22" id="0323c22">由此发起极重喘嗽。形貌偻前云何。谓坐</a><a name="0323c23" id="0323c23">威仪位。身首低曲。凭据杖策云何。谓住威</a><a name="0323c24" id="0323c24">仪位。依杖力而住。昏昧云何。谓卧威仪位。</a><a name="0323c25" id="0323c25">数重睡眠。羸劣云何。谓即于此位无力速</a><a name="0323c26" id="0323c26">觉。损减云何。谓念慧衰退。衰退云何。谓念慧</a><a name="0323c27" id="0323c27">劣故。至于善法不能现行。诸根耄熟云何。</a><a name="0323c28" id="0323c28">谓身体尪羸。功用破坏云何。谓彼于境不复</a><a name="0323c29" id="0323c29">明利。诸行朽故云何。谓彼于后将欲终时。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300323b.htm'><img src='up.gif' border=0></a>
<a href='T300324a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>