<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0708a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷74)</font> 摄决择分 15菩萨地 <font face='Arial'>T30, p0708a</h2></font><hr>
<span class='old'>
</a><a name="0707c28" id="0707c28"><p>云何圆满。谓诸如来成就三界及出世间一</a><a name="0707c29" id="0707c29">切功德。彼出世间所有功德超过一切语言</span><a name="0708a01" id="0708a01">行路。是故如来一切歌咏所不能及。由此</a><a name="0708a02" id="0708a02">因缘弥应赞叹。云何无垢。谓诸功德有七</a><a name="0708a03" id="0708a03">种垢。一欲。二见。三疑。四慢。五憍。六随眠。七</a><a name="0708a04" id="0708a04">悭。彼于如来一切永无。何以故。由诸如来</a><a name="0708a05" id="0708a05">所有功德不求他知。谓欲令他知我成就</a><a name="0708a06" id="0708a06">如是功德。又于此德无执着见。又于此德</a><a name="0708a07" id="0708a07">无有疑惑为功德耶为过失耶。又不以</a><a name="0708a08" id="0708a08">己所有功德与他挍量。又不观己所有功</a><a name="0708a09" id="0708a09">德憍醉掉举生欣生喜。非彼功德为诸烦</a><a name="0708a10" id="0708a10">恼之所随眠。永害烦恼并习气故。又于功</a><a name="0708a11" id="0708a11">德无悭吝心。谓勿令他同所证得</a><a name="0708a12" id="0708a12"><p>云何不动。谓诸外道不能动故。一切魔军不</a><a name="0708a13" id="0708a13">能动故。一切盗贼不能夺故。一切亲属不</a><a name="0708a14" id="0708a14">能坏故。一切国王不能坏故。火水风大不</a><a name="0708a15" id="0708a15">能变故。寿命虽尽亦无退故。由诸如来功</a><a name="0708a16" id="0708a16">德无尽。是故不动</a><a name="0708a17" id="0708a17"><p>云何无等。谓诸如来所有功德极广大故。极</a><a name="0708a18" id="0708a18">尊胜故。极众多故。大威力故。若净不净一切</a><a name="0708a19" id="0708a19">有情无与等者。是故无等</a><a name="0708a20" id="0708a20"><p>云何能作有情利益事业。谓舍所得广大无</a><a name="0708a21" id="0708a21">罪所有安乐。方便示现利他加行。是故能作</a><a name="0708a22" id="0708a22">利益他事</a><a name="0708a23" id="0708a23"><p>云何功能。谓于所作利有情事。不待作</a><a name="0708a24" id="0708a24">愿而圆证故。彼加行智为亲属故。于彼恒</a><a name="0708a25" id="0708a25">时而专志故</a><a name="0708a26" id="0708a26"><p>复次由五因缘。当知诸天非所归依。何等</a><a name="0708a27" id="0708a27">为五。一由形相故。二由自性故。三由作</a><a name="0708a28" id="0708a28">业故。四由法尔故。五由因果故</a><a name="0708a29" id="0708a29"><p>云何诸天由形相故。非所归依。谓由不现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300707c.htm'><img src='up.gif' border=0></a>
<a href='T300708b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>