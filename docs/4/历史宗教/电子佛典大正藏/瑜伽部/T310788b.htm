<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0788b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷1)</font> 佛性论破执分第二中破小乘执品第一 <font face='Arial'>T31, p0788b</h2></font><hr>
<span class='old'>
</a><a name="0788a28" id="0788a28">众生。以二失同故。问曰。汝说有众生无佛性</a><a name="0788a29" id="0788a29">者。如刹底利种。为具有四性。及地狱人天等</span><a name="0788b01" id="0788b01">性。为不具有。若言不具有者。人应常人。永无</a><a name="0788b02" id="0788b02">作诸道义。若具足有者。则违经。如经中说。如</a><a name="0788b03" id="0788b03">来性力能了种种粗妙等界。此众生性。既其</a><a name="0788b04" id="0788b04">平等。经不证故。又若汝谓有众生永不般涅</a><a name="0788b05" id="0788b05">槃者。义亦不然。如人先为刹底利。后作婆</a><a name="0788b06" id="0788b06">罗门。或人或天。无决定相故。若汝说不具足</a><a name="0788b07" id="0788b07">者。则与立譬相违。何以故。俱不具故。汝说无</a><a name="0788b08" id="0788b08">佛性众生永不得佛。如人无天性。则应永无</a><a name="0788b09" id="0788b09">天报。若无天性。而得天报者。亦应有无佛性</a><a name="0788b10" id="0788b10">众生而得涅槃。复次若具足性与譬相似者。</a><a name="0788b11" id="0788b11">则无佛性众生应具有佛性。若有有无二性。</a><a name="0788b12" id="0788b12">为相违不。若相违者。则应一有一无。是义不</a><a name="0788b13" id="0788b13">可。若无涅槃性众生。则不应有涅槃性。汝言</a><a name="0788b14" id="0788b14">具二性者。义亦不然。何以故。如刹底利无</a><a name="0788b15" id="0788b15">婆罗门性。二性相违。决定无故。后则不得为</a><a name="0788b16" id="0788b16">婆罗门。乖世道故。又若俱有性义者。后时</a><a name="0788b17" id="0788b17">决得。若不具性义者。后决不得。若一人具此</a><a name="0788b18" id="0788b18">二义。定何所属。又问。汝立无佛性众生。始终</a><a name="0788b19" id="0788b19">定无。为不定无。譬如大地。初无金性。后时或</a><a name="0788b20" id="0788b20">有。有已更无。汝立无佛性。亦如是不。若如此</a><a name="0788b21" id="0788b21">者。则应得二乘性竟。后更不得。得大乘性竟</a><a name="0788b22" id="0788b22">后应更失。得定性已。后更不定。虽修得通达</a><a name="0788b23" id="0788b23">解脱等功德后还更失。则修道无用。决定立</a><a name="0788b24" id="0788b24">性。并成无用故。又问。汝立无定性众生如地。</a><a name="0788b25" id="0788b25">或时转为金宝等物。无佛性众生住于下性。</a><a name="0788b26" id="0788b26">是人性不定故。能转为涅槃者。为今生转。为</a><a name="0788b27" id="0788b27">未来转。若汝谓今生转者。云何得转。为值三</a><a name="0788b28" id="0788b28">宝得解脱三善根故转。为不值而能得转。若</a><a name="0788b29" id="0788b29">言修功德分故现在转者。何谓无佛性众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310788a.htm'><img src='up.gif' border=0></a>
<a href='T310788c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>