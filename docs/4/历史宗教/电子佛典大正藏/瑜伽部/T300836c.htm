<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0836c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷94)</font> 摄事分 1契经事 <font face='Arial'>T30, p0836c</h2></font><hr>
<span class='old'>
</a><a name="0836b28" id="0836b28">逐无间断故。由四种相。应知世尊所说圣</a><a name="0836b29" id="0836b29">教名善说法。一能趣寂静。能令证得有余</span><a name="0836c01" id="0836c01">依涅槃界故。二能般涅槃能令证得无余依</a><a name="0836c02" id="0836c02">涅槃界故。三能趣菩提能令证得声闻独</a><a name="0836c03" id="0836c03">觉无上正等三菩提故。四善逝分别最极究</a><a name="0836c04" id="0836c04">竟现量所显无上大师所开示故</b></a><a name="0836c05" id="0836c05"><p>复次具四圆满能生圣处。若随有一成此</a><a name="0836c06" id="0836c06">圆满。于善说法毗奈耶中。正修行时。名曰</a><a name="0836c07" id="0836c07">善来善出家者。云何名为四种圆满。一增</a><a name="0836c08" id="0836c08">上意乐圆满。二根圆满。三智圆满。四即于</a><a name="0836c09" id="0836c09">圣处有佛出世得值圆满。增上意乐圆满</a><a name="0836c10" id="0836c10">者。谓如有一。于般涅槃。极净修治增上意</a><a name="0836c11" id="0836c11">乐。方乃出家。非为债主及诸怖畏之所逼</a><a name="0836c12" id="0836c12">迫。乃至广说。当知如是而出家者。名善出</a><a name="0836c13" id="0836c13">家。生于圣处。根圆满者。谓如有一。眼耳无</a><a name="0836c14" id="0836c14">阙。非半择迦。不缺支分。由得如是根无</a><a name="0836c15" id="0836c15">缺故。于善说法毗奈耶中。堪任出家说正</a><a name="0836c16" id="0836c16">法。时堪能听受。智圆满者。谓如有一。性不</a><a name="0836c17" id="0836c17">愚戆。无有下品愚痴障故。亦不喑哑。无</a><a name="0836c18" id="0836c18">有中品愚痴障故。非手代言。无有上品</a><a name="0836c19" id="0836c19">愚痴障故。离三种智愚痴障故。有力能解</a><a name="0836c20" id="0836c20">善说恶说所有法义。即于圣处有佛出世</a><a name="0836c21" id="0836c21">得值圆满者。谓如今时有薄伽梵释迦牟尼</a><a name="0836c22" id="0836c22">出现于世。是为如来应正等觉。乃至广说。</a><a name="0836c23" id="0836c23">若广解释。应知如前摄异门分。宣说正法。</a><a name="0836c24" id="0836c24">趣寂静等广说如前。当知此中生圣处故。</a><a name="0836c25" id="0836c25">名为善来。善得出家。根无缺故。不愚戆</a><a name="0836c26" id="0836c26">故。不喑哑故。亦不以手代其言故。名善</a><a name="0836c27" id="0836c27">获得具足人身</b></a><a name="0836c28" id="0836c28"><p>复次其于缘生诸行流转修观行者。略有</a><a name="0836c29" id="0836c29">二种作犹豫法。云何为二。一者承习说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300836b.htm'><img src='up.gif' border=0></a>
<a href='T300837a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>