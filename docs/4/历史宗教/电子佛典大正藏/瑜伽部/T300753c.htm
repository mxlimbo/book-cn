<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0753c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷81)</font> 摄释分 2章  正解 <font face='Arial'>T30, p0753c</h2></font><hr>
<span class='old'>
</a><a name="0753b28" id="0753b28">二种。一者邪行。二者正行。果亦二种。一者正</a><a name="0753b29" id="0753b29">行果。二者邪行果。由四种相当说别义。一</span><a name="0753c01" id="0753c01">者分别差别名。二者分别自体相。三者训</a><a name="0753c02" id="0753c02">释言词。四者义门差别。训释言词。复由五</a><a name="0753c03" id="0753c03">种方便。一由相故。二由自性故。三由业故。</a><a name="0753c04" id="0753c04">四由法故。五由因果故。义门差别。当知复</a><a name="0753c05" id="0753c05">由五相。一者自性差别故。二者界差别故。三</a><a name="0753c06" id="0753c06">者时差别故。四者位差别故。五者补特伽</a><a name="0753c07" id="0753c07">罗差别故。此中自性差别者。谓色自性有</a><a name="0753c08" id="0753c08">十色处差别。受自性有三受差别。想自性有</a><a name="0753c09" id="0753c09">六想差别。行自性有三行差别。识自性有六</a><a name="0753c10" id="0753c10">识差别。如是等类当知诸法自性差别。界</a><a name="0753c11" id="0753c11">差别者。谓欲界差别故。色界差别故。无色界</a><a name="0753c12" id="0753c12">差别故。时差别者。谓过去时差别故。未来时</a><a name="0753c13" id="0753c13">差别故。现在时差别故。位差别者。当知有</a><a name="0753c14" id="0753c14">二十五种分位差别。谓下中上三位差别故。</a><a name="0753c15" id="0753c15">苦乐不苦不乐三位差别故。善不善无记三</a><a name="0753c16" id="0753c16">位差别故。闻思修三位差别故。增上戒增上</a><a name="0753c17" id="0753c17">心增上慧三位差别故。内外二位差别故。所</a><a name="0753c18" id="0753c18">取能取二位差别故。所治能治二位差别故。</a><a name="0753c19" id="0753c19">现前不现前二位差别故。因果二位差别故。</a><a name="0753c20" id="0753c20">补特伽罗差别者。如前所说二十七种补特</a><a name="0753c21" id="0753c21">伽罗。应知差别</a><a name="0753c22" id="0753c22"><p>释难者。若自设难若他设难皆应解释。当</a><a name="0753c23" id="0753c23">知此难略由五相。一者为未了义得显了</a><a name="0753c24" id="0753c24">故。如言此文有何义耶。二者语相违故。如</a><a name="0753c25" id="0753c25">言何故世尊先所说异。今所说异。三者道</a><a name="0753c26" id="0753c26">理相违故。如有显示与四道理相违之义。</a><a name="0753c27" id="0753c27">四者不决定显示故。如言何故世尊于一</a><a name="0753c28" id="0753c28">种义。于彼彼处种种异门。差别显示。五者究</a><a name="0753c29" id="0753c29">竟非现见故。如言内我有何体性有何色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300753b.htm'><img src='up.gif' border=0></a>
<a href='T300754a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>