<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0004a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷1)</font> <font face='Arial'>T31, p0004a</h2></font><hr>
<span class='old'>
</a><a name="0003c28" id="0003c28">法与有等性。非一非异。如邪命等。彼执</a><a name="0003c29" id="0003c29">非理。所以者何。非一异执同异一故。非</span><a name="0004a01" id="0004a01">一异言为遮为表</a><a name="0004a02" id="0004a02"><p>若唯是表应不双非。若但是遮应无所执。</a><a name="0004a03" id="0004a03">亦遮亦表应互相违。非表非遮。应成戏论。</a><a name="0004a04" id="0004a04">又非一异。违世共知有一异物。亦违自宗</a><a name="0004a05" id="0004a05">色等有法决定实有。是故彼言唯矫避过。诸</a><a name="0004a06" id="0004a06">有智者勿谬许之</a><a name="0004a07" id="0004a07"><p>余乘所执离识实有色等诸法。如何非有彼</a><a name="0004a08" id="0004a08">所执色不相应行。及诸无为。理非有故。且所</a><a name="0004a09" id="0004a09">执色总有二种。一者有对极微所成。二者无</a><a name="0004a10" id="0004a10">对非极微成。彼有对色定非实有。能成极微</a><a name="0004a11" id="0004a11">非实有故。谓诸极微若有质碍。应如瓶等。</a><a name="0004a12" id="0004a12">是假非实。若无质碍。应如非色。如何可集</a><a name="0004a13" id="0004a13">成瓶衣等。又诸极微。若有方分。必可分析。</a><a name="0004a14" id="0004a14">便非实有。若无方分。则如非色。云何和合</a><a name="0004a15" id="0004a15">承光发影。日轮才举照柱等时。东西两边</a><a name="0004a16" id="0004a16">光影各现。承光发影。处既不同。所执极微</a><a name="0004a17" id="0004a17">定有方分。又若见触壁等物时。唯得此边</a><a name="0004a18" id="0004a18">不得彼分。既和合物即诸极微。故此极微</a><a name="0004a19" id="0004a19">必有方分</a><a name="0004a20" id="0004a20"><p>又诸极微随所住处必有上下四方差别。不</a><a name="0004a21" id="0004a21">尔便无共和集义。或相涉入。应不成粗。由</a><a name="0004a22" id="0004a22">此极微定有方分。执有对色即诸极微。若</a><a name="0004a23" id="0004a23">无方分。应无障隔。若尔便非障碍有对。是</a><a name="0004a24" id="0004a24">故汝等所执极微。必有方分。有方分故。便</a><a name="0004a25" id="0004a25">可分析。定非实有。故有对色实有不成。五</a><a name="0004a26" id="0004a26">识岂无所依缘色</a><a name="0004a27" id="0004a27"><p>虽非无色而是识变。谓识生时。内因缘力</a><a name="0004a28" id="0004a28">变似眼等色等相现。即以此相为所依缘。</a><a name="0004a29" id="0004a29">然眼等根非现量得。以能发识比知是有。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310003c.htm'><img src='up.gif' border=0></a>
<a href='T310004b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>