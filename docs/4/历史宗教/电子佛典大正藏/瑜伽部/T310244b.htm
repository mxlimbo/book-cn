<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0244b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷12)</font> 释依慧学差别胜相第八 修时章第五 <font face='Arial'>T31, p0244b</h2></font><hr>
<span class='old'>
</a><br><a name="0244a28" id="0244a28">　　一境心异故　　　许彼境界成　</p></a><a name="0244a29" id="0244a29"><p>释曰。譬如一江约四众生分别则成四境。饿</span><a name="0244b01" id="0244b01">鬼谓为脓血。鱼等畜生谓为住处人谓为水。</a><a name="0244b02" id="0244b02">天谓是地。随所分别各成一境。若境是实应</a><a name="0244b03" id="0244b03">互相妨。不应一处一时并成四境。当知皆是</a><a name="0244b04" id="0244b04">意识分别所作。若汝许四识并缘。识不离境。</a><a name="0244b05" id="0244b05">汝亦应许一时一处并有四境。若许并有四</a><a name="0244b06" id="0244b06">境。则应信一切分别皆非实有。若无实境识</a><a name="0244b07" id="0244b07">应自生不缘境起。若尔唯识中。四难还成。四</a><a name="0244b08" id="0244b08">义不成。此难如彼论释。有识无境。斯有何失。</a><a name="0244b09" id="0244b09">为显此义。故重说偈</a><a name="0244b10" id="0244b10"><p>论曰</a><a name="0244b11" id="0244b11"><p class='lg'>　　于过去未来　　　于梦二影中</a><br><a name="0244b12" id="0244b12">　　智缘非有境　　　此无转为境　</p></a><a name="0244b13" id="0244b13"><p>释曰。过去未来事但有名无体。若心缘此二</a><a name="0244b14" id="0244b14">世。但有识无境。梦中所缘亦尔。影有二种。一</a><a name="0244b15" id="0244b15">镜中影。二定中影。定心所起青黄等相。离心</a><a name="0244b16" id="0244b16">无别此法故说名影。若心缘此二影。亦但有</a><a name="0244b17" id="0244b17">识无境。若无此四境。识何所缘</a><a name="0244b18" id="0244b18"><p>论曰</a><a name="0244b19" id="0244b19"><p class='lg'>　　此无转为境　</p></a><a name="0244b20" id="0244b20"><p>释曰。外尘本来是无。识变异所作。识即缘此</a><a name="0244b21" id="0244b21">为境故。言无转为境。此义已立不应复疑。何</a><a name="0244b22" id="0244b22">以故。若拨无此理。无成佛义为显此义。故重</a><a name="0244b23" id="0244b23">说偈</a><a name="0244b24" id="0244b24"><p>论曰</a><a name="0244b25" id="0244b25"><p class='lg'>　　若尘成为境　　　无无分别智　</p></a><a name="0244b26" id="0244b26"><p>释曰。若尘有体为境义成。则无有无分别智。</a><a name="0244b27" id="0244b27">何以故。所分别境若实有。能分别则不成倒。</a><a name="0244b28" id="0244b28">无分别则成倒。若尔一切凡夫皆离颠倒。一</a><a name="0244b29" id="0244b29">切圣人皆成颠倒斯有何失<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310244a.htm'><img src='up.gif' border=0></a>
<a href='T310244c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>