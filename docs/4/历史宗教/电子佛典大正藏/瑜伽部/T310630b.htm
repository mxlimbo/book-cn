<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0630b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷8)</font> 度摄品第十七之一 <font face='Arial'>T31, p0630b</h2></font><hr>
<span class='old'>
</a><a name="0630a28" id="0630a28">是慧业。由慧命及善说慧命者以彼无上正</a><a name="0630a29" id="0630a29">择为命故。善说者。正说正法故。诸法之上首</span><a name="0630b01" id="0630b01">者是慧相应。如经中说。般若者一切法中上</a><a name="0630b02" id="0630b02">故。彼亦有三种者。是慧品类。彼人有世间出</a><a name="0630b03" id="0630b03">世间大出世间三品正择故。已说六波罗蜜</a><a name="0630b04" id="0630b04">差别。次说六波罗蜜摄行。偈曰</a><a name="0630b05" id="0630b05"><p class='lg'>　　一切白净法　　　应知乱定俱</a><br><a name="0630b06" id="0630b06">　　六度总三双　　　是类皆悉摄　</p></a><a name="0630b07" id="0630b07"><p>释曰。一切白净法者。谓檀等诸行法。应知彼</a><a name="0630b08" id="0630b08">行法总摄有三种。一者乱。二者定。三者俱。彼</a><a name="0630b09" id="0630b09">乱者以前二波罗蜜摄施戒不定故。定者以</a><a name="0630b10" id="0630b10">后二波罗蜜摄禅及实慧定故。俱者以中二</a><a name="0630b11" id="0630b11">波罗蜜摄忍及精进定不定故。已说六波罗</a><a name="0630b12" id="0630b12">蜜摄行。次说六波罗蜜治障。偈曰</a><a name="0630b13" id="0630b13"><p class='lg'>　　檀离七着故　　　不着说七种</a><br><a name="0630b14" id="0630b14">　　应知余五度　　　障治七皆然　</p></a><a name="0630b15" id="0630b15"><p>释曰。檀离七着故不着说七种者。彼檀著有</a><a name="0630b16" id="0630b16">七种。一资财着。二慢缓着。三偏执着。四报恩</a><a name="0630b17" id="0630b17">着。五果报着。六障碍着。七散乱着。此中障碍</a><a name="0630b18" id="0630b18">著者。谓檀所对治贪。随眠不断故。散乱著者。</a><a name="0630b19" id="0630b19">散乱有二种。一下意散乱求小乘故。二分别</a><a name="0630b20" id="0630b20">散乱分别三轮故。由菩萨行檀时远离此七</a><a name="0630b21" id="0630b21">着故说七不着。应知余五度障治七皆然者。</a><a name="0630b22" id="0630b22">应知戒等五波罗蜜亦各有七着。离七着故</a><a name="0630b23" id="0630b23">亦各说七不着。此中有差别者。翻檀波罗蜜</a><a name="0630b24" id="0630b24">离资财着。即是戒等五波罗蜜离第一着。所</a><a name="0630b25" id="0630b25">谓戒离破戒着。忍离嗔恚着。精进离懈怠着。</a><a name="0630b26" id="0630b26">禅定离乱心着。智慧离愚痴着。戒等离障碍</a><a name="0630b27" id="0630b27">著者。彼障随眠皆断除故。戒等离分别著者。</a><a name="0630b28" id="0630b28">随其三轮不分别故。已说六波罗蜜治障。次</a><a name="0630b29" id="0630b29">说六波罗蜜功德。此中先说利他功德。偈曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310630a.htm'><img src='up.gif' border=0></a>
<a href='T310630c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>