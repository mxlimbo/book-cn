<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0352b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷6)</font> 入所知相分第四 <font face='Arial'>T31, p0352b</h2></font><hr>
<span class='old'>
</a><a name="0352a28" id="0352a28">相。悟入此故入极喜地。善达法界生如来</a><a name="0352a29" id="0352a29">家。得一切有情平等心性。得一切菩萨平等</span><a name="0352b01" id="0352b01">心性。得一切佛平等心性。此即名为菩萨见</a><a name="0352b02" id="0352b02">道</a><a name="0352b03" id="0352b03"><p>释曰。生如来家者。由此能令诸佛种性</a><a name="0352b04" id="0352b04">无断绝故。得一切有情平等心性者。由作</a><a name="0352b05" id="0352b05">是思。如我自身欲般涅槃。一切有情亦如</a><a name="0352b06" id="0352b06">是故。得一切菩萨平等心性者。由得菩萨</a><a name="0352b07" id="0352b07">等意乐故。得一切佛平等心性者。由此位</a><a name="0352b08" id="0352b08">中得佛法身。证得此故得一切佛平等心</a><a name="0352b09" id="0352b09">性。又得一切有情平等心性者。谓证自他</a><a name="0352b10" id="0352b10">平等性故。如于自身欲尽众苦。于他亦</a><a name="0352b11" id="0352b11">尔。得一切菩萨平等心性者。谓与一切菩</a><a name="0352b12" id="0352b12">萨意乐加行皆平等故。得一切佛平等心性</a><a name="0352b13" id="0352b13">者。见彼法界与己法界无差别故</a><a name="0352b14" id="0352b14"><p>论曰。复次为何义故入唯识性。由缘总法</a><a name="0352b15" id="0352b15">出世止观智故。由此后得种种相识智故。</a><a name="0352b16" id="0352b16">为断及相阿赖耶识诸相种子。为长能触</a><a name="0352b17" id="0352b17">法身种子。为转所依。为欲证得一切佛法。</a><a name="0352b18" id="0352b18">为欲证得一切智智。入唯识性。又后得智。</a><a name="0352b19" id="0352b19">于一切阿赖耶识所生。一切了别相中。见如</a><a name="0352b20" id="0352b20">幻等性无倒转。是故菩萨譬如幻师于所幻</a><a name="0352b21" id="0352b21">事于诸相中。及说因果常无颠倒</a><a name="0352b22" id="0352b22"><p>释曰。由缘总法出世止观智故者。谓由止</a><a name="0352b23" id="0352b23">观所显智故。为断及相阿赖耶识诸相种</a><a name="0352b24" id="0352b24">子者。此中及相是及因义。于阿赖耶识中。</a><a name="0352b25" id="0352b25">诸杂染法种子。名阿赖耶识诸相种子。复举</a><a name="0352b26" id="0352b26">相者。为欲显示即彼种子是所缘相。如是</a><a name="0352b27" id="0352b27">说已。显彼种子因果俱断。若无分别智断一</a><a name="0352b28" id="0352b28">切障证得佛法。此后得智复何所用。无分</a><a name="0352b29" id="0352b29">别智不能宣说诸因果法。无分别故。由是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310352a.htm'><img src='up.gif' border=0></a>
<a href='T310352c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>