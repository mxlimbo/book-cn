<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0969a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷2)</font> 菩萨地真实义品第五 <font face='Arial'>T30, p0969a</h2></font><hr>
<span class='old'>
</a><a name="0968c28" id="0968c28">集如是第一义空。名菩萨戒大方便也。为得</a><a name="0968c29" id="0968c29">如来无上智故。若有修集是菩萨戒得真实</span><a name="0969a01" id="0969a01">智。知见诸法无我我所知诸法性。是故于法</a><a name="0969a02" id="0969a02">心无所著。亦说世谛第一义谛。见一切法其</a><a name="0969a03" id="0969a03">心平等。能大惠施。以施因缘善知世事。虽学</a><a name="0969a04" id="0969a04">世事心不厌悔。悉得了知得大念力。虽知世</a><a name="0969a05" id="0969a05">事心无憍慢。常教众生不生悭吝。以巧方便</a><a name="0969a06" id="0969a06">善教众生世间之事。为令众生得阿耨多罗</a><a name="0969a07" id="0969a07">三藐三菩提故。菩萨于是世间之事。勤心修</a><a name="0969a08" id="0969a08">集无有厌悔。若见众生受苦恼时。即得增长</a><a name="0969a09" id="0969a09">阿耨多罗三藐三菩提心。菩萨如是增长善</a><a name="0969a10" id="0969a10">法不生憍慢。于诸众生生怜爱心。菩萨如是</a><a name="0969a11" id="0969a11">增长智慧不生憍慢。破坏众生种种邪见。菩</a><a name="0969a12" id="0969a12">萨若得世间三昧出世三昧。不显己德令他</a><a name="0969a13" id="0969a13">供养。不为世法之所污染。菩萨尔时成就具</a><a name="0969a14" id="0969a14">足无量功德。名菩萨戒。菩萨摩诃萨所有善</a><a name="0969a15" id="0969a15">法。悉以回向菩提之道。名菩萨戒。过去菩萨</a><a name="0969a16" id="0969a16">得阿耨多罗三藐三菩提。皆由成就菩萨禁</a><a name="0969a17" id="0969a17">戒。未来现在亦复如是。菩萨摩诃萨受持三</a><a name="0969a18" id="0969a18">世诸菩萨法。能以佛法教化众生。至心修行</a><a name="0969a19" id="0969a19">菩提之道。为菩提道不惜身命。不惜身命是</a><a name="0969a20" id="0969a20">菩萨戒。惜身命者终不能得菩萨禁戒。乃至</a><a name="0969a21" id="0969a21">吝惜一钱之物。亦不能得菩萨禁戒菩萨摩</a><a name="0969a22" id="0969a22">诃萨为众生故受身畜财。若于是二生吝惜</a><a name="0969a23" id="0969a23">心。假名菩萨非义菩萨。菩萨若能不惜财</a><a name="0969a24" id="0969a24">命。当知则能利益众生。能行忍辱能坏嗔恚</a><a name="0969a25" id="0969a25">嫉妒之心。了知世事善解方便。能坏众生所</a><a name="0969a26" id="0969a26">有疑心。能自增长菩提果因。善能调伏所有</a><a name="0969a27" id="0969a27">诸根。不为四倒之所倾动。能解诸法甚深之</a><a name="0969a28" id="0969a28">义。能得具足四无量心。成就五通四无碍智。</a><a name="0969a29" id="0969a29">毕竟能观十二因缘。逮得菩萨一子之地。能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300968c.htm'><img src='up.gif' border=0></a>
<a href='T300969b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>