<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0561a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷16)</font> 成现观品第八之一 <font face='Arial'>T31, p0561a</h2></font><hr>
<span class='old'>
</a><a name="0560c28" id="0560c28">于自内心极善作意故能入现观。次系念于</a><a name="0560c29" id="0560c29">所缘者。谓四念住。精勤者。谓四正断修静定</span><a name="0561a01" id="0561a01">者。谓四神足。增上善根者。谓先证得增上资</a><a name="0561a02" id="0561a02">粮信等。善根力者。谓彼所治不信等障所不</a><a name="0561a03" id="0561a03">能杂。证圣觉分者。谓依彼故证遍觉支。证圣</a><a name="0561a04" id="0561a04">道分者。谓证八圣道支。如是次第得入现观。</a><a name="0561a05" id="0561a05">复次齐何当言正入现观。颂曰</a><a name="0561a06" id="0561a06"><p class='lg'>　　从是入见道　　　无漏正见起</a><br><a name="0561a07" id="0561a07">　　永断于三结　　　证现观应知　</p></a><a name="0561a08" id="0561a08"><p>论曰。从前所修如理作意故。于见道位出世</a><a name="0561a09" id="0561a09">间正见得生。由正见故三结永断。谓萨迦耶</a><a name="0561a10" id="0561a10">见戒禁取及疑齐如是位当知已入现观。然</a><a name="0561a11" id="0561a11">此位中一切恶趣杂染之法皆悉遣除。云何</a><a name="0561a12" id="0561a12">但言三结永断颂曰</a><a name="0561a13" id="0561a13"><p class='lg'>　　虽恶趣杂染　　　计所起惑断</a><br><a name="0561a14" id="0561a14">　　境见导师等　　　随生三所摄　</p></a><a name="0561a15" id="0561a15"><p>论曰。由萨迦耶见于境迷失。由戒禁取于见</a><a name="0561a16" id="0561a16">迷失。由彼疑故于佛导师所说正法及正行</a><a name="0561a17" id="0561a17">僧而生迷惑。是故随强唯说永断三结。复次</a><a name="0561a18" id="0561a18">现观有何相貌。颂曰</a><a name="0561a19" id="0561a19"><p class='lg'>　　由先世间智　　　简择谛究竟</a><br><a name="0561a20" id="0561a20">　　于谛无加行　　　决定生起相</a><br><a name="0561a21" id="0561a21">　　智境和合相　　　于所知究竟</a><br><a name="0561a22" id="0561a22">　　当知谛现观　　　于十种决定　</p></a><a name="0561a23" id="0561a23"><p>论曰。由先世间智者。谓从闻所生智乃至世</a><a name="0561a24" id="0561a24">间第一法智。简择谛究竟者。谓已于诸谛究</a><a name="0561a25" id="0561a25">竟简择于谛无加行。决定生起相者。谓于所</a><a name="0561a26" id="0561a26">观察诸谛境中不由加行功用决定生起相是</a><a name="0561a27" id="0561a27">现观相。又此决定智与境和合相究竟到所</a><a name="0561a28" id="0561a28">知故。所以者何。除是以外更无异境可须求</a><a name="0561a29" id="0561a29">故。是故此观名为现观。当知此决定相复有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310560c.htm'><img src='up.gif' border=0></a>
<a href='T310561b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>