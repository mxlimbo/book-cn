<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0019b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷4)</font> <font face='Arial'>T31, p0019b</h2></font><hr>
<span class='old'>
</a><a name="0019a28" id="0019a28">然。诸有智人应深信受。如是已说初能变</a><a name="0019a29" id="0019a29">相。第二能变其相云何。颂曰</span><a name="0019b01" id="0019b01"><p class='lg'>　　５次第二能变　　　是识名末那</a><br><a name="0019b02" id="0019b02">　　　依彼转缘彼　　　思量为性相</a><br><a name="0019b03" id="0019b03">　　６四烦恼常俱　　　谓我痴我见</a><br><a name="0019b04" id="0019b04">　　　并我慢我爱　　　及余触等俱</a><br><a name="0019b05" id="0019b05">　　７有覆无记摄　　　随所生所系</a><br><a name="0019b06" id="0019b06">　　　阿罗汉灭定　　　出世道无有　</p></a><a name="0019b07" id="0019b07"><p>论曰。次初异熟能变识后应辩思量能变</a><a name="0019b08" id="0019b08">识相。是识圣教别名末那。恒审思量胜余</a><a name="0019b09" id="0019b09">识故。此名何异第六意识。此持业释如藏</a><a name="0019b10" id="0019b10">识名。识即意故。彼依主释。如眼识等。识异</a><a name="0019b11" id="0019b11">意故。然诸圣教恐此滥彼故于第七但立</a><a name="0019b12" id="0019b12">意名。又标意名为简心识。积集了别劣余</a><a name="0019b13" id="0019b13">识故。或欲显此与彼意识为近所依故</a><a name="0019b14" id="0019b14">但名意。依彼转者显此所依。彼谓即前初</a><a name="0019b15" id="0019b15">能变识。圣说此识依藏识故。有义此意以</a><a name="0019b16" id="0019b16">彼识种而为所依。非彼现识。此无间断不</a><a name="0019b17" id="0019b17">假现识为俱有依方得生故。有义此意以</a><a name="0019b18" id="0019b18">彼识种及彼现识俱为所依。虽无间断而</a><a name="0019b19" id="0019b19">有转易名转识故。必假现识为俱有依</a><a name="0019b20" id="0019b20">方得生故。转谓流转。显示此识恒依彼识</a><a name="0019b21" id="0019b21">取所缘故</a><a name="0019b22" id="0019b22"><p>诸心心所皆有所依。然彼所依总有三种。一</a><a name="0019b23" id="0019b23">因缘依。谓自种子。诸有为法皆托此依。离</a><a name="0019b24" id="0019b24">自因缘必不生故。二增上缘依。谓内六处。</a><a name="0019b25" id="0019b25">诸心心所皆托此依。离俱有根必不转故。</a><a name="0019b26" id="0019b26">三等无间缘依。谓前灭意。诸心心所皆托此</a><a name="0019b27" id="0019b27">依。离开导根必不起故。唯心心所具三所</a><a name="0019b28" id="0019b28">依名有所依非所余法。初种子依有作是</a><a name="0019b29" id="0019b29">说。要种灭已现果方生。无种已生集论说故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310019a.htm'><img src='up.gif' border=0></a>
<a href='T310019c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>