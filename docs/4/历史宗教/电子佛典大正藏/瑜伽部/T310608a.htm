<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0608a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷3)</font> 菩提品第十 <font face='Arial'>T31, p0608a</h2></font><hr>
<span class='old'>
</a><a name="0607c28" id="0607c28">佛菩提则为甚远。何以故。彼有慢故。偈曰</a><a name="0607c29" id="0607c29"><p class='lg'>　　观法唯分别　　　此义如前知</span><br><a name="0608a01" id="0608a01">　　菩萨无分别　　　说彼速成佛　</p></a><a name="0608a02" id="0608a02"><p>释曰。若菩萨观一切诸法唯是分别。观彼分</a><a name="0608a03" id="0608a03">别亦无分别。即得入彼无生忍位。由如此义</a><a name="0608a04" id="0608a04">说得菩提。已说入佛方便。次说诸佛同事。偈</a><a name="0608a05" id="0608a05">曰</a><a name="0608a06" id="0608a06"><p class='lg'>　　应知诸河水　　　别依亦别事</a><br><a name="0608a07" id="0608a07">　　水少虫用少　　　未入大海故</a><br><a name="0608a08" id="0608a08">　　一切入大海　　　一依亦一事</a><br><a name="0608a09" id="0608a09">　　水大虫用大　　　亦复常无尽</a><br><a name="0608a10" id="0608a10">　　如是诸别解　　　别意亦别业</a><br><a name="0608a11" id="0608a11">　　解少利益少　　　未入佛体故</a><br><a name="0608a12" id="0608a12">　　一切入佛体　　　一解亦一意</a><br><a name="0608a13" id="0608a13">　　解大利益大　　　极聚亦无尽　</p></a><a name="0608a14" id="0608a14"><p>释曰。别水譬诸菩萨别解。别依譬诸菩萨别</a><a name="0608a15" id="0608a15">意。一水譬诸如来一解。一依譬诸如来一意。</a><a name="0608a16" id="0608a16">由诸河水别故水事业亦别。由水少故水虫</a><a name="0608a17" id="0608a17">受用亦少。何以故。未得同入大海故。诸菩萨</a><a name="0608a18" id="0608a18">亦尔。由解别故作业亦别。由解少故利益众</a><a name="0608a19" id="0608a19">生亦少。何以故。未得同入佛体故。诸水若入</a><a name="0608a20" id="0608a20">大海。即同一依。即同一体。由水一故事业亦</a><a name="0608a21" id="0608a21">一。由水大故水虫受用亦大。若诸菩萨同入</a><a name="0608a22" id="0608a22">佛体。即同一意。即同一解。由解一故作业亦</a><a name="0608a23" id="0608a23">一。由解大故利益亦大。极一切众生聚亦无</a><a name="0608a24" id="0608a24">有尽。如是已说诸佛体用次说一偈劝进悕</a><a name="0608a25" id="0608a25">求。偈曰</a><a name="0608a26" id="0608a26"><p class='lg'>　　无比圆白法　　　众生利乐因</a><br><a name="0608a27" id="0608a27">　　乐住无尽藏　　　智者应求发　</p></a><a name="0608a28" id="0608a28"><p>释曰。无比圆白法者。由佛自利成就故。众生</a><a name="0608a29" id="0608a29">利乐因者。由佛利他成就故。乐住无尽藏者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310607c.htm'><img src='up.gif' border=0></a>
<a href='T310608b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>