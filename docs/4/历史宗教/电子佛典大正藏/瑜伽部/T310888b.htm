<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1624 观所缘缘论 0888b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1624 观所缘缘论</font> <font face='Arial'>(卷1)</font> <font face='Arial'>T31, p0888b</h2></font><hr>
<span class='old'>
<p><p></span><a name="0888b01" id="0888b01"></a><a name="0888b02" id="0888b02"><p><b>　　<A NAME="n547"></A>No. 1624 [cf. No. 1625]</b></a><a name="0888b03" id="0888b03"><p class='juan'>
观所缘缘论</p>
</a><a name="0888b04" id="0888b04"></a><a name="0888b05" id="0888b05"><p><span class='byline'>　　　　陈那菩萨造</span><br></a><a name="0888b06" id="0888b06"><p><span class='byline'>　　　　三藏法师玄奘奉　诏译</span><br></a><a name="0888b07" id="0888b07"><p>诸有欲令眼等五识。以外色作所缘缘者。或</a><a name="0888b08" id="0888b08">执极微许有实体。能生识故或执和合。以识</a><a name="0888b09" id="0888b09">生时带彼相故。二俱非理。所以者何</a><a name="0888b10" id="0888b10"><p class='lg'>　　极微于五识　　　设缘非所缘</a><br><a name="0888b11" id="0888b11">　　彼相识无故　　　犹如眼根等　</p></a><a name="0888b12" id="0888b12"><p>所缘缘者。谓能缘识带彼相起及有实体。令</a><a name="0888b13" id="0888b13">能缘识托彼而生色等极微。设有实体能生</a><a name="0888b14" id="0888b14">五识容有缘义。然非所缘。如眼根等于眼等</a><a name="0888b15" id="0888b15">识无彼相故。如是极微于眼等识。无所缘义</a><a name="0888b16" id="0888b16"><p class='lg'>　　和合于五识　　　设所缘非缘</a><br><a name="0888b17" id="0888b17">　　彼体实无故　　　犹如第二月　</p></a><a name="0888b18" id="0888b18"><p>色等和合于眼识等有彼相故。设作所缘然无</a><a name="0888b19" id="0888b19">缘义。如眼错乱见第二月。彼无实体不能生</a><a name="0888b20" id="0888b20">故。如是和合于眼等识无有缘义故。外二事</a><a name="0888b21" id="0888b21">于所缘缘互阙一支。俱不应理。有执色等各</a><a name="0888b22" id="0888b22">有多相。于中一分是现量境故。诸极微相资</a><a name="0888b23" id="0888b23">各有一和集相。此相实有各能发生。似己相</a><a name="0888b24" id="0888b24">识故与五识作所缘缘。此亦非理。所以者何</a><a name="0888b25" id="0888b25"><p class='lg'>　　和集如坚等　　　设于眼等识</a><br><a name="0888b26" id="0888b26">　　是缘非所缘　　　许极微相故　</p></a><a name="0888b27" id="0888b27"><p>如坚等相虽是实有。于眼等识容有缘义。而</a><a name="0888b28" id="0888b28">非所缘。眼等识上无彼相故。色等极微诸和</a><a name="0888b29" id="0888b29">集相。理亦应尔。彼俱执为极微相故。执眼等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310888a.htm'><img src='up.gif' border=0></a>
<a href='T310888c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>