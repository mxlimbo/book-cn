<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0433b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷8)</font> 增上慧学分第九 <font face='Arial'>T31, p0433b</h2></font><hr>
<span class='old'>
</a><a name="0433a28" id="0433a28">心。似其所取能取相现。一切外义都无所有。</a><a name="0433a29" id="0433a29">无分别智行诸义皆不现者。此中应续前说</span><a name="0433b01" id="0433b01">许义非真实言。由诸菩萨无分别智现起行</a><a name="0433b02" id="0433b02">时。一切境义皆不显现是故应知所有境义</a><a name="0433b03" id="0433b03">皆非实有。当知无有义由此亦无识者。结劝</a><a name="0433b04" id="0433b04">应知无有境义。由此能识亦无所有。非无所</a><a name="0433b05" id="0433b05">识而有能识应正道理。前于广释所知相中。</a><a name="0433b06" id="0433b06">已具辩析如是道理</a><a name="0433b07" id="0433b07"><p>论曰。般若波罗蜜多与无分别智无有差别。</a><a name="0433b08" id="0433b08">如说菩萨安住般若波罗蜜多。非处相应能</a><a name="0433b09" id="0433b09">于所余波罗蜜多修习圆满。云何名为非处</a><a name="0433b10" id="0433b10">相应修习圆满。谓由远离五种处故。一远离</a><a name="0433b11" id="0433b11">外道我执处故。二远离未见真如菩萨分别</a><a name="0433b12" id="0433b12">处故。三远离生死涅槃二边处故。四远离唯</a><a name="0433b13" id="0433b13">断烦恼障生喜足处。故五远离不顾有情利</a><a name="0433b14" id="0433b14">益安乐住无余依涅槃界处故<p>释曰。般若</a><a name="0433b15" id="0433b15">波罗蜜多与无分别智无有差别者。性相等</a><a name="0433b16" id="0433b16">故。谓诸所有无分别智。即是般若波罗蜜多</a><a name="0433b17" id="0433b17">故。彼经中作如是说。菩萨安住般若波罗蜜</a><a name="0433b18" id="0433b18">多。非处相应能于所余波罗蜜多修习圆满。</a><a name="0433b19" id="0433b19">此义云何。谓由远离五种处故。即是远离外</a><a name="0433b20" id="0433b20">道我执处等五处差别。此中可居故名为处。</a><a name="0433b21" id="0433b21">远离外道我执处者。谓诸外道安住我执。作</a><a name="0433b22" id="0433b22">是念言。我能了知此是我慧。菩萨远离如是</a><a name="0433b23" id="0433b23">处所。不计执我及以我所而起波若。菩萨远</a><a name="0433b24" id="0433b24">离如是处所。是故说名非处相应。远离未见</a><a name="0433b25" id="0433b25">真如菩萨分别处者。谓未见真诸菩萨众。于</a><a name="0433b26" id="0433b26">其般若波罗蜜多无分别智起诸分别。此是</a><a name="0433b27" id="0433b27">般若波罗蜜多。菩萨远离如是处所。是故说</a><a name="0433b28" id="0433b28">名非处相应。如有颂曰</a><a name="0433b29" id="0433b29"><p class='lg'>　　若有所见　　　汝为彼缚　　　若无所见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310433a.htm'><img src='up.gif' border=0></a>
<a href='T310433c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>