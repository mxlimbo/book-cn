<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0343b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷5)</font> 所知相分第三之一 <font face='Arial'>T31, p0343b</h2></font><hr>
<span class='old'>
</a><a name="0343a28" id="0343a28"><p class='lg'>　　由名前觉无　　　多名不决定</a><br><a name="0343a29" id="0343a29">　　成称体多体　　　杂体相违故</span><br><a name="0343b01" id="0343b01">　　法无而可得　　　无染而有净</a><br><a name="0343b02" id="0343b02">　　应知如幻等　　　亦复似虚空　</p></a><a name="0343b03" id="0343b03"><p>释曰。如依他起自性。遍计所执分。虽显现</a><a name="0343b04" id="0343b04">可得。而非称彼体。为显此义故。说由名</a><a name="0343b05" id="0343b05">前觉无称体相违故等。若依他起遍计所执</a><a name="0343b06" id="0343b06">同一相者。应不待名于义觉转。如执有</a><a name="0343b07" id="0343b07">瓶。若离瓶名。于瓶义中无有瓶觉。若此瓶</a><a name="0343b08" id="0343b08">名与彼瓶义。同一相者。瓶觉应转。以非一</a><a name="0343b09" id="0343b09">相是故不转。由此名义。若体相称则成相</a><a name="0343b10" id="0343b10">违。此中安立名为依他起。义为遍计所执。</a><a name="0343b11" id="0343b11">以依他起由名势力成所遍计故。又于一</a><a name="0343b12" id="0343b12">义有众多名。若名与义同一相者。义应如</a><a name="0343b13" id="0343b13">名亦有多种。若尔此义应成多体。一义多</a><a name="0343b14" id="0343b14">体则成相违。是故两性若同一相。则成第二</a><a name="0343b15" id="0343b15">相违过失。又名不决定。以一瞿声。于九义</a><a name="0343b16" id="0343b16">转。若执名义同一相者。多义相违应同一</a><a name="0343b17" id="0343b17">体。则成第三相违过失。由执牛等非一相</a><a name="0343b18" id="0343b18">义同一性故。初一伽他重显此义。于中成</a><a name="0343b19" id="0343b19">者。显依他起遍计所执非一义成。法无而可</a><a name="0343b20" id="0343b20">得等者。此一伽他以幻等喻开悟弟子。弟</a><a name="0343b21" id="0343b21">子有二相违疑问。云何法无而现可得。云何</a><a name="0343b22" id="0343b22">无染而有清净。此中两喻释此疑问。如幻</a><a name="0343b23" id="0343b23">等者。譬如幻象实无所有而现可得。应</a><a name="0343b24" id="0343b24">知此中义亦如是。虽现可得而非实有。似</a><a name="0343b25" id="0343b25">虚空者。譬如虚空虽非云等所能染污。性</a><a name="0343b26" id="0343b26">清净故。而离彼时说名清净。当知诸法亦</a><a name="0343b27" id="0343b27">复如是。虽实无染。性清净故。然客障垢得</a><a name="0343b28" id="0343b28">灭离时。说名清净</a><a name="0343b29" id="0343b29"><p>论曰。复次何故如所显现实无所有。而依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310343a.htm'><img src='up.gif' border=0></a>
<a href='T310343c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>