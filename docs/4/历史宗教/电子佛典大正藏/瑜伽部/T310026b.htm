<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0026b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷5)</font> <font face='Arial'>T31, p0026b</h2></font><hr>
<span class='old'>
</a><a name="0026a28" id="0026a28">一皆于五境转者。且依粗显同类境说。佛</a><a name="0026a29" id="0026a29">地经说。成所作智决择有情心行差别。起三</span><a name="0026b01" id="0026b01">业化作四记等。若不遍缘无此能故。然六</a><a name="0026b02" id="0026b02">转识所依所缘粗显极成。故此不说。前随义</a><a name="0026b03" id="0026b03">便已说所依。此所缘境义便当说。次言了</a><a name="0026b04" id="0026b04">境为性相者。双显六识自性行相。识以了</a><a name="0026b05" id="0026b05">境为自性故。即复用彼为行相故。由斯</a><a name="0026b06" id="0026b06">兼释所立别名。能了别境名为识故。如契</a><a name="0026b07" id="0026b07">经说眼识云何。谓依眼根了别诸色。广说</a><a name="0026b08" id="0026b08">乃至意识云何。谓依意根了别诸法。彼经</a><a name="0026b09" id="0026b09">且说不共所依未转依位见分所了。余所依</a><a name="0026b10" id="0026b10">了如前已说。此六转识何性摄耶。谓善不善</a><a name="0026b11" id="0026b11">俱非性摄。俱非者谓无记。非善不善故名</a><a name="0026b12" id="0026b12">俱非。能为此世他世顺益故名为善。人天</a><a name="0026b13" id="0026b13">乐果虽于此世能为顺益非于他世。故不</a><a name="0026b14" id="0026b14">名善。能为此世他世违损。故名不善。恶趣</a><a name="0026b15" id="0026b15">苦果虽于此世能为违损非于他世。故非</a><a name="0026b16" id="0026b16">不善。于善不善益损义中不可记别。故名</a><a name="0026b17" id="0026b17">无记。此六转识若与信等十一相应是善性</a><a name="0026b18" id="0026b18">摄。与无惭等十法相应不善性摄。俱不相</a><a name="0026b19" id="0026b19">应无记性摄。有义六识三性不俱。同外门转</a><a name="0026b20" id="0026b20">互相违故。五识必由意识导引俱生同境成</a><a name="0026b21" id="0026b21">善染故。若许五识三性俱行。意识尔时应</a><a name="0026b22" id="0026b22">通三性。便违正理故定不俱。瑜伽等说藏</a><a name="0026b23" id="0026b23">识一时与转识相应三性俱起者。彼依多</a><a name="0026b24" id="0026b24">念。如说一心非一生灭无相违过。有义六</a><a name="0026b25" id="0026b25">识三性容俱。率尔等流眼等五识。或多或少</a><a name="0026b26" id="0026b26">容俱起故。五识与意虽定俱生。而善性等</a><a name="0026b27" id="0026b27">不必同故。前所设难于此唐捐。故瑜伽说。</a><a name="0026b28" id="0026b28">若遇声缘从定起者。与定相应意识俱转</a><a name="0026b29" id="0026b29">余耳识生。非唯彼定相应意识能取此声。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310026a.htm'><img src='up.gif' border=0></a>
<a href='T310026c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>