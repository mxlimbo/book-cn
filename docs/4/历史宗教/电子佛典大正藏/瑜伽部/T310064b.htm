<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1588 唯识论 0064b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1588 唯识论</font> <font face='Arial'>(卷1)</font> <font face='Arial'>T31, p0064b</h2></font><hr>
<span class='old'>
</a><br><a name="0064a28" id="0064a28">　　现见如梦中　　　见所见不俱</a><br><a name="0064a29" id="0064a29">　　见时不分别　　　云何言现见</span><br><a name="0064b01" id="0064b01">　　先说虚妄见　　　则依彼虚忆</a><br><a name="0064b02" id="0064b02">　　见虚妄梦者　　　未寤则不知</a><br><a name="0064b03" id="0064b03">　　迭共增上因　　　彼此心缘合</a><br><a name="0064b04" id="0064b04">　　无明覆于心　　　故梦寤果别</a><br><a name="0064b05" id="0064b05">　　死依于他心　　　亦有依自心</a><br><a name="0064b06" id="0064b06">　　及种种因缘　　　破失自心识</a><br><a name="0064b07" id="0064b07">　　经说檀拏迦　　　迦陵摩灯国</a><br><a name="0064b08" id="0064b08">　　仙人嗔故空　　　是故心业重</a><br><a name="0064b09" id="0064b09">　　诸法心为本　　　诸法心为胜</a><br><a name="0064b10" id="0064b10">　　离心无诸法　　　唯心身口名</a><br><a name="0064b11" id="0064b11">　　他心知于境　　　不如实觉知</a><br><a name="0064b12" id="0064b12">　　以非离识境　　　唯佛如实知</a><br><a name="0064b13" id="0064b13">　　作此唯识论　　　非我思量义</a><br><a name="0064b14" id="0064b14">　　诸佛妙境界　　　福德施群生　</p></a><a name="0064b15" id="0064b15"><p>问曰。此初偈者明何等义。答曰。凡作论者</a><a name="0064b16" id="0064b16">皆有三义。何等为三。一者立义。二者引证。三</a><a name="0064b17" id="0064b17">者譬喻。立义者。如偈言。唯识无境界故。引证</a><a name="0064b18" id="0064b18">者。如偈言。以无尘妄见故。譬喻者。如偈言。</a><a name="0064b19" id="0064b19">如人目有翳见毛月等事故。又复有义。如大</a><a name="0064b20" id="0064b20">乘经中说三界唯心。唯是心者。但有内心无</a><a name="0064b21" id="0064b21">色香等外诸境界。此云何知。如十地经说。三</a><a name="0064b22" id="0064b22">界虚妄但是一心作故。心意与识及了别等。</a><a name="0064b23" id="0064b23">如是四法义一名异。此依相应心说。非依不</a><a name="0064b24" id="0064b24">相应心说。心有二种。何等为二。一者相应</a><a name="0064b25" id="0064b25">心。二者不相应心。相应心者。所谓一切烦恼</a><a name="0064b26" id="0064b26">结使受想行等诸心相应。以是故言。心意与</a><a name="0064b27" id="0064b27">识及了别等义一名异故。不相应心者。所谓</a><a name="0064b28" id="0064b28">第一义谛常住不变自性清净心故。言三界</a><a name="0064b29" id="0064b29">虚妄但是一心作。是故偈言。唯识无境界故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310064a.htm'><img src='up.gif' border=0></a>
<a href='T310064c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>