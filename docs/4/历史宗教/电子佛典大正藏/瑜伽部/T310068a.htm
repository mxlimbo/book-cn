<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1588 唯识论 0068a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1588 唯识论</font> <font face='Arial'>(卷1)</font> <font face='Arial'>T31, p0068a</h2></font><hr>
<span class='old'>
</a><a name="0067c28" id="0067c28">方微尘方处。西方所有微尘方处。异于东方</a><a name="0067c29" id="0067c29">微尘方处。如是乃至上方下方微尘方处皆亦</span><a name="0068a01" id="0068a01">如是。若微尘体如是差别。云何言一。是故</a><a name="0068a02" id="0068a02">偈言。有法方所别彼不得言一故。影障若非</a><a name="0068a03" id="0068a03">大者。此明何义。若一一微尘无方处者。以</a><a name="0068a04" id="0068a04">何义故。东方日出西方有影。日在西方东方</a><a name="0068a05" id="0068a05">有影。若微尘无东西方相。以何义故。日照一</a><a name="0068a06" id="0068a06">厢不照余厢。是故微尘不成诸大。是故偈</a><a name="0068a07" id="0068a07">言。影障若非大故。则彼二非。彼者何者为</a><a name="0068a08" id="0068a08">二。一光照处。二影障处。此明何义。若彼微尘</a><a name="0068a09" id="0068a09">不障此尘。则不得言尘有方所。何以故。以微</a><a name="0068a10" id="0068a10">尘无方所分处十方差别。以彼东方微尘来</a><a name="0068a11" id="0068a11">者。不能障于西方微尘。西方微尘亦不能障</a><a name="0068a12" id="0068a12">于东方微尘。若彼此尘不相障者。则一切尘</a><a name="0068a13" id="0068a13">聚在一处。若一切尘聚在一处者。是则无处。</a><a name="0068a14" id="0068a14">以是义故。一切四大皆是微尘。皆微尘者。则</a><a name="0068a15" id="0068a15">不可见。如向所说<p>问曰。何故不说四大</a><a name="0068a16" id="0068a16">影障。乃言微尘有影障耶。答曰。我还问汝。为</a><a name="0068a17" id="0068a17">离微尘别有四大。但说四大有影障耶。问曰。</a><a name="0068a18" id="0068a18">难者释云。不离微尘而有影障。答曰。不离微</a><a name="0068a19" id="0068a19">尘有四大者。则非四大有影障也。以何义故。</a><a name="0068a20" id="0068a20">不言微尘自有影障非四大等有影障耶</a><a name="0068a21" id="0068a21"><p>问曰。为是微尘有影障。为是四大有影障耶。</a><a name="0068a22" id="0068a22">且置是事不须分别。而色等入相不全令无。</a><a name="0068a23" id="0068a23">答曰。我还问汝。以何等法是诸入相<p>问</a><a name="0068a24" id="0068a24">曰。难者释言。眼等境界青黄赤白。如是等法</a><a name="0068a25" id="0068a25">此是诸入相。答曰。我意正为思惟此事欲益</a><a name="0068a26" id="0068a26">众生。何故眼等内入取青黄等外诸境界。为</a><a name="0068a27" id="0068a27">是一物为是多物。若是多物向已说多不可</a><a name="0068a28" id="0068a28">得见。若是一物亦不可取。偈言</a><a name="0068a29" id="0068a29"><p class='lg'>　　若一行不次　　　取舍亦不同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310067c.htm'><img src='up.gif' border=0></a>
<a href='T310068b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>