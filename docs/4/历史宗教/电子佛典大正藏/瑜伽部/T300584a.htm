<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0584a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷51)</font> 摄决择分 1-2五识身相应地意地 <font face='Arial'>T30, p0584a</h2></font><hr>
<span class='old'>
</a><a name="0583c28" id="0583c28">厌患损伏。云何奢摩他损伏。谓如有一由</a><a name="0583c29" id="0583c29">世间惯。得离欲界欲或离色界欲。彼由奢</span><a name="0584a01" id="0584a01">摩他任持心相续故。于欲色中心不趣入。</a><a name="0584a02" id="0584a02">乃至广说。如是名为奢摩他损伏。若圣弟子</a><a name="0584a03" id="0584a03">由出世道离欲界欲。乃至具得离三界欲。</a><a name="0584a04" id="0584a04">尔时一切三界染污诸法种子皆悉永害。何</a><a name="0584a05" id="0584a05">以故。由圣弟子于现法中不复堪任从离</a><a name="0584a06" id="0584a06">欲退更起下地烦恼现前。或生上地。亦不</a><a name="0584a07" id="0584a07">堪任从彼没已还生下地。如谷麦等诸外</a><a name="0584a08" id="0584a08">种子安置空迥或于干器。虽不生芽非</a><a name="0584a09" id="0584a09">不种子。若火所损尔时毕竟不成种子。内</a><a name="0584a10" id="0584a10">法种子损伏永害道理亦尔。若圣弟子将入</a><a name="0584a11" id="0584a11">无余涅槃界时。所有一切善及无记诸法种</a><a name="0584a12" id="0584a12">子皆被损害。由染污法种子灭故。不复能</a><a name="0584a13" id="0584a13">感当来异熟果。亦不复能生自类果。当知</a><a name="0584a14" id="0584a14">是名第四损伏。所谓永害助伴损伏</a><a name="0584a15" id="0584a15"><p>复次具缚者所有心起。若乐俱行或苦俱行。</a><a name="0584a16" id="0584a16">或不苦不乐俱行。此一切心。皆乐种子。苦种</a><a name="0584a17" id="0584a17">子。不苦不乐种子之所随逐。若起善心或染</a><a name="0584a18" id="0584a18">污心或无记心。此一切心。皆善种子染污种</a><a name="0584a19" id="0584a19">子无记种子之所随逐。又诸有学不具缚</a><a name="0584a20" id="0584a20">者所有心生。若世间善心或出世心。或染污</a><a name="0584a21" id="0584a21">心或无记心。此一切心。皆为一切修道所</a><a name="0584a22" id="0584a22">断烦恼种子之所随逐。由未断故有时得</a><a name="0584a23" id="0584a23">生。亦为所余诸法种子之所随逐。又诸无</a><a name="0584a24" id="0584a24">学一切烦恼已永断者所有心生。若世间善</a><a name="0584a25" id="0584a25">心。若出世心。若无记心。此一切心。皆已永</a><a name="0584a26" id="0584a26">离染法种子。但为一切善无记法种子随逐</a><a name="0584a27" id="0584a27">相续而生。复次此所建立种子道理。当知</a><a name="0584a28" id="0584a28">且依未建立阿赖耶识圣教而说。若已建</a><a name="0584a29" id="0584a29">立阿赖耶识。当知略说诸法种子。一切皆依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300583c.htm'><img src='up.gif' border=0></a>
<a href='T300584b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>