<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0803c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷89)</font> 摄事分 1契经事 <font face='Arial'>T30, p0803c</h2></font><hr>
<span class='old'>
</a><a name="0803b28" id="0803b28">敬增上力故。或为诘责他所立论。或为免</a><a name="0803b29" id="0803b29">脱他所征难。起第二取。奢摩他支为所依</span><a name="0803c01" id="0803c01">止。为所建立。为欲往趣世间离欲乃至非</a><a name="0803c02" id="0803c02">想非非想处三摩钵底。起第三取。为欲随</a><a name="0803c03" id="0803c03">说分别所计作业受果所有士夫。及为随说</a><a name="0803c04" id="0803c04">流转还灭士夫之相。起我语取。如是四取</a><a name="0803c05" id="0803c05">依于二品。谓受用欲诸在家品。及恶说法</a><a name="0803c06" id="0803c06">毗奈耶中诸出家品。由佛世尊每自称言我</a><a name="0803c07" id="0803c07">为诸取遍知永断正论大师故。于此法誓</a><a name="0803c08" id="0803c08">修行者。虽带烦恼身坏命终。而不于彼</a><a name="0803c09" id="0803c09">建立诸取。所以者何。彼于诸欲无所顾</a><a name="0803c10" id="0803c10">恋而出家故。于见戒禁及以我语无执受</a><a name="0803c11" id="0803c11">故。恶说法者有二差别。一于见爱展转发</a><a name="0803c12" id="0803c12">起怨诤论者。二能证入世间定者。依于</a><a name="0803c13" id="0803c13">见爱展转发起怨诤论者。建立见取。依能</a><a name="0803c14" id="0803c14">证入世间定者立戒禁取。二品为依执</a><a name="0803c15" id="0803c15">着我语故。依俱品立我语取。此中见者。谓</a><a name="0803c16" id="0803c16">六十二。如前应知。邪分别见之所受持身</a><a name="0803c17" id="0803c17">护语护。说名为戒。随此所受形服饮食威</a><a name="0803c18" id="0803c18">仪行相。说名为禁。谛故住故论说有我。名</a><a name="0803c19" id="0803c19">为我语。执有实物。说名谛故。执可安立。</a><a name="0803c20" id="0803c20">说名住故。又于此中欲爱为缘建立欲取。</a><a name="0803c21" id="0803c21">依止智论利养恭敬等爱为缘建立见取。</a><a name="0803c22" id="0803c22">定爱为缘立戒禁取。有无有爱为缘立我</a><a name="0803c23" id="0803c23">语取</a><a name="0803c24" id="0803c24"><p>复次当知四系唯依外道差别建立。如前</a><a name="0803c25" id="0803c25">应知。复次违背五处。当知建立五盖差别。</a><a name="0803c26" id="0803c26">一为在家诸欲境界所漂沦故。违背圣教</a><a name="0803c27" id="0803c27">立贪欲盖。二不堪忍诸同法者。呵谏驱摈</a><a name="0803c28" id="0803c28">教诫等故。违背所有可爱乐法立嗔恚盖。</a><a name="0803c29" id="0803c29">三由违背奢摩他故。立惛沉睡眠盖。四由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300803b.htm'><img src='up.gif' border=0></a>
<a href='T300804a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>