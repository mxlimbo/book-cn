<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0175c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷4)</font> 释依止胜相中 释引证品第三之一 <font face='Arial'>T31, p0175c</h2></font><hr>
<span class='old'>
</a><a name="0175b28" id="0175b28">识不离于身</a><a name="0175b29" id="0175b29"><p>论曰。云何知然<p>释曰。如此义云何可知。何</span><a name="0175c01" id="0175c01">故不言入灭心定时。实无复心。心非永灭后</a><a name="0175c02" id="0175c02">时更生故。说识不离身。佛世尊说。若人入第</a><a name="0175c03" id="0175c03">四定身行则断。若人入第二定等言行则断。</a><a name="0175c04" id="0175c04">若人入灭心定心行则断。如此身行断身不</a><a name="0175c05" id="0175c05">灭。心亦应尔。但心行灭心不灭。故说识不离</a><a name="0175c06" id="0175c06">身。何故不作如此说。若人执入灭心定。后出</a><a name="0175c07" id="0175c07">定时心则还生。由此义故说识不离身。是义</a><a name="0175c08" id="0175c08">不然。何以故</a><a name="0175c09" id="0175c09"><p>论曰。若从此定出。识不应更生<p>释曰。若在</a><a name="0175c10" id="0175c10">此定识相续断。无复所余故。无复从此定出</a><a name="0175c11" id="0175c11">及识更生义</a><a name="0175c12" id="0175c12"><p>论曰。何以故<p>释曰。欲更引道理以成此义</a><a name="0175c13" id="0175c13"><p>论曰。此果报识相续已断。若离托生时不复</a><a name="0175c14" id="0175c14">得生<p>释曰。如人一期报已尽。果报识相续</a><a name="0175c15" id="0175c15">永断。无还生义识若更生必托余生身。若离</a><a name="0175c16" id="0175c16">托余身。果报识还于本身中生。无有是处。</a><a name="0175c17" id="0175c17">故知入灭心定时。说识不离身唯是本识</a><a name="0175c18" id="0175c18"><p>论曰。若人说灭心定有心。此人所说则不成</a><a name="0175c19" id="0175c19">心<p>释曰。言有第六心名为有心。约第六心</a><a name="0175c20" id="0175c20">说识不离身。如彼所说则不成心</a><a name="0175c21" id="0175c21"><p>论曰。何以故<p>释曰。欲更引道理破第六识。</a><a name="0175c22" id="0175c22">立本识明不离身。若离如前所立相本识生</a><a name="0175c23" id="0175c23">起识中随执一识。言灭心定中有。是义不然。</a><a name="0175c24" id="0175c24">何以故</a><a name="0175c25" id="0175c25"><p>论曰。定义不成故<p>释曰。此下以十义。显灭</a><a name="0175c26" id="0175c26">心定中立有心义过失。此即第一过失。心与</a><a name="0175c27" id="0175c27">心法未曾见其相离。如余心法与余心法如</a><a name="0175c28" id="0175c28">想无时离受。受亦无时离想。心与心法亦尔。</a><a name="0175c29" id="0175c29">无时得相离。若不相离。灭受想定及灭心定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310175b.htm'><img src='up.gif' border=0></a>
<a href='T310176a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>