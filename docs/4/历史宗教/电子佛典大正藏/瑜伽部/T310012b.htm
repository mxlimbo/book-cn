<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0012b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷3)</font> <font face='Arial'>T31, p0012b</h2></font><hr>
<span class='old'>
</a><a name="0012a28" id="0012a28">记谓善恶。有爱非爱果及殊胜自体可记</a><a name="0012a29" id="0012a29">别故。此非善恶。故名无记</span><a name="0012b01" id="0012b01"><p>触等亦如是者。谓如阿赖耶识唯是无覆无</a><a name="0012b02" id="0012b02">记性摄触作意受想思亦尔。诸相应法必同</a><a name="0012b03" id="0012b03">性故。又触等五如阿赖耶。亦是异熟所缘行</a><a name="0012b04" id="0012b04">相俱不可知。缘三种境五法相应。无覆无</a><a name="0012b05" id="0012b05">记。故说触等亦如是言。有义触等如阿赖</a><a name="0012b06" id="0012b06">耶。亦是异熟及一切种。广说乃至无覆无记。</a><a name="0012b07" id="0012b07">亦如是言无简别故。彼说非理。所以者何。</a><a name="0012b08" id="0012b08">触等依识不自在故。如贪信等不能受</a><a name="0012b09" id="0012b09">熏。如何同识能持种子。又若触等亦能受</a><a name="0012b10" id="0012b10">熏。应一有情有六种体。若尔果起从何种</a><a name="0012b11" id="0012b11">生。理不应言从六种起。未见多种生一</a><a name="0012b12" id="0012b12">芽故。若说果生唯从一种。则余五种便为</a><a name="0012b13" id="0012b13">无用。亦不可说次第生果。熏习同时势力</a><a name="0012b14" id="0012b14">等故。又不可说六果顿生。勿一有情一刹</a><a name="0012b15" id="0012b15">那顷六眼识等俱时生故。谁言触等亦能受</a><a name="0012b16" id="0012b16">熏持诸种子。不尔如何触等如识名一切</a><a name="0012b17" id="0012b17">种。谓触等五有似种相名一切种。触等与</a><a name="0012b18" id="0012b18">识所缘等故。无色触等有所缘故。亲所缘</a><a name="0012b19" id="0012b19">缘定应有故。此似种相不为因缘生现识</a><a name="0012b20" id="0012b20">等。如触等上似眼根等非识所依。亦如似</a><a name="0012b21" id="0012b21">火无能烧用。彼救非理。触等所缘似种等</a><a name="0012b22" id="0012b22">相后执受处方应与识而相例故。由此前</a><a name="0012b23" id="0012b23">说一切种言定目受熏能持种义。不尔本</a><a name="0012b24" id="0012b24">颂有重言失</a><a name="0012b25" id="0012b25"><p>又彼所说亦如是言无简别故。咸相例者定</a><a name="0012b26" id="0012b26">不成证。勿触等五亦能了别触等亦与触</a><a name="0012b27" id="0012b27">等相应。由此故知。亦如是者随所应说非</a><a name="0012b28" id="0012b28">谓一切。阿赖耶识为断为常。非断非常</a><a name="0012b29" id="0012b29">以恒转故。恒谓此识无始时来一类相续常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310012a.htm'><img src='up.gif' border=0></a>
<a href='T310012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>