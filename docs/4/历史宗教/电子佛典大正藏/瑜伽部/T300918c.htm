<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0918c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷6)</font> 菩萨地持方便处忍品第十一 <font face='Arial'>T30, p0918c</h2></font><hr>
<span class='old'>
</a><a name="0918b28" id="0918b28">益。现前迫切。菩萨作如是学。是我自业过</a><a name="0918b29" id="0918b29">恶所招。本作罪业得今日苦。今若不忍。复</span><a name="0918c01" id="0918c01">为未来大苦因缘。我今便为重自造苦。不由</a><a name="0918c02" id="0918c02">于他。又我身及彼。俱是一切有为行苦。彼无</a><a name="0918c03" id="0918c03">智故。于我性苦更增其苦。我今有智。云何</a><a name="0918c04" id="0918c04">复欲重加其苦。又复声闻自利尚不以苦加</a><a name="0918c05" id="0918c05">于他人。况于菩萨广利众生。如是思惟。已修</a><a name="0918c06" id="0918c06">习五种想。于怨亲中人下中胜品。若苦若乐</a><a name="0918c07" id="0918c07">有德无德。如是众生一切能忍。云何五种想。</a><a name="0918c08" id="0918c08">一者本亲属想。二者法数想。三者无常想。四</a><a name="0918c09" id="0918c09">者苦想。五者摄取想。本亲属想者。菩萨作</a><a name="0918c10" id="0918c10">如是学。众生久远已来少非亲者。若父若</a><a name="0918c11" id="0918c11">母。兄弟姊妹。和上阿阇梨。若师若师等及</a><a name="0918c12" id="0918c12">诸所尊。于怨憎所。如是正思惟。时舍怨</a><a name="0918c13" id="0918c13">憎不饶益想。住本亲想。依本亲想已。他不饶</a><a name="0918c14" id="0918c14">益者悉能堪忍。法数想者。菩萨作如是学。</a><a name="0918c15" id="0918c15">因缘行数法数。无我众生寿命。生者骂者打</a><a name="0918c16" id="0918c16">者诤者。如是正思惟时。离众生想住法数想。</a><a name="0918c17" id="0918c17">依法数想已。他不饶益者悉能堪忍。无常想</a><a name="0918c18" id="0918c18">者。菩萨作如是学。一切众生生所起者。一</a><a name="0918c19" id="0918c19">切悉是无常死法。于上复有不饶益事。欲断</a><a name="0918c20" id="0918c20">其命。如是无常众生性是死法。智者不起不</a><a name="0918c21" id="0918c21">清净心。况复手石刀杖欲断其命。如是正思</a><a name="0918c22" id="0918c22">惟。时离常坚固想。住无常不坚固想。依无常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300918b.htm'><img src='up.gif' border=0></a>
<a href='T300919a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>