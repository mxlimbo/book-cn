<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0524b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷9)</font> 摄净义品第二之一 <font face='Arial'>T31, p0524b</h2></font><hr>
<span class='old'>
</a><a name="0524a28" id="0524a28">为于诸蕴中为蕴。外余处为非蕴性耶。若即</a><a name="0524a29" id="0524a29">于蕴施设我者。是我与蕴无有差别。而计有</span><a name="0524b01" id="0524b01">我是实是常。不应道理。若于诸蕴中者。此我</a><a name="0524b02" id="0524b02">为常为无常耶。若是常者。常住之我。为诸苦</a><a name="0524b03" id="0524b03">乐之所损益。不应道理。若无损益起法非法。</a><a name="0524b04" id="0524b04">不应道理。若不生起法及非法。应诸蕴身毕</a><a name="0524b05" id="0524b05">竟不起。又应不由功用我常解脱。若无常者。</a><a name="0524b06" id="0524b06">离蕴体外有生有灭相续流转法不可得故。</a><a name="0524b07" id="0524b07">不应道理。又于此灭坏后于余处不作而得</a><a name="0524b08" id="0524b08">有大过失故。不应道理。若蕴外余处者。汝所</a><a name="0524b09" id="0524b09">计我应是无为。若非蕴性者。我一切时应无</a><a name="0524b10" id="0524b10">染污。又我与身不应相属。此不应道理</a><a name="0524b11" id="0524b11"><p>又汝何所欲。所计之我。为即见者等相。为离</a><a name="0524b12" id="0524b12">见者等相。若即见者等相者。为即于见等上</a><a name="0524b13" id="0524b13">假立。有能见者等相。为离于见等上别立有</a><a name="0524b14" id="0524b14">能见者等相。若即于见等上假立有能见者</a><a name="0524b15" id="0524b15">等相者。即应见等是能见者等。而汝立我。为</a><a name="0524b16" id="0524b16">能见者等不应道理。以见者等与见等相无</a><a name="0524b17" id="0524b17">差别故。若离于见等上别立有能见者等相</a><a name="0524b18" id="0524b18">者。彼见等法为是我所成业。为是我所执具。</a><a name="0524b19" id="0524b19">若是我所成业者。此我若如种子应是无常。</a><a name="0524b20" id="0524b20">若言如陶师等假立士夫。此我应是无常应</a><a name="0524b21" id="0524b21">是假立。而汝言是常是实。不应道理。若言如</a><a name="0524b22" id="0524b22">具神通假立士夫。此我亦应是无常假立。于</a><a name="0524b23" id="0524b23">诸所作随意自在。此亦如前。不应道理。若言</a><a name="0524b24" id="0524b24">如地应是无常。又所计我无如地大显了作</a><a name="0524b25" id="0524b25">业故。不应道理。何以故。世间地大。所作业用</a><a name="0524b26" id="0524b26">显了可得故。谓能持万物令不坠下。我无是</a><a name="0524b27" id="0524b27">业显了可得。若如虚空应是无法。此不应道</a><a name="0524b28" id="0524b28">理。何以故。唯于色无假立空故。虚空虽是假</a><a name="0524b29" id="0524b29">有。而有业用分明可得。非所计我故。不应道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310524a.htm'><img src='up.gif' border=0></a>
<a href='T310524c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>