<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0739b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷10)</font> 决择分中谛品第一之一 <font face='Arial'>T31, p0739b</h2></font><hr>
<span class='old'>
</a><a name="0739a28" id="0739a28"><p>又修习者。谓欲勤策励勇猛不息正念正知</a><a name="0739a29" id="0739a29">及不放逸。修习差别故。欲修习者。谓为对</span><a name="0739b01" id="0739b01">治不作意随烦恼。勤修习者。谓为对治懈怠</a><a name="0739b02" id="0739b02">随烦恼。策修习者。谓为对治沉掉随烦恼。励</a><a name="0739b03" id="0739b03">修习者。谓为对治心下劣性随烦恼。心下劣</a><a name="0739b04" id="0739b04">性者。谓于胜品所证功德。由自轻蔑门心生</a><a name="0739b05" id="0739b05">怯弱性。勇猛修习者。谓为对治疏漏疲倦随</a><a name="0739b06" id="0739b06">烦恼。疏漏疲倦者。谓能引蚊虻等处所生逼</a><a name="0739b07" id="0739b07">恼。不息修习者。谓为对治得少善法生知足</a><a name="0739b08" id="0739b08">喜随烦恼。由得少善生知足喜故。止息所余</a><a name="0739b09" id="0739b09">胜进善品。正念修习者。谓为对治忘失尊教</a><a name="0739b10" id="0739b10">随烦恼。正知修习者。谓为对治毁犯追悔随</a><a name="0739b11" id="0739b11">烦恼。毁犯追悔者。谓于往来等事不正知而</a><a name="0739b12" id="0739b12">行。先越学处后生悔恼。不放逸修习者。谓</a><a name="0739b13" id="0739b13">为对治舍诸善轭随烦恼。舍善轭者。由放逸</a><a name="0739b14" id="0739b14">过失故。于所造修胜进善品。舍勤方便不能</a><a name="0739b15" id="0739b15">究竟。念住修果者。谓断四颠倒趣入四谛身</a><a name="0739b16" id="0739b16">等离系。是名修果断。四颠倒者。谓四念住</a><a name="0739b17" id="0739b17">随其次第能断净乐常我四种颠倒。修不净</a><a name="0739b18" id="0739b18">观故。了知诸受皆是苦故。通达诸识依缘差</a><a name="0739b19" id="0739b19">别念念变异故。观察染净唯有诸法无作用</a><a name="0739b20" id="0739b20">者故。又此四种如其次第趣入四谛。亦名修</a><a name="0739b21" id="0739b21">果。由身念住趣入苦谛。所有色身皆行苦</a><a name="0739b22" id="0739b22">相。粗重所显故。是故修观行时能治此轻安。</a><a name="0739b23" id="0739b23">于身差别生故。由受念住趣入集谛。以乐等</a><a name="0739b24" id="0739b24">诸受是和合爱等所依处故。由心念住趣入</a><a name="0739b25" id="0739b25">灭谛。观离我识当无所有惧我断门生涅槃</a><a name="0739b26" id="0739b26">怖永远离故。由法念住趣入道谛。为断所治</a><a name="0739b27" id="0739b27">法为修能治法故。又此四种如其次第能证</a><a name="0739b28" id="0739b28">得身受心法离系果。由此修习渐能远离身</a><a name="0739b29" id="0739b29">等粗重故。四正断所缘境者。谓已生未生所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310739a.htm'><img src='up.gif' border=0></a>
<a href='T310739c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>