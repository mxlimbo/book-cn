<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0161a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷2)</font> 释依止胜相中 众名品第一之一 <font face='Arial'>T31, p0161a</h2></font><hr>
<span class='old'>
</a><a name="0160c28" id="0160c28">耶<p>释曰。小乘诸师约阿梨耶名。起执不同。</a><a name="0160c29" id="0160c29">阿梨耶者欲显何义。爱着境界名阿梨耶</span><a name="0161a01" id="0161a01"><p>论曰。如前所说。此中有五取阴说名阿梨耶</a><a name="0161a02" id="0161a02"><p>释曰。此爱着境其义不同。或执是五取阴</a><a name="0161a03" id="0161a03">取是贪爱别名。贪爱所缘自五阴名为取阴。</a><a name="0161a04" id="0161a04">此取阴是众生爱着处故。说名阿梨耶</a><a name="0161a05" id="0161a05"><p>论曰。复有余师。执乐受与欲相应说名阿梨</a><a name="0161a06" id="0161a06">耶<p>释曰。此五阴非爱着处。若无乐受于乐</a><a name="0161a07" id="0161a07">受若无颠倒。云何于五阴生爱着。是故于乐</a><a name="0161a08" id="0161a08">受中。由欲颠倒心未灭故。此乐受是爱着处。</a><a name="0161a09" id="0161a09">五阴与乐受相应故。说五取阴为爱着处。是</a><a name="0161a10" id="0161a10">故乐受正为爱着处</a><a name="0161a11" id="0161a11"><p>论曰。复有余师。执身见说名阿梨耶<p>释曰。</a><a name="0161a12" id="0161a12">若人说乐受是爱着处。是义不然。此受由</a><a name="0161a13" id="0161a13">能安乐自我。爱自我故爱此乐受。譬如人爱</a><a name="0161a14" id="0161a14">寿故爱寿资粮。如此爱我故爱我资粮</a><a name="0161a15" id="0161a15"><p>论曰。如此等诸师<p>释曰。为摄余陛种</a><a name="0161a16" id="0161a16">命是爱着处。式惯是爱着处。有说六尘是</a><a name="0161a17" id="0161a17">爱着处。有说见及尘是爱着处</a><a name="0161a18" id="0161a18"><p>论曰。迷阿梨耶。由阿含及修得是故作如此</a><a name="0161a19" id="0161a19">执<p>释曰。如此小乘中诸师。不了别阿梨耶</a><a name="0161a20" id="0161a20">识。云何不了别。不了别有二种。一由教。二由</a><a name="0161a21" id="0161a21">行。教谓小乘阿含是。阿含不如理决判此识</a><a name="0161a22" id="0161a22">义故。依阿含迷于此识。行谓粗浅道。无道理</a><a name="0161a23" id="0161a23">能证此识义故。由行亦迷此识</a><a name="0161a24" id="0161a24"><p>论曰。由随小乘教及行。是师所立义不中道</a><a name="0161a25" id="0161a25">理<p>释曰。诸师依小乘教。及离阿梨耶识立</a><a name="0161a26" id="0161a26">别名。若约小乘道推度。此义亦不中。小乘理</a><a name="0161a27" id="0161a27">为自悉檀所违故</a><a name="0161a28" id="0161a28"><p>论曰。若有人不迷阿梨耶识。约小乘名成立</a><a name="0161a29" id="0161a29">此识。其义最胜<p>释曰。不迷人是菩萨。由阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310160c.htm'><img src='up.gif' border=0></a>
<a href='T310161b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>