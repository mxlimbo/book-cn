<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0650b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷12)</font> 功德品第二十二 <font face='Arial'>T31, p0650b</h2></font><hr>
<span class='old'>
</a><a name="0650a28" id="0650a28">离。菩萨则不尔。是名六种行希有。偈曰</a><a name="0650a29" id="0650a29"><p class='lg'>　　生在如来家　　　得记并受职</span><br><a name="0650b01" id="0650b01">　　及以得菩提　　　四果说希有　</p></a><a name="0650b02" id="0650b02"><p>释曰。此偈显示果希有。菩萨有四种果。一者</a><a name="0650b03" id="0650b03">入初地时生如来家。是须陀洹果。二者于第</a><a name="0650b04" id="0650b04">八地中而得授记。是斯陀含果。三者于第十</a><a name="0650b05" id="0650b05">地中而得受职。是阿那含果。四者佛地。是</a><a name="0650b06" id="0650b06">阿罗汉果。前三是学果。第四是无学果。</a><a name="0650b07" id="0650b07">已说菩萨希有。次说菩萨非希有。偈曰</a><a name="0650b08" id="0650b08"><p class='lg'>　　离欲与得悲　　　胜修及平等</a><br><a name="0650b09" id="0650b09">　　依此修诸度　　　是行非希有　</p></a><a name="0650b10" id="0650b10"><p>释曰。若菩萨已得离欲而行布施非为希有。</a><a name="0650b11" id="0650b11">不染于物物易舍故。若菩萨已得大悲而持</a><a name="0650b12" id="0650b12">戒忍辱非为希有。若菩萨已得胜修。谓第八</a><a name="0650b13" id="0650b13">地。由无功用无分别故。行后三度非为希有。</a><a name="0650b14" id="0650b14">若菩萨已得自他平等心行一切诸度亦非希</a><a name="0650b15" id="0650b15">有。由利他时即如自利。无有退屈心故。已说</a><a name="0650b16" id="0650b16">菩萨非希有。次说菩萨平等心。偈曰</a><a name="0650b17" id="0650b17"><p class='lg'>　　菩萨爱众生　　　不同生五爱</a><br><a name="0650b18" id="0650b18">　　自身与眷属　　　子友及诸亲　</p></a><a name="0650b19" id="0650b19"><p>释曰。此偈显示菩萨于诸众生得平等心。众</a><a name="0650b20" id="0650b20">生有五种爱心不得平等。一爱自身。二爱眷</a><a name="0650b21" id="0650b21">属。三爱儿子。四爱朋友。五爱诸亲。由此五</a><a name="0650b22" id="0650b22">爱不得平等亦非毕竟。如人或时亦行自害。</a><a name="0650b23" id="0650b23">菩萨爱众生心则平等。由不舍不退故。偈曰</a><a name="0650b24" id="0650b24"><p class='lg'>　　无偏及无犯　　　遍忍起善利</a><br><a name="0650b25" id="0650b25">　　禅亦无分别　　　六度心平等　</p></a><a name="0650b26" id="0650b26"><p>释曰。此偈显示菩萨行六度得心平等。无偏</a><a name="0650b27" id="0650b27">者。是布施心平等。于诸求者不堕爱憎故。</a><a name="0650b28" id="0650b28">无犯者。是持戒心平等。乃至微细戒行亦不</a><a name="0650b29" id="0650b29">缺故。遍忍者。是忍辱心平等。普于胜劣众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310650a.htm'><img src='up.gif' border=0></a>
<a href='T310650c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>