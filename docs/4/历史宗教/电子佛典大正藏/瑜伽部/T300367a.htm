<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0367a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷16)</font> 11思所成地 <font face='Arial'>T30, p0367a</h2></font><hr>
<span class='old'>
</a><br><a name="0366c28" id="0366c28">　　当听闻正法　　　常思惟修习</a><br><a name="0366c29" id="0366c29">　　先观见粗静　　　次于修一向</span><br><a name="0367a01" id="0367a01">　　舍烦恼粗重　　　于断生欣乐</a><br><a name="0367a02" id="0367a02">　　于诸相观察　　　得加行究竟</a><br><a name="0367a03" id="0367a03">　　能离欲界欲　　　及离色界欲</a><br><a name="0367a04" id="0367a04">　　入真谛现观　　　能离一切欲</a><br><a name="0367a05" id="0367a05">　　证现法涅槃　　　及余依永尽　</p></b></a><a name="0367a06" id="0367a06"><p>于学到究竟。善断诸疑网。今请学所学修</a><a name="0367a07" id="0367a07">学为我说者。于此颂中。大梵天王先赞世</a><a name="0367a08" id="0367a08">尊。后兴请问。赞世尊者。谓于一切学中已</a><a name="0367a09" id="0367a09">得第一究竟。此依自利行圆满不共德说。</a><a name="0367a10" id="0367a10">又能善断展转所生一切疑网。此依利他行</a><a name="0367a11" id="0367a11">圆满不共德说。兴请问者。何等为学。学有</a><a name="0367a12" id="0367a12">几种。云何于彼当修学耶</a><a name="0367a13" id="0367a13"><p>是故世尊意。为策励怖多所作懈怠众生。</a><a name="0367a14" id="0367a14">总摄一切。略说三学。故次告曰大仙应善</a><a name="0367a15" id="0367a15">听。学略有三种。增上戒心慧。于彼当修学。</a><a name="0367a16" id="0367a16">此中显示。依戒心慧。若散乱者。令不散乱。</a><a name="0367a17" id="0367a17">方便为说增上戒学。心未定者。为令得定</a><a name="0367a18" id="0367a18">方便为说增上心学。心已得定未解脱者。</a><a name="0367a19" id="0367a19">为令解脱方便为说增上慧学。由此因缘。</a><a name="0367a20" id="0367a20">诸修行者。一切所作皆得究竟。此显世尊密</a><a name="0367a21" id="0367a21">意宣说一切诸学无不摄在此三学中</a><a name="0367a22" id="0367a22"><p>又为显示于诸学中由此方便成办所学。</a><a name="0367a23" id="0367a23">故次说言应圆满六支四乐住成就。于四</a><a name="0367a24" id="0367a24">各四行。智慧常清净。今此颂中。如其次第</a><a name="0367a25" id="0367a25">显示成办三学方便。应圆满六支者。应</a><a name="0367a26" id="0367a26">依增上戒学方便修学。何等六支。一安住</a><a name="0367a27" id="0367a27">净尸罗。二守护别解脱律仪。三轨则圆满。四</a><a name="0367a28" id="0367a28">所行圆满。五于诸小罪见大怖畏。六受学</a><a name="0367a29" id="0367a29">学处。如是六支显示四种尸罗清净。安住净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300366c.htm'><img src='up.gif' border=0></a>
<a href='T300367b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>