<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0488b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷36)</font> 15菩萨地 <font face='Arial'>T30, p0488b</h2></font><hr>
<span class='old'>
</a><a name="0488a28" id="0488a28">等诸法。若随假说有自性者。要先有事然</a><a name="0488a29" id="0488a29">后随欲制立假说。先未制立彼假说时。彼</span><a name="0488b01" id="0488b01">法彼事应无自性。若无自性无事制立假</a><a name="0488b02" id="0488b02">说诠表。不应道理假说诠表既无所有。</a><a name="0488b03" id="0488b03">彼法彼事随其假说而有自性。不应道</a><a name="0488b04" id="0488b04">理。又若诸色未立假说诠表。已前先有</a><a name="0488b05" id="0488b05">色性。后依色性制立假说摄取色者。是</a><a name="0488b06" id="0488b06">则离色假说诠表。于色想法于色想事应</a><a name="0488b07" id="0488b07">起色觉。而实不起。由此因缘由此道理。</a><a name="0488b08" id="0488b08">当知诸法离言自性。如说其色。如是受等</a><a name="0488b09" id="0488b09">如前所说。乃至涅槃应知亦尔。有二种人。</a><a name="0488b10" id="0488b10">于佛所说法毗奈耶。俱为失坏。一者于色</a><a name="0488b11" id="0488b11">等法于色等事。谓有假说自性自相。于</a><a name="0488b12" id="0488b12">实无事起增益执。二者于假说相处于假</a><a name="0488b13" id="0488b13">说相依离言自性胜义法性。谓一切种皆</a><a name="0488b14" id="0488b14">无所有。于实有事起损减执。于实无事</a><a name="0488b15" id="0488b15">起增益执。妄立法者所有过失已具如前显</a><a name="0488b16" id="0488b16">了开示。于色等法实无事中。起增益执有</a><a name="0488b17" id="0488b17">过失故。于佛所说法毗奈耶甚为失坏。</a><a name="0488b18" id="0488b18">于色等法实有唯事起损减执。坏诸法者</a><a name="0488b19" id="0488b19">所有过失。由是过失。于佛所说法毗奈耶</a><a name="0488b20" id="0488b20">甚为失坏。我今当说。谓若于彼色等诸法</a><a name="0488b21" id="0488b21">实有唯事起损减执。即无真实亦无虚假。</a><a name="0488b22" id="0488b22">如是二种皆不应理。譬如要有色等诸蕴</a><a name="0488b23" id="0488b23">方有假立补特伽罗。非无实事而有假立</a><a name="0488b24" id="0488b24">补特伽罗。如是要有色等诸法实有唯事。方</a><a name="0488b25" id="0488b25">可得有色等诸法假说所表。非无唯事而</a><a name="0488b26" id="0488b26">有色等假说所表。若唯有假无有实事。既</a><a name="0488b27" id="0488b27">无依处假亦无有。是则名为坏诸法者。</a><a name="0488b28" id="0488b28">如有一类闻说难解大乘相应空性相应</a><a name="0488b29" id="0488b29">未极显了密意趣义甚深经典。不能如实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300488a.htm'><img src='up.gif' border=0></a>
<a href='T300488c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>