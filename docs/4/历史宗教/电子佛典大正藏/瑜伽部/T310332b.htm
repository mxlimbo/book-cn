<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0332b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷3)</font> 所知依分第二之一 <font face='Arial'>T31, p0332b</h2></font><hr>
<span class='old'>
</a><a name="0332a28" id="0332a28"><p>释曰。若离异熟识者。谓离阿赖耶识如不</a><a name="0332a29" id="0332a29">得成。今当显示。谓世尊言识缘名色。名色</span><a name="0332b01" id="0332b01">缘识。此中识缘名者。谓六识中非色四蕴。</a><a name="0332b02" id="0332b02">识缘色者。谓羯逻蓝。若不说有阿赖耶识。</a><a name="0332b03" id="0332b03">何等名为名色缘识。由依名色刹那展转。</a><a name="0332b04" id="0332b04">相似相续流转不绝</a><a name="0332b05" id="0332b05"><p>论曰。若离异熟识。已生有情识食不成。何</a><a name="0332b06" id="0332b06">以故。以六识中随取一识。于三界中已生</a><a name="0332b07" id="0332b07">有情。能作食事不可得故</a><a name="0332b08" id="0332b08"><p>释曰。此言显示识食不成。如世尊说。食有</a><a name="0332b09" id="0332b09">四种。一者段食。二者触食。三者意思食。四者</a><a name="0332b10" id="0332b10">识食。此中段食者。是能转变。由转变故饶</a><a name="0332b11" id="0332b11">益所依。触食者是能取境。由暂能见色等境</a><a name="0332b12" id="0332b12">界。便令所依饶益生故。意思食者。是能悕</a><a name="0332b13" id="0332b13">望。由希望故饶益所依。如远见水虽渴不</a><a name="0332b14" id="0332b14">死。识食者。是能执受。由执受故所依久住。</a><a name="0332b15" id="0332b15">若不尔者应同死尸。不久烂坏。是故应许</a><a name="0332b16" id="0332b16">识亦是食。能作所依饶益事故。此中触食</a><a name="0332b17" id="0332b17">属六识身。意思食者属悕望意。有何别识</a><a name="0332b18" id="0332b18">可说为食。又若无心睡眠闷绝。入灭定等。</a><a name="0332b19" id="0332b19">六识身灭。谁复有余能执受身令不烂坏。</a><a name="0332b20" id="0332b20">若有弃舍阿赖耶识。身必烂坏</a><a name="0332b21" id="0332b21"><p>论曰。若从此没。于等引地正受生时。由非</a><a name="0332b22" id="0332b22">等引染污意识。结生相续。此非等引染污之</a><a name="0332b23" id="0332b23">心。彼地所摄。离异熟识。余种子体定不可</a><a name="0332b24" id="0332b24">得</a><a name="0332b25" id="0332b25"><p>释曰。如是已说非等引地结生相续。离异</a><a name="0332b26" id="0332b26">熟识不可得成。如等引地亦不得成。今</a><a name="0332b27" id="0332b27">当显示。谓于此处由染污识结生相续。于</a><a name="0332b28" id="0332b28">等引地。由非等引染污意识结生相续。言染</a><a name="0332b29" id="0332b29">污者。彼地烦恼之所染污。彼地烦恼者。谓餐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310332a.htm'><img src='up.gif' border=0></a>
<a href='T310332c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>