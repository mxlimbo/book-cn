<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1600 辩中边论 0473b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1600 辩中边论</font> <font face='Arial'>(卷2)</font> 辩修分位品第五 <font face='Arial'>T31, p0473b</h2></font><hr>
<span class='old'>
</a><a name="0473a25" id="0473a25">严位遍满位。谓遍满十地故无上位</a><a name="0473a26" id="0473a26"><p class='juan'>
辩中边论卷中</p>
</span><a name="0473b01" id="0473b01"></a><a name="0473b02" id="0473b02"><p class='juan'>
辩中边论卷下</p>
</a><a name="0473b03" id="0473b03"></a><a name="0473b04" id="0473b04"><p><span class='byline'>　　　　世亲菩萨造</span><br></a><a name="0473b05" id="0473b05"><p><span class='byline'>　　　　大唐三藏法师玄奘奉　诏译</span><br></a><a name="0473b06" id="0473b06"><p><b>　　<A NAME="n296"></A>辩得果品第六</b></a><a name="0473b07" id="0473b07"><p>已辩修位。得果云何。颂曰</a><a name="0473b08" id="0473b08"><p class='lg'>　　器说为异熟　　　力是彼增上</a><br><a name="0473b09" id="0473b09">　　爱乐增长净　　　如次即五果　</p></a><a name="0473b10" id="0473b10"><p>论曰。器谓随顺善法。异熟力。谓由彼器增上</a><a name="0473b11" id="0473b11">力。令诸善法成上品性。爱乐谓先世数修善</a><a name="0473b12" id="0473b12">力。今世于善法深生爱乐。增长谓现在数修</a><a name="0473b13" id="0473b13">善力。令所修善根速得圆满。净谓障断得永</a><a name="0473b14" id="0473b14">离系。此五如次即是五果。一异熟果。二增上</a><a name="0473b15" id="0473b15">果。三等流果。四士用果。五离系果。复次颂曰</a><a name="0473b16" id="0473b16"><p class='lg'>　　复略说余果　　　后后初数习</a><br><a name="0473b17" id="0473b17">　　究竟顺障灭　　　离胜上无上　</p></a><a name="0473b18" id="0473b18"><p>论曰。略说余果差别有十。一后后果。谓因种</a><a name="0473b19" id="0473b19">性得发心果如是等果展转应知。二最初果。</a><a name="0473b20" id="0473b20">谓最初证出世间法。三数习果。谓从此后诸</a><a name="0473b21" id="0473b21">有学位。四究竟果。谓无学法。五随顺果。谓</a><a name="0473b22" id="0473b22">因渐次应知。即是后后果摄。六障灭果。谓能</a><a name="0473b23" id="0473b23">断道即最初果。能灭障故说为障灭。七离系</a><a name="0473b24" id="0473b24">果。谓即数习及究竟果。学无学位如次远离</a><a name="0473b25" id="0473b25">烦恼系故。八殊胜果。谓神通等殊胜功德。九</a><a name="0473b26" id="0473b26">有上果。谓菩萨地。超出余乘未成佛故。十无</a><a name="0473b27" id="0473b27">上果。谓如来地。此上更无余胜法故。此中所</a><a name="0473b28" id="0473b28">说后六种果。即究竟等前四差别。如是诸果</a><a name="0473b29" id="0473b29">但是略说。若广说即无量果总义者。谓摄受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310473a.htm'><img src='up.gif' border=0></a>
<a href='T310473c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>