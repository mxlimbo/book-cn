<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0301c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷5)</font> 3-5有寻有伺等三地 <font face='Arial'>T30, p0301c</h2></font><hr>
<span class='old'>
</a><a name="0301b28" id="0301b28">设观待因。依习气因依处。施设牵引因。所</a><a name="0301b29" id="0301b29">以者何。由净不净业熏习三界诸行。于爱</span><a name="0301c01" id="0301c01">不爱趣中牵引爱不爱自体。又即由此增</a><a name="0301c02" id="0301c02">上力故外物盛衰。是故依诸行净不净业习</a><a name="0301c03" id="0301c03">气依处。施设牵引因。依有润种子因依处。</a><a name="0301c04" id="0301c04">施设生起因。所以者何。由欲色无色界系法</a><a name="0301c05" id="0301c05">各从自种子生。爱名能润种是所润。由此</a><a name="0301c06" id="0301c06">所润诸种子故。先所牵引各别自体当得</a><a name="0301c07" id="0301c07">生起。如经言。业为感生因。爱为生起因。是</a><a name="0301c08" id="0301c08">故依有润种子依处。施设生起因。依无间</a><a name="0301c09" id="0301c09">灭因依处。及依境界根作用士用真实见因</a><a name="0301c10" id="0301c10">依处。施设摄受因。所以者何。由欲系诸法。</a><a name="0301c11" id="0301c11">无间灭摄受故。境界摄受故。根摄受故。作用</a><a name="0301c12" id="0301c12">摄受故。士用摄受故诸行转。如欲系法。如</a><a name="0301c13" id="0301c13">是色无色系法亦尔。或由真实见摄受故。</a><a name="0301c14" id="0301c14">余不系法转。是故依无间灭境界根作用士</a><a name="0301c15" id="0301c15">用真实见依处。施设摄受因。依随顺因依</a><a name="0301c16" id="0301c16">处。施设引发因。所以者何。由欲系善法。能</a><a name="0301c17" id="0301c17">引欲系诸胜善法。如是欲系善法。能引色</a><a name="0301c18" id="0301c18">无色系及不系善法。由随顺彼故。如欲系</a><a name="0301c19" id="0301c19">善法。如是色系善法。能引色系诸胜善法及</a><a name="0301c20" id="0301c20">无色系善法不系善法。如色系善法。如是</a><a name="0301c21" id="0301c21">无色系善法。能引无色系诸胜善法及不系</a><a name="0301c22" id="0301c22">善法。如无色系善法。如是不系善法。能</a><a name="0301c23" id="0301c23">引不系诸胜善法。及能引发无为作证。又</a><a name="0301c24" id="0301c24">不善法能引诸胜不善法。谓欲贪能引嗔痴</a><a name="0301c25" id="0301c25">慢见疑身恶行语恶行意恶行。如欲贪。如是</a><a name="0301c26" id="0301c26">嗔痴慢见疑。随其所应尽当知。如是无记</a><a name="0301c27" id="0301c27">法。能引善不善无记法。如善不善无记种</a><a name="0301c28" id="0301c28">子阿赖耶识。又无记法。能引无记胜法。如</a><a name="0301c29" id="0301c29">段食能引受生有情令住令安势力增长。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300301b.htm'><img src='up.gif' border=0></a>
<a href='T300302a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>