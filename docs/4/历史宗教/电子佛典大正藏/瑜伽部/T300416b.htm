<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0416b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷24)</font> 13声闻地 <font face='Arial'>T30, p0416b</h2></font><hr>
<span class='old'>
</a><a name="0416a28" id="0416a28">而辄经行。非身劬劳非身疲倦。非心掉举</a><a name="0416a29" id="0416a29">所制伏时而习经行。为修善品为善思惟。</span><a name="0416b01" id="0416b01">内摄诸根心不外乱而习经行。不太驰速</a><a name="0416b02" id="0416b02">不太躁动。亦非一向专事往来而习经行。</a><a name="0416b03" id="0416b03">时时进步时时停住而习经行。如是于自所</a><a name="0416b04" id="0416b04">居住处自院自房自别人处僧分与处。非于</a><a name="0416b05" id="0416b05">他处非不委处。非不恣处习经行已。复</a><a name="0416b06" id="0416b06">于大床或小绳床或草叶座。或尼师坛或阿</a><a name="0416b07" id="0416b07">练若树下冢间。或空闲室结加趺坐。端身</a><a name="0416b08" id="0416b08">正愿安住背念而习宴坐。于夜中分如法</a><a name="0416b09" id="0416b09">寝息。于昼日分及夜初分。修诸善品不应</a><a name="0416b10" id="0416b10">太急。如是寝时应如前说住光明想。正念</a><a name="0416b11" id="0416b11">正知思惟起想。于夜后分速疾觉寤。或于</a><a name="0416b12" id="0416b12">语论或于读诵勤修加行。或为修断闲居</a><a name="0416b13" id="0416b13">宴默思惟法时。应当远离顺世典籍绮字</a><a name="0416b14" id="0416b14">绮句绮饰文词能引无义。不能令证神通</a><a name="0416b15" id="0416b15">等觉究竟涅槃。复于如来所说正法。最极甚</a><a name="0416b16" id="0416b16">深相似甚深空性相应随顺缘性。及诸缘起。</a><a name="0416b17" id="0416b17">殷重无间善摄善受。令坚令住令无失坏。</a><a name="0416b18" id="0416b18">为成正行不为利养恭敬称誉。又于是法</a><a name="0416b19" id="0416b19">言善通利。慧善观察。于諠杂众不乐习近。</a><a name="0416b20" id="0416b20">不乐多业不乐多言。于时时间安住正</a><a name="0416b21" id="0416b21">念。与诸有智同梵行者。语言谈论。共相庆慰</a><a name="0416b22" id="0416b22">乐兴请问。乐求诸善无违诤心。言词称量</a><a name="0416b23" id="0416b23">言词合理。言词正直言辞寂静。乐勤为他</a><a name="0416b24" id="0416b24">宣说正法。又应宴默于恶不善所有寻思不</a><a name="0416b25" id="0416b25">乐寻思。又于非理所有诸法不乐思惟。于</a><a name="0416b26" id="0416b26">自所证离增上慢。于少下劣差别证中不</a><a name="0416b27" id="0416b27">生喜足。于上所证中无退屈。善能远离不</a><a name="0416b28" id="0416b28">应思处。时时修习止观瑜伽。乐断乐修无</a><a name="0416b29" id="0416b29">间修习殷重修习。又于热分极炎暑时。勇猛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300416a.htm'><img src='up.gif' border=0></a>
<a href='T300416c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>