<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0768b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷84)</font> 摄异门分之上 2章  释摄异门分 <font face='Arial'>T30, p0768b</h2></font><hr>
<span class='old'>
</a><a name="0768a28" id="0768a28">世间众生慢为高幢故。作下劣者。计我为</a><a name="0768a29" id="0768a29">劣而起憍慢故。言作行者。是其希望未来</span><a name="0768b01" id="0768b01">世爱。言作动者。既希望已方便追求。作极</a><a name="0768b02" id="0768b02">厚重者。是所爱乐非可食用。谓金银等应</a><a name="0768b03" id="0768b03">可贸易。作极甘味者。是可食用。复有差别。</a><a name="0768b04" id="0768b04">谓此五句略显得道道果作证。是为婆罗门</a><a name="0768b05" id="0768b05">者。略显得道。无犹豫等断诸恶作离诸贪</a><a name="0768b06" id="0768b06">爱于有非有着无有随眠者。如是诸句略</a><a name="0768b07" id="0768b07">显获得道果作证。于记所解疑惑断故。</a><a name="0768b08" id="0768b08">于所行中一切忘失法行断故。于未来世</a><a name="0768b09" id="0768b09">苦因断故。现在苦因粗重断故。所言有者。谓</a><a name="0768b10" id="0768b10">此义中当知于其三界所摄诸相作意。言</a><a name="0768b11" id="0768b11">非有者。于无相界作意思惟。所言著者。谓</a><a name="0768b12" id="0768b12">此义中是贪嗔痴。如无相定诸有学者。犹有</a><a name="0768b13" id="0768b13">随眠。非阿罗汉得有寻思戏论著想四种杂</a><a name="0768b14" id="0768b14">染。前二是出家品。后二是在家品。由有着</a><a name="0768b15" id="0768b15">随眠故。彼得生起。诸出家者由追忆念曾</a><a name="0768b16" id="0768b16">所更境故。有寻思动乱现行故。有戏论。诸</a><a name="0768b17" id="0768b17">在家者住现前境。有著有想由有染着取</a><a name="0768b18" id="0768b18">诸相故。复有二种杂染因缘。谓不如理作</a><a name="0768b19" id="0768b19">意。及顺彼处法。由此因缘彼得生起。是故</a><a name="0768b20" id="0768b20">说此为彼因缘。复次所有无常皆是苦者。义</a><a name="0768b21" id="0768b21">何谓耶。若有无常众同分者。有生老等众</a><a name="0768b22" id="0768b22">苦生起。若依诸触有诸受者。彼皆变坏。生</a><a name="0768b23" id="0768b23">已寻灭故。说诸受皆悉是苦。若有生等苦法。</a><a name="0768b24" id="0768b24">及有坏等苦法。彼皆无我。自非我故。于是</a><a name="0768b25" id="0768b25">处所。亦无有我。由此摄受空无我行。又解</a><a name="0768b26" id="0768b26">了者。闻所成慧。诸智论者如是说故。等解了</a><a name="0768b27" id="0768b27">者。思所成慧。审解了者。修所成慧。即于如</a><a name="0768b28" id="0768b28">是三慧行中所有诸忍。名为喜乐。若等喜</a><a name="0768b29" id="0768b29">乐。若遍喜乐。又有无常随观断随观离欲随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300768a.htm'><img src='up.gif' border=0></a>
<a href='T300768c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>