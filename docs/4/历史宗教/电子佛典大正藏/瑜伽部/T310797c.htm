<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0797c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷2)</font> 佛性论辩相分第四中明因品第二 <font face='Arial'>T31, p0797c</h2></font><hr>
<span class='old'>
</a><a name="0797b28" id="0797b28">利人。亦无所损。独自觉悟故言独觉。堕方</a><a name="0797b29" id="0797b29">便声闻亦尔。如末田地及阿斯那二比丘。佛</span><a name="0797c01" id="0797c01">涅槃时。其皆不往。后至迦叶集法藏时。被召</a><a name="0797c02" id="0797c02">方出。迦叶呵责之言。汝为从佛得圣道不。答</a><a name="0797c03" id="0797c03">云实尔。又呵责言。汝大过失。今去。当以佛</a><a name="0797c04" id="0797c04">法付。汝任持。若不如法。罪失属汝。其人甘失</a><a name="0797c05" id="0797c05">忏悔。受旨奉行。三俱不乐者。谓修行大乘最</a><a name="0797c06" id="0797c06">利根人。既不同阐提乐生死有。亦不堕非方</a><a name="0797c07" id="0797c07">便中。同外道执。亦不堕方便中。如二乘人。</a><a name="0797c08" id="0797c08">是故此人具行生死涅槃平等之道。住无住</a><a name="0797c09" id="0797c09">处。虽行生死而不染。虽行涅槃亦非净。但</a><a name="0797c10" id="0797c10">为大悲故。不舍生死。为般若故。不舍涅槃。</a><a name="0797c11" id="0797c11">不离涅槃者。异声闻执永住无为。不舍生死</a><a name="0797c12" id="0797c12">者。异一阐提乐于生死。若乐着生死者。名</a><a name="0797c13" id="0797c13">一阐提。佛法内人。堕定位者。亦同阐提。如</a><a name="0797c14" id="0797c14">是二人。堕在邪定聚中。若乐灭生死有者。是</a><a name="0797c15" id="0797c15">人堕非方便中。则在不定聚。若人乐灭生死</a><a name="0797c16" id="0797c16">有。是人堕方便中。及俱不乐。得前二者。修</a><a name="0797c17" id="0797c17">平等道。是人在正定聚中。离发行大乘修习</a><a name="0797c18" id="0797c18">无障道人之外。所余阐提外道声闻独觉等</a><a name="0797c19" id="0797c19">四人有四种障故。不见佛性。何者四障。一</a><a name="0797c20" id="0797c20">憎背大乘。是阐提障。为对治此故。佛说菩</a><a name="0797c21" id="0797c21">萨修习信乐大乘之法。二于诸法中。起我见</a><a name="0797c22" id="0797c22">执。是外道障。为对治此故。佛说菩萨修习</a><a name="0797c23" id="0797c23">般若波罗蜜。三于生死中。定执苦想。及厌</a><a name="0797c24" id="0797c24">怖心。是声闻障。为对治此故。佛说菩萨修</a><a name="0797c25" id="0797c25">习破空三昧。空三昧者。从初地以上能得此</a><a name="0797c26" id="0797c26">三昧。则破虚空等执。入观之时。不即有无。不</a><a name="0797c27" id="0797c27">离有无。喻如八地真俗双观。而异八地者。</a><a name="0797c28" id="0797c28">八地以上无出入观。初地入时则同。出时则</a><a name="0797c29" id="0797c29">异。四背众生利益事。作舍众生意。是独觉障。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310797b.htm'><img src='up.gif' border=0></a>
<a href='T310798a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>