<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0641a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷10)</font> 觉分品第二十一之一 <font face='Arial'>T31, p0641a</h2></font><hr>
<span class='old'>
</a><br><a name="0640c28" id="0640c28">　　信法等别故　　　无上如前知　</p></a><a name="0640c29" id="0640c29"><p>释曰。如前知者于大乘经说。惭羞处生净信</span><a name="0641a01" id="0641a01">故。以九种深心修习故。依虚空等定修习</a><a name="0641a02" id="0641a02">故。由无分别智摄故。以一果入一切果故。已</a><a name="0641a03" id="0641a03">说菩萨有羞。次说菩萨无畏。偈曰</a><a name="0641a04" id="0641a04"><p class='lg'>　　诸菩萨无畏　　　体相及差别</a><br><a name="0641a05" id="0641a05">　　坚固与殊胜　　　今当次第解　</p></a><a name="0641a06" id="0641a06"><p>释曰。菩萨无畏有四义解释。一体相。二差别。</a><a name="0641a07" id="0641a07">三坚固。四殊胜。问体相云何。偈曰</a><a name="0641a08" id="0641a08"><p class='lg'>　　进定慧三起　　　勇健勤猛作</a><br><a name="0641a09" id="0641a09">　　是说无畏相　　　亦显于众名　</p></a><a name="0641a10" id="0641a10"><p>释曰。精进禅定般若。此三若起是无畏体相。</a><a name="0641a11" id="0641a11">勇健勤猛。此四显无畏众名。问此三于何行</a><a name="0641a12" id="0641a12">中无畏。偈曰</a><a name="0641a13" id="0641a13"><p class='lg'>　　诸有所作中　　　下动愚则畏</a><br><a name="0641a14" id="0641a14">　　离三三决定　　　是名无畏安　</p></a><a name="0641a15" id="0641a15"><p>释曰。菩萨于诸所作中其心若下若动若愚</a><a name="0641a16" id="0641a16">则生怖畏。何以故。下心者。于彼无勤修故。动</a><a name="0641a17" id="0641a17">心者。于彼心不住故。愚心者。于彼无方便故。</a><a name="0641a18" id="0641a18">彼三对治随其次第。即是精进禅定般若。是</a><a name="0641a19" id="0641a19">故精进等三。若得决定则名无畏。问云何决</a><a name="0641a20" id="0641a20">定。答此三对治任运现前。是名决定。问已说</a><a name="0641a21" id="0641a21">体相。云何差别。偈曰</a><a name="0641a22" id="0641a22"><p class='lg'>　　自性及大愿　　　不顾及不退</a><br><a name="0641a23" id="0641a23">　　闻深亦能化　　　置彼于佛身</a><br><a name="0641a24" id="0641a24">　　亦行诸苦行　　　不舍于生死</a><br><a name="0641a25" id="0641a25">　　生死不能染　　　此十是差别　</p></a><a name="0641a26" id="0641a26"><p>释曰。此二偈随其次第说无畏有十种差别。</a><a name="0641a27" id="0641a27">一者自性。谓性成就得无畏故。二者大愿。谓</a><a name="0641a28" id="0641a28">发菩提心得无畏故。三者不顾。谓勤自利时</a><a name="0641a29" id="0641a29">不顾身命得无畏故。四者不退。谓勤利他时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310640c.htm'><img src='up.gif' border=0></a>
<a href='T310641b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>