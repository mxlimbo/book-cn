<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0908b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷4)</font> 菩萨地持方便处施品第九 <font face='Arial'>T30, p0908b</h2></font><hr>
<span class='old'>
</a><a name="0908a28" id="0908a28">与。若未知义。自须修学。又知他人有如是</a><a name="0908a29" id="0908a29">经示语其处。若更书与。若无示处复不得书。</span><a name="0908b01" id="0908b01">菩萨当复自观其心。为是法悭缠心不能</a><a name="0908b02" id="0908b02">施耶。为更有为不施彼耶。作如是自观</a><a name="0908b03" id="0908b03">已。若少有法悭者当持经与。为法施故。</a><a name="0908b04" id="0908b04">我宁以法施。现世痴哑为除烦恼。犹尚应</a><a name="0908b05" id="0908b05">施。况作将来智慧方便。如是观时。无少许法</a><a name="0908b06" id="0908b06">悭者。彼菩萨应当自学。我为除烦恼故修行</a><a name="0908b07" id="0908b07">法施。满足智慧方便故修行法施。爱念众</a><a name="0908b08" id="0908b08">生故修行法施。菩萨自见内无烦恼。见不施</a><a name="0908b09" id="0908b09">彼。现得智慧。于未来世转增无量。非施彼故。</a><a name="0908b10" id="0908b10">得是功德。经法施者。于未来世获少法利。不</a><a name="0908b11" id="0908b11">及自学智慧开觉。今虽不施必将安乐一切</a><a name="0908b12" id="0908b12">众生。施其智慧。宁为一切今不施与。不为一</a><a name="0908b13" id="0908b13">人与其经卷。如实知已。不施彼者。无有过咎。</a><a name="0908b14" id="0908b14">亦无悔恨。不越菩萨所受禁戒</a><a name="0908b15" id="0908b15"><p>云何菩萨方便不施。不忍直言必定不与。要</a><a name="0908b16" id="0908b16">以软语开解发遣。作是方便有而不施。菩萨</a><a name="0908b17" id="0908b17">本来所畜众具一切施物。以清净心于一切</a><a name="0908b18" id="0908b18">十方诸佛菩萨舍作净施已。譬如比丘以</a><a name="0908b19" id="0908b19">己衣物于和上阿阇梨所舍作净施。如是作</a><a name="0908b20" id="0908b20">净施因缘故。得畜种种无量财物。故名住圣</a><a name="0908b21" id="0908b21">种菩萨。亦得无量功德。常自忆念如是功德。</a><a name="0908b22" id="0908b22">于一切时常随增长。凡是净施所畜之物。为</a><a name="0908b23" id="0908b23">诸佛菩萨受寄护持。见彼来求观察其人有</a><a name="0908b24" id="0908b24">成就相。先所舍物作净施者。取以与之。诸佛</a><a name="0908b25" id="0908b25">菩萨于一切众生无不舍之物。作如是知。满</a><a name="0908b26" id="0908b26">求者意。观察彼人无成就相。以净施法而开</a><a name="0908b27" id="0908b27">解之。称言贤首。此物先舍。已有所属。软语</a><a name="0908b28" id="0908b28">发遣不令致恨。若以余物两三倍施。作是方</a><a name="0908b29" id="0908b29">便。令知菩萨不以悭故而不惠施。当以不自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300908a.htm'><img src='up.gif' border=0></a>
<a href='T300908c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>