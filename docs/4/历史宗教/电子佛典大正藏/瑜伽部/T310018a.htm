<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0018a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷4)</font> <font face='Arial'>T31, p0018a</h2></font><hr>
<span class='old'>
</a><a name="0017c28" id="0017c28">有故。谓眼等识行相粗动。于所缘境起必</a><a name="0017c29" id="0017c29">劳虑。厌患彼故暂求止息渐次伏除至都</span><a name="0018a01" id="0018a01">尽位。依此位立住灭定者。故此定中彼识</a><a name="0018a02" id="0018a02">皆灭。若不许有微细一类恒遍执持寿等</a><a name="0018a03" id="0018a03">识在。依何而说识不离身。若谓后时彼识</a><a name="0018a04" id="0018a04">还起如隔日疟名不离身。是则不应说</a><a name="0018a05" id="0018a05">心行灭。识与想等起灭同故。寿暖诸根应</a><a name="0018a06" id="0018a06">亦如识便成大过。故应许识如寿暖等</a><a name="0018a07" id="0018a07">实不离身。又此位中若全无识应如瓦砾</a><a name="0018a08" id="0018a08">非有情数。岂得说为住灭定者。又异熟识</a><a name="0018a09" id="0018a09">此位若无。谁能执持诸根寿暖。无执持故</a><a name="0018a10" id="0018a10">皆应坏灭。犹如死尸便无寿等。既尔后识</a><a name="0018a11" id="0018a11">必不还生。说不离身彼何所属。诸异熟识</a><a name="0018a12" id="0018a12">舍此身已。离识余身无重生故。又若此</a><a name="0018a13" id="0018a13">位无持种识。后识无种如何得生。过去未</a><a name="0018a14" id="0018a14">来不相应法非实有体已极成故。诸色等法</a><a name="0018a15" id="0018a15">离识皆无。受熏持种亦已遮故。然灭定等</a><a name="0018a16" id="0018a16">无心位中如有心位定实有识。具根寿暖</a><a name="0018a17" id="0018a17">有情摄故。由斯理趣住灭定者。决定有识</a><a name="0018a18" id="0018a18">实不离身。若谓此位有第六识名不离身</a><a name="0018a19" id="0018a19">亦不应理。此定亦名无心定故。若无五识</a><a name="0018a20" id="0018a20">名无心者。应一切定皆名无心。诸定皆无</a><a name="0018a21" id="0018a21">五识身故。意识摄在六转识中。如五识身</a><a name="0018a22" id="0018a22">灭定非有。或此位识行相所缘不可知故。如</a><a name="0018a23" id="0018a23">寿暖等非第六识。若此位有行相所缘可</a><a name="0018a24" id="0018a24">知识者。应如余位非此位摄。本为止息</a><a name="0018a25" id="0018a25">行相所缘可了知识入此定故。又若此位</a><a name="0018a26" id="0018a26">有第六识彼心所法为有为无。若有心所</a><a name="0018a27" id="0018a27">经不应言住此定者心行皆灭。又不应</a><a name="0018a28" id="0018a28">名灭受想定。此定加行但厌受想故此定</a><a name="0018a29" id="0018a29">中唯受想灭。受想二法资助心强。诸心所中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310017c.htm'><img src='up.gif' border=0></a>
<a href='T310018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>