<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0873b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷99)</font> 摄事分 2调伏事 <font face='Arial'>T30, p0873b</h2></font><hr>
<span class='old'>
</a><a name="0873a28" id="0873a28">中于食言说蕴界处等不舍不取不如实</a><a name="0873a29" id="0873a29">知。便作是说。如我解佛所说法者。阿罗</span><a name="0873b01" id="0873b01">汉僧于其死后无所觉了。如是亦名像似</a><a name="0873b02" id="0873b02">正法。复有一类。不如实知世俗胜义二谛</a><a name="0873b03" id="0873b03">道理。违二谛理。作如是言。诸蕴无我。云</a><a name="0873b04" id="0873b04">何无我造作诸业令我触证。应知亦名像</a><a name="0873b05" id="0873b05">似正法。复有一类。本性愚痴多行谤毁。彼</a><a name="0873b06" id="0873b06">于九种内正住心不如实知。于谛观行念</a><a name="0873b07" id="0873b07">住观行不如实知。由不知故。为他宣说</a><a name="0873b08" id="0873b08">唯信解作意是奢摩他品。唯信解作意是毗</a><a name="0873b09" id="0873b09">钵舍那品。唯信解作意能得究竟。自亦习</a><a name="0873b10" id="0873b10">行。如是相行当知亦名像似正法。复有一</a><a name="0873b11" id="0873b11">类。非处恶作而不思惟。当知亦名像似正</a><a name="0873b12" id="0873b12">法。复有一类。于其读诵观行作意。皆有堪</a><a name="0873b13" id="0873b13">能而乐僧事。亦于其中见胜功德。为他</a><a name="0873b14" id="0873b14">宣说。当知亦名像似正法。复有一类。于戒</a><a name="0873b15" id="0873b15">于修有所堪能。而于惠施见胜功德。游</a><a name="0873b16" id="0873b16">历诸方。于自禁戒所遮止处多有毁犯。集</a><a name="0873b17" id="0873b17">诸财物奉佛法僧。当知亦名像似正法。复</a><a name="0873b18" id="0873b18">有一类。于善说法毗柰耶中既出家已。展</a><a name="0873b19" id="0873b19">转相引专以听闻为其究竟。当知亦名像</a><a name="0873b20" id="0873b20">似正法。复有一类。见诸苾刍大族大福多</a><a name="0873b21" id="0873b21">获衣等所有利养。舍少欲等而往其所恭</a><a name="0873b22" id="0873b22">敬叙慰现亲诲喻。令新苾刍邪心动作。当</a><a name="0873b23" id="0873b23">知亦名像似正法。复有一类。弃舍如来所</a><a name="0873b24" id="0873b24">说甚深空性相应所有经典。专乐习学随顺</a><a name="0873b25" id="0873b25">世间文章咒术。而不自察怀聪明慢。又欲</a><a name="0873b26" id="0873b26">令他知己聪敏。当知亦名像似正法。复有</a><a name="0873b27" id="0873b27">一类。折伏暴恶及诸犯戒。为欲于彼暴恶</a><a name="0873b28" id="0873b28">犯戒作不饶益发起恶思。当知亦名像似</a><a name="0873b29" id="0873b29">正法。复有一类。构集种种矫诈威仪。当知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300873a.htm'><img src='up.gif' border=0></a>
<a href='T300873c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>