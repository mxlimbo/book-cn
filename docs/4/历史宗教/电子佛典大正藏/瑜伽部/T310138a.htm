<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1594 摄大乘论本 0138a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1594 摄大乘论本</font> <font face='Arial'>(卷2)</font> 所知相分第三 <font face='Arial'>T31, p0138a</h2></font><hr>
<span class='old'>
</a><a name="0137c28" id="0137c28">种。一依他起相。二遍计所执相。三圆成实</a><a name="0137c29" id="0137c29">相。此中何者依他起相。谓阿赖耶识为种子。</span><a name="0138a01" id="0138a01">虚妄分别所摄诸识。此复云何。谓身身者受</a><a name="0138a02" id="0138a02">者识。彼所受识。彼能受识。世识。数识。处识。</a><a name="0138a03" id="0138a03">言说识。自他差别识。善趣恶趣死生识。此中</a><a name="0138a04" id="0138a04">若身身者受者识彼所受识彼能受识世识数</a><a name="0138a05" id="0138a05">识处识言说识。此由名言熏习种子。若自</a><a name="0138a06" id="0138a06">他差别识。此由我见熏习种子。若善趣恶趣</a><a name="0138a07" id="0138a07">死生识。此由有支熏习种子。由此诸识一切</a><a name="0138a08" id="0138a08">界趣杂染所摄。依他起相虚妄分别皆得显</a><a name="0138a09" id="0138a09">现。如此诸识皆是虚妄分别所摄。唯识为性</a><a name="0138a10" id="0138a10">是无所有。非真实义显现所依。如是名为依</a><a name="0138a11" id="0138a11">他起相</a><a name="0138a12" id="0138a12"><p>此中何者遍计所执相。谓于无义唯有识中</a><a name="0138a13" id="0138a13">似义显现</a><a name="0138a14" id="0138a14"><p>此中何者圆成实相。谓即于彼依他起相。由</a><a name="0138a15" id="0138a15">似义相永无有性</a><a name="0138a16" id="0138a16"><p>此中身身者受者识。应知即是眼等六内界。</a><a name="0138a17" id="0138a17">彼所受识。应知即是色等六外界。彼能受识。</a><a name="0138a18" id="0138a18">应知即是眼等六识界。其余诸识。应知是此</a><a name="0138a19" id="0138a19">诸识差别</a><a name="0138a20" id="0138a20"><p>又此诸识皆唯有识都无义故。此中以何为</a><a name="0138a21" id="0138a21">喻显示。应知梦等为喻显示。谓如梦中都无</a><a name="0138a22" id="0138a22">其义。独唯有识。虽种种色声香味触舍林地</a><a name="0138a23" id="0138a23">山似义影现。而于此中都无有义。由此喻</a><a name="0138a24" id="0138a24">显。应随了知一切时处皆唯有识。由此等言。</a><a name="0138a25" id="0138a25">应知复有幻诳鹿爱翳眩等喻若于觉时一切</a><a name="0138a26" id="0138a26">时处皆如梦等唯有识者。如从梦觉便觉梦中</a><a name="0138a27" id="0138a27">皆唯有识。觉时何故不如是转。真智觉时亦</a><a name="0138a28" id="0138a28">如是转。如在梦中此觉不转。从梦觉时此觉</a><a name="0138a29" id="0138a29">乃转。如是未得真智觉时此觉不转。得真智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310137c.htm'><img src='up.gif' border=0></a>
<a href='T310138b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>