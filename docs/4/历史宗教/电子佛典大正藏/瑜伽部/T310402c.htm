<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0402c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷4)</font> 所知相分第三之一 <font face='Arial'>T31, p0402c</h2></font><hr>
<span class='old'>
</a><a name="0402b28" id="0402b28">一切唯识。都无有义。一者成就相违识相智。</a><a name="0402b29" id="0402b29">如饿鬼傍生及诸天人。同于一事见彼所识</span><a name="0402c01" id="0402c01">有差别故。二者成就无所缘识。现可得智。如</a><a name="0402c02" id="0402c02">过去未来梦影缘中有所得故。三者成就应</a><a name="0402c03" id="0402c03">离功用无颠倒智。如有义中能缘义识。应无</a><a name="0402c04" id="0402c04">颠倒不由功用。知真实故。四者成就三种胜</a><a name="0402c05" id="0402c05">智随转妙智。何等为三。一得心自在一切菩</a><a name="0402c06" id="0402c06">萨。得静虑者。随胜解力诸义显现。二得奢摩</a><a name="0402c07" id="0402c07">他修法观者。才作意时诸义显现。三已得无</a><a name="0402c08" id="0402c08">分别智者。无分别智现在前时。一切诸义皆</a><a name="0402c09" id="0402c09">不显现。由此所说三种胜智。随转妙智及前</a><a name="0402c10" id="0402c10">所说三种因缘。诸义无义道理成就<p>释曰。</a><a name="0402c11" id="0402c11">复为成立无有境义。故引余教及余道理。谓</a><a name="0402c12" id="0402c12">诸菩萨成四法等。相违识相智者。更相违</a><a name="0402c13" id="0402c13">反故名相违。相违者识名相违识。生此识因</a><a name="0402c14" id="0402c14">说名为相。了知此相唯内心变外义不成。故</a><a name="0402c15" id="0402c15">无有义说名为智。如饿鬼傍生及诸天人等</a><a name="0402c16" id="0402c16">者。谓于饿鬼自业变异增上力故。所见江河</a><a name="0402c17" id="0402c17">皆悉充满脓血等处。鱼等傍生即见舍宅游</a><a name="0402c18" id="0402c18">从道路。天见种种宝庄严地。人见是处有清</a><a name="0402c19" id="0402c19">冷水波浪湍洄。若入虚空无边处定。即于是</a><a name="0402c20" id="0402c20">处唯见虚空。一物实有为互相违。非一品类</a><a name="0402c21" id="0402c21">智生因性不应道理。云何于此一江河中。已</a><a name="0402c22" id="0402c22">有脓血屎尿充满。持刀杖人两岸防守。复有</a><a name="0402c23" id="0402c23">种种香洁舍宅。清净街衢众宝严地。清冷美</a><a name="0402c24" id="0402c24">水波浪湍洄。虚空定境。若许外物。都无实性。</a><a name="0402c25" id="0402c25">一切皆从内心变现。众事皆成。如有颂言</a><a name="0402c26" id="0402c26"><p class='lg'>　　于一端严淫女身　　　出家耽欲及饿狗</a><br><a name="0402c27" id="0402c27">　　臭尸昌艳美饮食　　　三种分别各不同　</p></a><a name="0402c28" id="0402c28"><p>无所缘识现可得智等者。过去未来皆非实</a><a name="0402c29" id="0402c29">有。此与经部共许成就。梦境实无一切共了。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310402b.htm'><img src='up.gif' border=0></a>
<a href='T310403a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>