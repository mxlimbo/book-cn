<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1011c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷9)</font> 毕竟地住品第六 <font face='Arial'>T30, p1011c</h2></font><hr>
<span class='old'>
</a><a name="1011b28" id="1011b28">因果故为天眼。善业因缘过于恶死。乐受</a><a name="1011b29" id="1011b29">果报受人天身。以正见故得生善有。生善有</span><a name="1011c01" id="1011c01">者名为人天。明见了了故名天眼。云何善有。</a><a name="1011c02" id="1011c02">以善因缘获得善果是名善有。是名第九力。</a><a name="1011c03" id="1011c03">以修身戒心慧因缘断一切漏。以断漏故获</a><a name="1011c04" id="1011c04">得无漏身戒心慧。无漏身戒心慧有二种。见</a><a name="1011c05" id="1011c05">道修道。以二道故心得解脱慧得解脱。得心</a><a name="1011c06" id="1011c06">慧解脱故能示神通教化众生。是名第十力。</a><a name="1011c07" id="1011c07">十力菩萨知性。知分别。知自相共相不共相。</a><a name="1011c08" id="1011c08">知平等。知业。知次第。知胜不胜。菩萨能知如</a><a name="1011c09" id="1011c09">是七事。知性者。十力性即五根性。以慧多故</a><a name="1011c10" id="1011c10">名为智性。是故说言知处非处。不言信处非</a><a name="1011c11" id="1011c11">处。乃至漏尽亦复如是。分别者有三种。一者</a><a name="1011c12" id="1011c12">分别时。二者分别行。三者分别自相共相十</a><a name="1011c13" id="1011c13">力能知一切时。所谓过去未来现在。是名分</a><a name="1011c14" id="1011c14">别时。十力能知一切十方世界无量烦恼对</a><a name="1011c15" id="1011c15">治。是名分别行。十力能知一切色相。是名自</a><a name="1011c16" id="1011c16">相。知色无常乃至一切法无常。是名共相。是</a><a name="1011c17" id="1011c17">名分别自相共相。不共者。十力不共一切声</a><a name="1011c18" id="1011c18">闻缘觉。十方诸佛同得十力。是名平等。知业</a><a name="1011c19" id="1011c19">者。处非处力。因实知因果实知果。是第二</a><a name="1011c20" id="1011c20">力。如来了知自业果报。亦知众生所有业果。</a><a name="1011c21" id="1011c21">因禅定解脱力故。如来得三种示现能调众</a><a name="1011c22" id="1011c22">生。因知根力了知众生下中上根。以知根故</a><a name="1011c23" id="1011c23">随根说法。因解力故如来了知一切众生善</a><a name="1011c24" id="1011c24">性恶性。为除恶性教以善性。因知世界力故。</a><a name="1011c25" id="1011c25">如来常行世间之法。不为世法之所染污。知</a><a name="1011c26" id="1011c26">世界故知众生界。知众生界故。随根随心随</a><a name="1011c27" id="1011c27">其烦恼而为说法。云何如来初教众生令入</a><a name="1011c28" id="1011c28">佛法。如来若教声闻菩萨初入佛法。作如是</a><a name="1011c29" id="1011c29">言。善男子。汝应修集深乐寂静空闲独处。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301011b.htm'><img src='up.gif' border=0></a>
<a href='T301012a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>