<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0625b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷7)</font> 教授品第十五 <font face='Arial'>T31, p0625b</h2></font><hr>
<span class='old'>
</a><a name="0625a28" id="0625a28">外别有异见。尔时得所执乱灭。此见即是菩</a><a name="0625a29" id="0625a29">萨忍位。偈曰</span><a name="0625b01" id="0625b01"><p class='lg'>　　所执乱虽断　　　尚余能执故</a><br><a name="0625b02" id="0625b02">　　断此复速证　　　无间三摩提　</p></a><a name="0625b03" id="0625b03"><p>释曰。此中菩萨为断能执乱故。复速证无间</a><a name="0625b04" id="0625b04">三摩提。问有何义故此三摩提名无间。答由</a><a name="0625b05" id="0625b05">能执乱灭时尔时入无间。故受此名。此入无</a><a name="0625b06" id="0625b06">间即是菩萨世间第一法位。随其次第说暖</a><a name="0625b07" id="0625b07">等诸位已。次说见道起。偈曰</a><a name="0625b08" id="0625b08"><p class='lg'>　　远离彼二执　　　出世间无上</a><br><a name="0625b09" id="0625b09">　　无分别离垢　　　此智此时得　</p></a><a name="0625b10" id="0625b10"><p>释曰。远离彼二执者。所执能执不和合故。出</a><a name="0625b11" id="0625b11">世间无上者。得无上乘故。无分别者。即彼二</a><a name="0625b12" id="0625b12">执分别无故。离垢者。见道所断烦恼灭故。菩</a><a name="0625b13" id="0625b13">萨尔时名远尘离垢得法眼净。偈曰</a><a name="0625b14" id="0625b14"><p class='lg'>　　此即是转依　　　以得初地故</a><br><a name="0625b15" id="0625b15">　　后经无量劫　　　依净方圆满　</p></a><a name="0625b16" id="0625b16"><p>释曰。此即是转依以得初地故者此离垢。即</a><a name="0625b17" id="0625b17">是菩萨转依位。何以故。得初地故。问依极净</a><a name="0625b18" id="0625b18">耶。答后经无量劫依净方圆满。非于此初即</a><a name="0625b19" id="0625b19">得极清净。由后经无量阿僧祇劫。此依方得</a><a name="0625b20" id="0625b20">清净圆满故。偈曰</a><a name="0625b21" id="0625b21"><p class='lg'>　　尔时通法界　　　他自心平等</a><br><a name="0625b22" id="0625b22">　　平等有五种　　　五无差别故　</p></a><a name="0625b23" id="0625b23"><p>释曰。尔时通法界他自心平等者。菩萨于初</a><a name="0625b24" id="0625b24">地即得通达平等法界。由此通达故能观他</a><a name="0625b25" id="0625b25">身即是自身。亦得心平等。问此时得几种心</a><a name="0625b26" id="0625b26">平等。答平等有五种。五无差别故。何谓为五。</a><a name="0625b27" id="0625b27">一者无我平等。谓于自他相续不见有我。无</a><a name="0625b28" id="0625b28">差别故。二者有苦平等。谓于自他相续所有</a><a name="0625b29" id="0625b29">诸苦。无差别故。三者所作平等。谓于自他相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310625a.htm'><img src='up.gif' border=0></a>
<a href='T310625c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>