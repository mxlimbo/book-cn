<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0514c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷40)</font> 15菩萨地 <font face='Arial'>T30, p0514c</h2></font><hr>
<span class='old'>
</a><a name="0514b28" id="0514b28">菩萨净戒。如是请已惠念一境长养净心。</a><a name="0514b29" id="0514b29">我今不久当得无尽无量无上大功德藏。即</span><a name="0514c01" id="0514c01">随思惟如是事义。默然而住。尔时有智有</a><a name="0514c02" id="0514c02">力菩萨。于彼能行正行菩萨。以无乱心若</a><a name="0514c03" id="0514c03">坐若立而作是言。汝如是名善男子听。或法</a><a name="0514c04" id="0514c04">弟听。汝是菩萨不。彼应答言是。发菩提愿</a><a name="0514c05" id="0514c05">未。应答言已发。自此已后应作是言。汝如</a><a name="0514c06" id="0514c06">是名善男子或法弟。欲于我所受诸菩萨</a><a name="0514c07" id="0514c07">一切学处受诸菩萨一切净戒。谓律仪戒摄</a><a name="0514c08" id="0514c08">善法戒饶益有情戒。如是学处如是净戒。过</a><a name="0514c09" id="0514c09">去一切菩萨已具。未来一切菩萨当具。普于</a><a name="0514c10" id="0514c10">十方现在一切菩萨今具。于是学处于是</a><a name="0514c11" id="0514c11">净戒。过去一切菩萨已学。未来一切菩萨当</a><a name="0514c12" id="0514c12">学。现在一切菩萨今学。汝能受不。答言能受。</a><a name="0514c13" id="0514c13">能授菩萨第二第三亦如是说。能受菩萨第</a><a name="0514c14" id="0514c14">二第三亦如是答。能授菩萨作如是问。乃</a><a name="0514c15" id="0514c15">至第三授净戒已。能受菩萨作如是答。乃</a><a name="0514c16" id="0514c16">至第三受净戒已。能受菩萨不起于坐。能</a><a name="0514c17" id="0514c17">授菩萨对佛像前。普于十方现住诸佛及诸</a><a name="0514c18" id="0514c18">菩萨。恭敬供养顶礼双足。作如是白。某</a><a name="0514c19" id="0514c19">名菩萨今已有我某菩萨所。乃至三说受</a><a name="0514c20" id="0514c20">菩萨戒。我某菩萨已为某名菩萨作证。唯</a><a name="0514c21" id="0514c21">愿十方无边无际诸世界中诸佛菩萨第一真</a><a name="0514c22" id="0514c22">圣。于现不现一切时处。一切有情皆现觉者。</a><a name="0514c23" id="0514c23">于此某名受戒菩萨。亦为作证。第二第三亦</a><a name="0514c24" id="0514c24">如是说。如是受戒羯磨毕竟。从此无间普</a><a name="0514c25" id="0514c25">于十方无边无际诸世界中现住诸佛已入</a><a name="0514c26" id="0514c26">大地诸菩萨前。法尔相现。由此表示。如是</a><a name="0514c27" id="0514c27">菩萨已受菩萨所受净戒。尔时十方诸佛菩</a><a name="0514c28" id="0514c28">萨。于是菩萨法尔之相。生起忆念。由忆念</a><a name="0514c29" id="0514c29">故正智见转。由正智见如实觉知。某世界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300514b.htm'><img src='up.gif' border=0></a>
<a href='T300515a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>