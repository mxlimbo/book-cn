<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0623b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷6)</font> 随修品第十四 <font face='Arial'>T31, p0623b</h2></font><hr>
<span class='old'>
</a><a name="0623a28" id="0623a28">心故。与无利心相违。由得无畏心故。与作畏</a><a name="0623a29" id="0623a29">心相违。是故菩萨起如是贪不得名罪。已遮</span><a name="0623b01" id="0623b01">贪罪。次说修行差别。偈曰</a><a name="0623b02" id="0623b02"><p class='lg'>　　善行于生死　　　如病服苦药</a><br><a name="0623b03" id="0623b03">　　善行于众生　　　如医近病者</a><br><a name="0623b04" id="0623b04">　　善行于自心　　　如调未成奴</a><br><a name="0623b05" id="0623b05">　　善行于欲尘　　　如商善贩卖</a><br><a name="0623b06" id="0623b06">　　善行于三业　　　如人善浣衣</a><br><a name="0623b07" id="0623b07">　　善行不恼他　　　如父于爱子</a><br><a name="0623b08" id="0623b08">　　善行于修习　　　如钻火不息</a><br><a name="0623b09" id="0623b09">　　善行于三昧　　　如财与信人</a><br><a name="0623b10" id="0623b10">　　善行于般若　　　如幻师知幻</a><br><a name="0623b11" id="0623b11">　　是名诸菩萨　　　善行诸境界　</p></a><a name="0623b12" id="0623b12"><p>释曰。诸菩萨修行有九种差别。一者善行生</a><a name="0623b13" id="0623b13">死。譬如病久服苦涩药。但为差病不生贪染。</a><a name="0623b14" id="0623b14">菩萨亦尔。亲近生死但为思惟策励。非为染</a><a name="0623b15" id="0623b15">着。二者善行众生。譬如良医亲近病者。菩萨</a><a name="0623b16" id="0623b16">亦尔。有大悲故不舍烦恼病苦众生。三者善</a><a name="0623b17" id="0623b17">行自心。譬如有智之主善能调服未成就奴。</a><a name="0623b18" id="0623b18">菩萨亦尔。善能调伏未调伏心。四者善行欲</a><a name="0623b19" id="0623b19">尘。譬如商人善于贩卖。菩萨亦尔。于檀等诸</a><a name="0623b20" id="0623b20">度增长资财。五者善行三业。譬如善浣衣师</a><a name="0623b21" id="0623b21">能除秽垢。菩萨亦尔。修治三业能令清净。六</a><a name="0623b22" id="0623b22">者善行不恼众生。譬如慈父爱于小儿虽秽</a><a name="0623b23" id="0623b23">不恶。菩萨亦尔。众生加损未尝嗔恼。七者善</a><a name="0623b24" id="0623b24">行修习。譬如钻火未热不息。菩萨亦尔。修习</a><a name="0623b25" id="0623b25">善法曾无间心。八者善行三昧。譬如出财得</a><a name="0623b26" id="0623b26">保信人日日滋益。菩萨亦尔。修习诸定不乱</a><a name="0623b27" id="0623b27">不味功德增长。九者善行般若。譬如幻师知</a><a name="0623b28" id="0623b28">幻非实。菩萨亦尔。于所观法得不颠倒。是名</a><a name="0623b29" id="0623b29">菩萨修行差别。已说修行差别。次说三轮清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310623a.htm'><img src='up.gif' border=0></a>
<a href='T310623c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>