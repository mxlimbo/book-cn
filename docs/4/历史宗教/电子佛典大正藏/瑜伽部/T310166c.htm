<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0166c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷2)</font> 释依止胜相中 <font face='Arial'>T31, p0166c</h2></font><hr>
<span class='old'>
</a><a name="0166b28" id="0166b28">箭。放箭为生因。弯弓为引因。放箭得离弦</a><a name="0166b29" id="0166b29">远有所至。若但以放箭为因。不以弯弓为因。</span><a name="0166c01" id="0166c01">则箭不得远。若言前刹那箭生后刹那箭故</a><a name="0166c02" id="0166c02">箭得远则箭无落义。外内种子亦尔。由生因</a><a name="0166c03" id="0166c03">尽故枯丧。由引因尽故灭尽</a><a name="0166c04" id="0166c04"><p>论曰</a><a name="0166c05" id="0166c05"><p class='lg'>　　譬如外种子　　　内种子不尔　</p></a><a name="0166c06" id="0166c06"><p>此义以二偈显之</a><a name="0166c07" id="0166c07"><p class='lg'>　　于外无熏习　　　种子内不然</a><br><a name="0166c08" id="0166c08">　　闻等无熏习　　　果生非道理</a><br><a name="0166c09" id="0166c09">　　已作及未作　　　失得并相违</a><br><a name="0166c10" id="0166c10">　　由内外得成　　　是故内有熏　</p></a><a name="0166c11" id="0166c11"><p>释曰。若内种子与外种子不异。眼等根同是</a><a name="0166c12" id="0166c12">清净四大。何故不互相熏。为是外故。外种子</a><a name="0166c13" id="0166c13">有三义。异内种子。是故内熏习依止外则不</a><a name="0166c14" id="0166c14">尔。为显此义故说二偈。于外无熏习种子内</a><a name="0166c15" id="0166c15">不然者。外种子如谷麦等。由功能故成。不</a><a name="0166c16" id="0166c16">由熏习故成。内种子则不尔。必由熏习故成。</a><a name="0166c17" id="0166c17">此义非证比境界。云何可知。闻等无熏习果</a><a name="0166c18" id="0166c18">生非道理者。若于内无熏习。昔未学闻慧思</a><a name="0166c19" id="0166c19">慧不生。从学闻慧后思慧亦应不生。何以</a><a name="0166c20" id="0166c20">故。同无熏习故。既无此义。故知内由熏习成</a><a name="0166c21" id="0166c21">种子。无熏习则不成。若于内无熏习。复有何</a><a name="0166c22" id="0166c22">失。已作及未作失得并相违者。若内无熏习</a><a name="0166c23" id="0166c23">有二过失。一未作应得。二已作应失。若相续</a><a name="0166c24" id="0166c24">中无熏习为因。此苦乐等果非因所作。即是</a><a name="0166c25" id="0166c25">不作而得。若已作功用于心无熏习。则无因</a><a name="0166c26" id="0166c26">能得果。即是已作而失。此义于世间中相</a><a name="0166c27" id="0166c27">违。与道理亦相违。是故本识为三业熏习故</a><a name="0166c28" id="0166c28">得成因。复次云何谷麦等无熏习得成种子。</a><a name="0166c29" id="0166c29">由内外得成是故内有熏者。外若成种子不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310166b.htm'><img src='up.gif' border=0></a>
<a href='T310167a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>