<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0338b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷12)</font> 6三摩呬多地 <font face='Arial'>T30, p0338b</h2></font><hr>
<span class='old'>
</a><a name="0338a28" id="0338a28">永不相离。于彼作意。有四种故。如其次第。</a><a name="0338a29" id="0338a29">建立四种。谓由与乐作意故。拔苦作意故。</span><a name="0338b01" id="0338b01">乐不相离随喜作意故。建立前三。即于此</a><a name="0338b02" id="0338b02">三欲与乐等。为欲令彼不乐思慕不染污</a><a name="0338b03" id="0338b03">作意故。嗔恚不染污作意故。贪欲不染污作</a><a name="0338b04" id="0338b04">意故。建立于舍。经言以慈俱心。乃至广说。</a><a name="0338b05" id="0338b05">现前饶益故名慈俱。饶益相故名慈善友。其</a><a name="0338b06" id="0338b06">饶益相略有二种。一欲利益。二欲安乐。此</a><a name="0338b07" id="0338b07">二种相。一切无量之所显示。无怨者。离恶</a><a name="0338b08" id="0338b08">意乐故。无敌者。离现乖诤故。无恼害者。离</a><a name="0338b09" id="0338b09">不饶益事故。广者。所缘广大故。大者。利益</a><a name="0338b10" id="0338b10">安乐思惟最胜故。无量者。果无量故。如四大</a><a name="0338b11" id="0338b11">河众流杂处。善修习者。极纯熟故。设有问</a><a name="0338b12" id="0338b12">言。慈俱等心有何等相。故次答言。胜解遍满</a><a name="0338b13" id="0338b13">具足而住。胜解遍满者。增上意乐胜解周</a><a name="0338b14" id="0338b14">普。义具足者。圆满清白故。住者。所修观行日</a><a name="0338b15" id="0338b15">夜专注时专注故。问如经言。善修习慈极</a><a name="0338b16" id="0338b16">于遍净。乃至广说。此何密意。答第三静虑。</a><a name="0338b17" id="0338b17">于诸乐中其乐最胜。忆念此乐。修习慈心。</a><a name="0338b18" id="0338b18">慈最第一故。说修慈极于遍净。忆念空</a><a name="0338b19" id="0338b19">处。修习悲心。亦最第一。以修悲者乐欲拔</a><a name="0338b20" id="0338b20">苦。无色界中。远离众苦断坏等苦。彼都无</a><a name="0338b21" id="0338b21">故。是故忆念无边空处。修悲等至。作如是</a><a name="0338b22" id="0338b22">念。当令一切有苦有情。到无众苦及所依</a><a name="0338b23" id="0338b23">处。修喜定者。亦常忆念无边识处。庆诸有</a><a name="0338b24" id="0338b24">情所得安乐。作如是念。当令一切有情之</a><a name="0338b25" id="0338b25">类受无量乐。犹如识处。识无限量。是故忆</a><a name="0338b26" id="0338b26">念识无边处。修习喜定。为最第一。修舍定</a><a name="0338b27" id="0338b27">者。亦常忆念无所有处。作如是念。无所有</a><a name="0338b28" id="0338b28">处无漏心地最为后边。舍最第一。如阿罗汉</a><a name="0338b29" id="0338b29">苾刍一切苦乐不苦不乐现行位中皆无染<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300338a.htm'><img src='up.gif' border=0></a>
<a href='T300338c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>