<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0165a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷2)</font> 释依止胜相中 <font face='Arial'>T31, p0165a</h2></font><hr>
<span class='old'>
</a><a name="0164c28" id="0164c28">于智慧。解诸系缚会自在体</a><a name="0164c29" id="0164c29"><p>论曰。或执八自在我<p>释曰。如鞞世师那耶</span><a name="0165a01" id="0165a01">修摩执我者。何相何德。智性为相。八自在</a><a name="0165a02" id="0165a02">为德。如火以热为相。我亦如此。若独存及杂</a><a name="0165a03" id="0165a03">住。智性无改故。以智性为相。八自在者。一于</a><a name="0165a04" id="0165a04">细最细。二于大最大。三遍至。四随意。五无系</a><a name="0165a05" id="0165a05">属。六变化。七常无变异。八清净无忧</a><a name="0165a06" id="0165a06"><p>论曰。或执无因<p>释曰。由不了别世间果因</a><a name="0165a07" id="0165a07">一分。以例余果谓皆无因</a><a name="0165a08" id="0165a08"><p>论曰。若迷第二缘生。执我作者受者<p>释曰。</a><a name="0165a09" id="0165a09">亦由三惑故不了别第二缘生。若增减因果</a><a name="0165a10" id="0165a10">及事。是名不了别第二缘生。增因者。除无</a><a name="0165a11" id="0165a11">明等因。立不平等因为因。减因者。谓行等无</a><a name="0165a12" id="0165a12">因。增果者。谓行等本自有体。后缘无明生。减</a><a name="0165a13" id="0165a13">果者。谓无行等为无明果。增事者。谓无明等</a><a name="0165a14" id="0165a14">生行等。离唯众缘和合。有无明等别事。能</a><a name="0165a15" id="0165a15">作行等别事。减事者。执无明等无有功能生</a><a name="0165a16" id="0165a16">行等事。无明等无动无作故。若离此三处增</a><a name="0165a17" id="0165a17">减。是名分别第二缘生。若不能如此分别。即</a><a name="0165a18" id="0165a18">迷缘生起增益执。谓我执作者受者执。先约</a><a name="0165a19" id="0165a19">本识起我执。后约因果起作者受者执。若我</a><a name="0165a20" id="0165a20">作因名为作者。若我受报名为受者</a><a name="0165a21" id="0165a21"><p>论曰。譬如众多生盲人不曾见象<p>释曰。众</a><a name="0165a22" id="0165a22">多譬一阐提及外道。生盲人譬迷阿黎耶识</a><a name="0165a23" id="0165a23">体性因果。三种无明。不曾见。譬不能了别。象</a><a name="0165a24" id="0165a24">譬阿黎耶识。生盲人于一期报中不曾见色。</a><a name="0165a25" id="0165a25">一阐提及外道从无始生死来。未曾了别阿</a><a name="0165a26" id="0165a26">黎耶识三相</a><a name="0165a27" id="0165a27"><p>论曰。有人示之令彼触证<p>释曰。有人譬邪</a><a name="0165a28" id="0165a28">师。示之譬为说邪法。令彼触证。譬令彼生不</a><a name="0165a29" id="0165a29">正思惟及偏见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310164c.htm'><img src='up.gif' border=0></a>
<a href='T310165b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>