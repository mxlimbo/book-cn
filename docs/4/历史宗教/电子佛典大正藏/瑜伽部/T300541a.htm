<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0541a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷45)</font> 15菩萨地 <font face='Arial'>T30, p0541a</h2></font><hr>
<span class='old'>
</a><a name="0540c28" id="0540c28">彼有情将为说法。先当方便随顺。现行软</a><a name="0540c29" id="0540c29">美身语。亦复现行近施随转。除彼于己所</span><a name="0541a01" id="0541a01">生恚恼。彼恚恼除便生爱敬。爱敬生已于</a><a name="0541a02" id="0541a02">法起乐。然后为其宣说正法。所说正法如</a><a name="0541a03" id="0541a03">其所宜易入易解。应时渐次无有颠倒。能</a><a name="0541a04" id="0541a04">引义利堪任难击。于彼有情调伏事中成</a><a name="0541a05" id="0541a05">就最胜欲作饶益哀愍之心。为现神通记</a><a name="0541a06" id="0541a06">心显说如理正法。或劝请他。或为化作种</a><a name="0541a07" id="0541a07">种众多殊特化事。令彼有情皆悉调伏。若引</a><a name="0541a08" id="0541a08">义利。极略诸论能为广辩。若引义利。极广</a><a name="0541a09" id="0541a09">诸论能为略说。令其受持为作忆念施其</a><a name="0541a10" id="0541a10">问难。彼既于法能受能持。复进为其广开</a><a name="0541a11" id="0541a11">正义。又于趣入遍缘一切三摩地门。能为</a><a name="0541a12" id="0541a12">随顺教授教诫。摄益有情令修利行。若诸</a><a name="0541a13" id="0541a13">有情于佛所说甚深空性相应经典。不解如</a><a name="0541a14" id="0541a14">来密意义趣。于此经中说一切法皆无自</a><a name="0541a15" id="0541a15">性皆无有事无生无灭。说一切法皆等虚</a><a name="0541a16" id="0541a16">空皆如幻梦。彼闻是已如其义趣不能解</a><a name="0541a17" id="0541a17">了。心生惊怖。诽谤如是一切经典言非佛</a><a name="0541a18" id="0541a18">说。菩萨为彼诸有情类。方便善巧如理会</a><a name="0541a19" id="0541a19">通如是经中如来密意甚深义趣。如实和会</a><a name="0541a20" id="0541a20">摄彼有情。菩萨如是正会通时。为彼说言。</a><a name="0541a21" id="0541a21">此经不说一切诸法都无所有。但说诸法</a><a name="0541a22" id="0541a22">所言自性都无所有。是故说言一切诸法皆</a><a name="0541a23" id="0541a23">无自性。虽有一切所言说事。依止彼故</a><a name="0541a24" id="0541a24">诸言说转。然彼所说可说自性。据第一义</a><a name="0541a25" id="0541a25">非其自性。是故说言一切诸法皆无有事。</a><a name="0541a26" id="0541a26">一切诸法所言自性理既如是。从本已来都</a><a name="0541a27" id="0541a27">无所有。当何所生当何所灭。是故说言一切</a><a name="0541a28" id="0541a28">诸法无生无灭。譬如空中有众多色色业</a><a name="0541a29" id="0541a29">可得容受一切诸色色业。谓虚空中现有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300540c.htm'><img src='up.gif' border=0></a>
<a href='T300541b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>