<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0153a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷1)</font> 摄大乘论释序 <font face='Arial'>T31, p0153a</h2></font><hr>
<span class='old'>
</a><a name="0152c28" id="0152c28">苞四韦于怀抱。吞六论于胸衿。学穷三藏。</a><a name="0152c29" id="0152c29">贯练五部。研究大乘。备尽深极。法师既博综</span><a name="0153a01" id="0153a01">坟籍。妙达幽微。每欲振玄宗于他域。启法门</a><a name="0153a02" id="0153a02">于未悟。以身许道。无惮远游。跨万里犹比</a><a name="0153a03" id="0153a03">邻。越四海如咫尺。以梁太清二年方届建</a><a name="0153a04" id="0153a04">业。仍值梁季混淆。横流荐及。法师因此避</a><a name="0153a05" id="0153a05">地东西。遂使大法拥而不畅。末至九江及游</a><a name="0153a06" id="0153a06">五岭。凡所翻译卷轴未多。后适闽越。敷说</a><a name="0153a07" id="0153a07">不少。法师每怀慷慨。所叹知音者希。故伯牙</a><a name="0153a08" id="0153a08">绝弦。卞和泣璧。良由妙旨之曲难辩。盈尺</a><a name="0153a09" id="0153a09">之珍罕别。法师游方既久。欲旋反旧国。经</a><a name="0153a10" id="0153a10">涂所[<a href='javascript:showpic("images/000262.gif")'>一/旦</a>]。遂达蕃禺。仪同三司广州刺史阳</a><a name="0153a11" id="0153a11">山郡公欧阳頠。睿表岳灵。德洞河府。经文</a><a name="0153a12" id="0153a12">纬武。匡道佐时。康流民于百越。建正法于五</a><a name="0153a13" id="0153a13">岭。钦法师之高行。慕大士之胜规。奉请为</a><a name="0153a14" id="0153a14">菩萨戒师。恭承尽弟子礼。恺昔尝受业。已</a><a name="0153a15" id="0153a15">少涤沈弊。服膺未久。便致睽违。今重奉值。</a><a name="0153a16" id="0153a16">倍怀蹈舞。复欲餐和禀德。访道陈疑。虽殷</a><a name="0153a17" id="0153a17">勤三请。而不蒙允遂。恍然失图。心魂靡托。</a><a name="0153a18" id="0153a18">衡州刺史阳山公世子欧阳纥。风业峻整。威</a><a name="0153a19" id="0153a19">武贞拔。该阅文史。深达治要。崇澜内湛。清辉</a><a name="0153a20" id="0153a20">外溢。钦贤味道。笃信爱奇。躬为请主。兼申</a><a name="0153a21" id="0153a21">礼事。法师乃欣然受请。许为翻译。制旨寺</a><a name="0153a22" id="0153a22">主慧智法师。戒行清白。道气宏壮。志业闲</a><a name="0153a23" id="0153a23">瞻。触途必举。匡济不穷。轮焕靡息。征南长</a><a name="0153a24" id="0153a24">史袁敬德。履行冲明。志托夷远。徽猷清兰。</a><a name="0153a25" id="0153a25">冰桂齐质。弼谐蕃政。民誉早闻。兼深重佛</a><a name="0153a26" id="0153a26">法。崇情至理。黑白二贤。为经始檀越。辰次</a><a name="0153a27" id="0153a27">昭阳。岁维协洽。月吕姑洗。神纪勾芒。于广</a><a name="0153a28" id="0153a28">州制旨寺便就翻译。法师既妙解声论。善识</a><a name="0153a29" id="0153a29">方言。词有以而必彰。义无微而不畅。席间函<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310152c.htm'><img src='up.gif' border=0></a>
<a href='T310153b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>