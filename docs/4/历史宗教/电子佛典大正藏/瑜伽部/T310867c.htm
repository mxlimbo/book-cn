<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1617 三无性论 0867c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1617 三无性论</font> <font face='Arial'>(卷1)</font> <font face='Arial'>T31, p0867c</h2></font><hr>
<span class='old'>
</a><a name="0867b28" id="0867b28">如如者即是两性无所有。分别性以无体相</a><a name="0867b29" id="0867b29">故无所有。依他性以无生故无所有。此二无</span><a name="0867c01" id="0867c01">所有皆无变异故言如如。故呼此如如为真</a><a name="0867c02" id="0867c02">实性。此即第二相应分。即是立名。次约此三</a><a name="0867c03" id="0867c03">性。说三无性。由三无性应知是一无性理。约</a><a name="0867c04" id="0867c04">分别者。由相无性说名无性。何以故。如所</a><a name="0867c05" id="0867c05">显现是相实无。是故分别性以无相为性。约</a><a name="0867c06" id="0867c06">依他性者。由生无性说名无性。何以故。此生</a><a name="0867c07" id="0867c07">由缘力成。不由自成。缘力即是分别性。分别</a><a name="0867c08" id="0867c08">性体既无。以无缘力故生不得立。是故依他</a><a name="0867c09" id="0867c09">性。以无生为性。约真实性者。由真实无性故</a><a name="0867c10" id="0867c10">说无性。何以故。此理是真实故。一切诸法由</a><a name="0867c11" id="0867c11">此理故同一无性。是故真实性。以无性为</a><a name="0867c12" id="0867c12">性</a><a name="0867c13" id="0867c13"><p>释曰。约真实性。由真实无性故。说无性者。此</a><a name="0867c14" id="0867c14">真实性更无别法。还即前两性之无。是真实</a><a name="0867c15" id="0867c15">性。真实是无相无生故。一切有为法。不出此</a><a name="0867c16" id="0867c16">分别依他两性。此二性既真实无相无生。由</a><a name="0867c17" id="0867c17">此理故一切诸法同一无性。此一无性。真实</a><a name="0867c18" id="0867c18">是无真实是有。真实无。此分别依他二有。真</a><a name="0867c19" id="0867c19">实有。此分别依他二无故。不可说有亦不可</a><a name="0867c20" id="0867c20">说无。不可说有如五尘。不可说无如免角。即</a><a name="0867c21" id="0867c21">是非有性非无性故名无性性。亦以无性为</a><a name="0867c22" id="0867c22">性名无性性。即是非安立谛。若是三性并是</a><a name="0867c23" id="0867c23">安立。前两性是安立世谛。体实是无安立为</a><a name="0867c24" id="0867c24">有故。真实性即是安立真谛。对遣二有安立</a><a name="0867c25" id="0867c25">二无。名为真谛。还寻此性离有离无故非安</a><a name="0867c26" id="0867c26">立。三无性皆非安立也。此即第三相分。明三</a><a name="0867c27" id="0867c27">种体相也</a><a name="0867c28" id="0867c28"><p>论曰。此三种性如是无性已说其相。今须说</a><a name="0867c29" id="0867c29">成立道理。分别性者无有体相。何以故。此性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310867b.htm'><img src='up.gif' border=0></a>
<a href='T310868a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>