<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0903a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷3)</font> #06#菩萨地持方便处力种性品第八 <font face='Arial'>T30, p0903a</h2></font><hr>
<span class='old'>
</a><a name="0902c22" id="0902c22">二部经。唯方广部是菩萨藏。余十一部是声</a><a name="0902c23" id="0902c23">闻藏。外论者。略说有三种因论。声论。医方</span><a name="0903a01" id="0903a01">论。世工业处智者。谓种种事业。如金师铁</a><a name="0903a02" id="0903a02">师水师等。及余种种明处所摄。明处者有五</a><a name="0903a03" id="0903a03">种。一者内明处。二者因明处。三者声明</a><a name="0903a04" id="0903a04">处。四者医方明处。五者工业明处。此五</a><a name="0903a05" id="0903a05">种明处菩萨悉求。佛所说者。名为内论略说</a><a name="0903a06" id="0903a06">二种。一者显示正因果。二者显示所作不坏</a><a name="0903a07" id="0903a07">不作不受。因论亦二种。一者能屈他论。</a><a name="0903a08" id="0903a08">二者自申己义。声论有。二种一者显示界色</a><a name="0903a09" id="0903a09">(界与色此二种是声之差别非常所谓阴界形色根本声名为界界有种种别声名为色此二声总一切音声</a><a name="0903a10" id="0903a10">音声论此中应广说)。二者显示巧便言辞。医方论有四</a><a name="0903a11" id="0903a11">种。一者显示善知病。二者显示病因。三者显</a><a name="0903a12" id="0903a12">示能除已起之病。四者显示已除之病。令不</a><a name="0903a13" id="0903a13">重起。世工业处智者。显示种种世业成就。</a><a name="0903a14" id="0903a14">云何是佛所说。不颠倒因有十种。不颠倒</a><a name="0903a15" id="0903a15">因。当知摄一切因一切烦恼一切清净一</a><a name="0903a16" id="0903a16">切无记等。云何为十一者随说因。二者以有</a><a name="0903a17" id="0903a17">因。三者种殖因。四者摄因。五者生因。六者</a><a name="0903a18" id="0903a18">长因。七者自种因。八者共事因。九者相违</a><a name="0903a19" id="0903a19">因。十者不相违因。彼一切法名。名已想。想已</a><a name="0903a20" id="0903a20">说。此诸法名想言说。是名随说因。以有事</a><a name="0903a21" id="0903a21">故有所作。是名以有因。以有手故有所作。</a><a name="0903a22" id="0903a22">以有足故有游行。以有身故有屈申。以有饥</a><a name="0903a23" id="0903a23">渴故有求饮食。如是比无量无数名以有因</a><a name="0903a24" id="0903a24">种诸种子。名种殖因。水土润泽。是名摄因。</a><a name="0903a25" id="0903a25">种子于芽。是名生因。芽茎相续乃至成熟。</a><a name="0903a26" id="0903a26">是名长因种种种子各各自生。是名自种因。</a><a name="0903a27" id="0903a27">彼以有因种殖因摄因生因长因自种因。此</a><a name="0903a28" id="0903a28">六因总说共事因。障碍于生。名相违因。不</a><a name="0903a29" id="0903a29">障碍者。名不相违因。彼相违有六种一者语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300902c.htm'><img src='up.gif' border=0></a>
<a href='T300903b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>