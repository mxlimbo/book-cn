<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0994b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷6)</font> 菩萨地三十七助道品第十八 <font face='Arial'>T30, p0994b</h2></font><hr>
<span class='old'>
</a><a name="0994a28" id="0994a28">亦无真实。流布如是名姓饮食受苦受乐长</a><a name="0994a29" id="0994a29">寿短寿。是名流布流布者。名为相不名真</span><a name="0994b01" id="0994b01">实。如来善知众生世间器世间故。名如来</a><a name="0994b02" id="0994b02">善知世间。菩萨若见于已年长福德胜者。应</a><a name="0994b03" id="0994b03">起奉迎礼拜问讯安施床座。若见年德与己</a><a name="0994b04" id="0994b04">等者。先意问讯谦下软语执手共座。不生憍</a><a name="0994b05" id="0994b05">慢我胜于彼。若见年德于己少者。先意软语</a><a name="0994b06" id="0994b06">劝以福德。教行善法心不轻慢。设其有罪终</a><a name="0994b07" id="0994b07">不讥刺。随所须物任以给施。菩萨悉于上中</a><a name="0994b08" id="0994b08">下众生。先意软语善法教化。以食以法而摄</a><a name="0994b09" id="0994b09">取之。身口意业善思惟等悉向众生。常作是</a><a name="0994b10" id="0994b10">念。愿我莫与一切众生作恶因缘。于诸众生</a><a name="0994b11" id="0994b11">不作怨想。常生亲想无嗔恚心。设有嗔者不</a><a name="0994b12" id="0994b12">以在意。若他嗔打当观法界。身口意业常自</a><a name="0994b13" id="0994b13">凝重。具足十四事。所谓六方便。四恶知识。</a><a name="0994b14" id="0994b14">四善知识。如善生经说。常能利益今世后世。</a><a name="0994b15" id="0994b15">能求财物。得已能护。营生富足。能作福德不</a><a name="0994b16" id="0994b16">贪不悭。不作幻术诳惑世人。持戒惭愧。有</a><a name="0994b17" id="0994b17">人寄附不令生疑。众生见者如见真实。常近</a><a name="0994b18" id="0994b18">善友治国理民劝以十善。见则言见。闻则言</a><a name="0994b19" id="0994b19">闻。觉则言觉。知则言知。是故菩萨。名知世</a><a name="0994b20" id="0994b20">间。云何名为菩萨学四依。菩萨依义不依于</a><a name="0994b21" id="0994b21">字。菩萨听法不为依字唯为依义。菩萨摩诃</a><a name="0994b22" id="0994b22">萨依法不依人。知法非法。知如是法是佛所</a><a name="0994b23" id="0994b23">说是长老说是众僧说。若是非法。虽闻佛说</a><a name="0994b24" id="0994b24">心不生信。复有是法非佛所说非长老说非</a><a name="0994b25" id="0994b25">众僧说。虽非佛说长老僧说。是法相者闻则</a><a name="0994b26" id="0994b26">信受。菩萨摩诃萨依了义经不依不了义经。</a><a name="0994b27" id="0994b27">依了义者。不可动不可移。了义经者不生疑</a><a name="0994b28" id="0994b28">心。菩萨若于了义经中生疑心者则可移动。</a><a name="0994b29" id="0994b29">菩萨依智不依识。何以故。修智慧者名净智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300994a.htm'><img src='up.gif' border=0></a>
<a href='T300994c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>