<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0396a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷21)</font> 13声闻地 <font face='Arial'>T30, p0396a</h2></font><hr>
<span class='old'>
</a><a name="0395c28" id="0395c28"><p>云何种姓安立。谓应问言。今此种姓为当</a><a name="0395c29" id="0395c29">言细为当言粗。应答言细。何以故。由此</span><a name="0396a01" id="0396a01">种子未能与果未习成果故名为细。若已</a><a name="0396a02" id="0396a02">与果已习成果。尔时种姓若种若果俱说名</a><a name="0396a03" id="0396a03">粗。</b><p>问如是种姓当言堕一相续堕多相</a><a name="0396a04" id="0396a04">续。答当言堕一相续。所以者何。若法异相</a><a name="0396a05" id="0396a05">俱有而转。见彼各别种种相续种种流转。</a><a name="0396a06" id="0396a06">如是种子非于六处有别异相。即于如</a><a name="0396a07" id="0396a07">是种类分位六处殊胜。从无始世展转传来</a><a name="0396a08" id="0396a08">法尔所得。有如是想及以言说。谓为种姓</a><a name="0396a09" id="0396a09">种子界性。是故当言堕一相续。</b><p>问若住种</a><a name="0396a10" id="0396a10">姓补特伽罗有涅槃法。此住种姓有涅槃</a><a name="0396a11" id="0396a11">法补特伽罗。何因缘故有涅槃法。而前际来</a><a name="0396a12" id="0396a12">长时流转不般涅槃。答四因缘故不般涅槃。</a><a name="0396a13" id="0396a13">何等为四。一生无暇故。二放逸过故。三邪</a><a name="0396a14" id="0396a14">解行故。四有障过故。云何生无暇。谓如有</a><a name="0396a15" id="0396a15">一生于边国及以达须蔑戾车中。四众贤良</a><a name="0396a16" id="0396a16">正至善士不往游涉。是名生无暇。云何放逸</a><a name="0396a17" id="0396a17">过。谓如有一虽生中国或非达须非蔑</a><a name="0396a18" id="0396a18">戾车。四众贤良正至善士皆往游涉。而生贵</a><a name="0396a19" id="0396a19">家财宝具足。于诸妙欲耽着受用。不见过</a><a name="0396a20" id="0396a20">患不知出离。是名放逸过。云何邪解行。谓</a><a name="0396a21" id="0396a21">如有一虽生中国。乃至广说而有外道种</a><a name="0396a22" id="0396a22">种恶见。谓起如是见立如是论。无有施</a><a name="0396a23" id="0396a23">与广说乃至我自了知无诸后有。复由如</a><a name="0396a24" id="0396a24">是外道见故。不值诸佛出现世间。无诸善</a><a name="0396a25" id="0396a25">友说正法者。是名邪解行。云何有障过。谓</a><a name="0396a26" id="0396a26">如有一虽生中国。广说如前亦值诸佛出</a><a name="0396a27" id="0396a27">现于世。遇诸善友说正法者。而性愚钝顽</a><a name="0396a28" id="0396a28">騃无知。又复喑哑以手代言。无力能了善</a><a name="0396a29" id="0396a29">说恶说所有法义。或复造作诸无间业。或复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300395c.htm'><img src='up.gif' border=0></a>
<a href='T300396b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>