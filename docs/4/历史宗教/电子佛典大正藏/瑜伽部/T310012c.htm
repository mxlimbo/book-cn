<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0012c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷3)</font> <font face='Arial'>T31, p0012c</h2></font><hr>
<span class='old'>
</a><a name="0012b28" id="0012b28">谓一切。阿赖耶识为断为常。非断非常</a><a name="0012b29" id="0012b29">以恒转故。恒谓此识无始时来一类相续常</span><a name="0012c01" id="0012c01">无间断。是界趣生施设本故。性坚持种令</a><a name="0012c02" id="0012c02">不失故。转谓此识无始时来念念生灭前后</a><a name="0012c03" id="0012c03">变异。因灭果生非常一故。可为转识熏成</a><a name="0012c04" id="0012c04">种故。恒言遮断转表非常。犹如瀑流因</a><a name="0012c05" id="0012c05">果法尔。如瀑流水非断非常相续长时有</a><a name="0012c06" id="0012c06">所漂溺。此识亦尔。从无始来生灭相续非</a><a name="0012c07" id="0012c07">常非断。漂溺有情令不出离。又如瀑流</a><a name="0012c08" id="0012c08">虽风等击起诸波浪而流不断。此识亦尔。</a><a name="0012c09" id="0012c09">虽遇众缘起眼识等而恒相续。又如瀑流</a><a name="0012c10" id="0012c10">漂水下上鱼草等物随流不舍此识亦尔。</a><a name="0012c11" id="0012c11">与内习气外触等法恒相随转。如是法喻</a><a name="0012c12" id="0012c12">意显此识无始因果非断常义。谓此识性无</a><a name="0012c13" id="0012c13">始时来刹那刹那果生因灭。果生故非断。因</a><a name="0012c14" id="0012c14">灭故非常。非断非常是缘起理。故说此识</a><a name="0012c15" id="0012c15">恒转如流。过去未来既非实有。非常可尔。</a><a name="0012c16" id="0012c16">非断如何。断岂得成缘起正理。过去未来</a><a name="0012c17" id="0012c17">若是实有可许非断如何非常。常亦不成</a><a name="0012c18" id="0012c18">缘起正理。岂斥他过己义便成。若不摧邪</a><a name="0012c19" id="0012c19">难以显正。前因灭位后果即生。如秤两头</a><a name="0012c20" id="0012c20">低昂时等。如是因果相续如流。何假去来</a><a name="0012c21" id="0012c21">方成非断。因现有位后果未生。因是谁因。</a><a name="0012c22" id="0012c22">果现有时前因已灭。果是谁果。既无因果谁</a><a name="0012c23" id="0012c23">离断常。若有因时已有后果。果既本有。何</a><a name="0012c24" id="0012c24">待前因。因义既无果义宁有无因无果岂</a><a name="0012c25" id="0012c25">离断常。因果义成依法作用。故所诘难非</a><a name="0012c26" id="0012c26">预我宗。体既本有用亦应然。所待因缘亦</a><a name="0012c27" id="0012c27">本有故。由斯汝义因果定无。应信大乘缘</a><a name="0012c28" id="0012c28">起正理。谓此正理深妙离言因果等言皆假</a><a name="0012c29" id="0012c29">施设。观现在法有引后用。假立当果对<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310012b.htm'><img src='up.gif' border=0></a>
<a href='T310013a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>