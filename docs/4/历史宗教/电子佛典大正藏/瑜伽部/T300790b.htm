<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0790b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷87)</font> 摄事分 1契经事 <font face='Arial'>T30, p0790b</h2></font><hr>
<span class='old'>
</a><a name="0790a28" id="0790a28">烦恼毕竟断故。有毕竟梵行以为后边。谓</a><a name="0790a29" id="0790a29">已获得彼对治故。于第四相譬如世间具</span><a name="0790b01" id="0790b01">五种相名入宫城。随阙一种不名为入。</a><a name="0790b02" id="0790b02">如是要具与彼相似五种相故。当知名入</a><a name="0790b03" id="0790b03">涅槃宫城。何等名具世间五相。一者辟宫</a><a name="0790b04" id="0790b04">城门。二者超踰隍堑而不堕落。三者深起</a><a name="0790b05" id="0790b05">果决而越度之。四者越隍堑已逼临宫阙。</a><a name="0790b06" id="0790b06">五者非自非余之所希望。胜幢既仆徐入</a><a name="0790b07" id="0790b07">中宫。如是入宫无诸挂碍。入涅槃宫亦复</a><a name="0790b08" id="0790b08">如是。先断能顺五下分结。如彼辟门。次</a><a name="0790b09" id="0790b09">于涅槃起深坑想。无明怖畏断无余故。如</a><a name="0790b10" id="0790b10">超隍堑而不堕落。能到萨迦耶彼岸故。能</a><a name="0790b11" id="0790b11">持最后身故。如彼果决而越度之。将入无</a><a name="0790b12" id="0790b12">余依涅槃界如逼宫阙。已断有爱于诸境</a><a name="0790b13" id="0790b13">界无复爱生。遍于一切憍慢不起而入涅</a><a name="0790b14" id="0790b14">槃。如非自他之所希望。胜幢既仆徐入中</a><a name="0790b15" id="0790b15">宫。如前所说五种因缘。入涅槃宫当知亦</a><a name="0790b16" id="0790b16">尔。又既入已由二种相安住圣住。一由行</a><a name="0790b17" id="0790b17">故。二由住故。行由三相应正了知。一不共</a><a name="0790b18" id="0790b18">故。二无染故。三正依止所依止故。永断顺</a><a name="0790b19" id="0790b19">五下分结故。于诸欲中毕竟离欲。即于是</a><a name="0790b20" id="0790b20">处而游行故。说名不共。于六恒住常摄受</a><a name="0790b21" id="0790b21">故。名为无染。于一分法思择远离。谓恶象</a><a name="0790b22" id="0790b22">马等。于一分法思择习近。谓衣服饮食等。</a><a name="0790b23" id="0790b23">是名为正依止所依。如是于行善清净已。</a><a name="0790b24" id="0790b24">复由五相应了知住。谓若由此而住。若此</a><a name="0790b25" id="0790b25">为依。若由此离系。若此为依。若由此相应。</a><a name="0790b26" id="0790b26">当知此中由不动心解脱而住。于一分法</a><a name="0790b27" id="0790b27">思择除遣。谓游行散乱劬劳因缘身心疲怠。</a><a name="0790b28" id="0790b28">于一分法思择忍受。谓寒热等。是名为依。</a><a name="0790b29" id="0790b29">由于三种杂染离系。谓见杂染及爱杂染<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300790a.htm'><img src='up.gif' border=0></a>
<a href='T300790c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>