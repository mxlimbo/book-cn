<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0286c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷2)</font> 本地分中意地第二之一 <font face='Arial'>T30, p0286c</h2></font><hr>
<span class='old'>
</a><a name="0286b28" id="0286b28">情业增上力故世间复成。尔时最初于虚空</a><a name="0286b29" id="0286b29">中。第三静虑器世间成。如第三静虑。第二及</span><a name="0286c01" id="0286c01">初亦复如是。尔时第三灾顶有诸有情。由</a><a name="0286c02" id="0286c02">寿尽故业尽故福尽故。从彼没已生第三静</a><a name="0286c03" id="0286c03">虑。余一切处渐次亦尔。复从第二灾顶。生</a><a name="0286c04" id="0286c04">第二静虑。余一切处应知亦尔。复从第一灾</a><a name="0286c05" id="0286c05">顶。有一有情由寿等尽故从彼没已生初</a><a name="0286c06" id="0286c06">静虑。梵世界中为最大梵。由独一故而怀</a><a name="0286c07" id="0286c07">不悦便有希望。今当云何令余有情亦来</a><a name="0286c08" id="0286c08">生此。当发心时。诸余有情由寿等尽故。</a><a name="0286c09" id="0286c09">从第二静虑没已。生初静虑彼同分中。如</a><a name="0286c10" id="0286c10">是下三静虑。器及有情世间成已。于虚空</a><a name="0286c11" id="0286c11">中欲界四天宫殿渐成。当知彼诸虚空宫殿</a><a name="0286c12" id="0286c12">皆如化出。又诸有情从极净光天众同分</a><a name="0286c13" id="0286c13">没。而来生此诸宫殿中。余如前说。自此</a><a name="0286c14" id="0286c14">以后有大风轮。量等三千大千世界。从下</a><a name="0286c15" id="0286c15">而起。与彼世界作所依持。为欲安立</a><a name="0286c16" id="0286c16">无有宫殿诸有情类。此大风轮有二种相。</a><a name="0286c17" id="0286c17">谓仰周布。及傍侧布。由此持水令不散</a><a name="0286c18" id="0286c18">坠。次由彼业增上力故。于虚空界金藏云</a><a name="0286c19" id="0286c19">兴。从此降雨注风轮上。次复起风鼓水令</a><a name="0286c20" id="0286c20">坚。此即名为金性地轮。上堪水雨之所激</a><a name="0286c21" id="0286c21">注。下为风[<a href='javascript:showpic("images/043881.gif")'>台-台+炎</a>]之所冲薄。此地成已即由彼</a><a name="0286c22" id="0286c22">业增上力故。空中复起诸界藏云。又从彼</a><a name="0286c23" id="0286c23">云降种种雨。然其雨水。乃依金性地轮而</a><a name="0286c24" id="0286c24">住。次复风起鼓水令坚。即由此风力所引</a><a name="0286c25" id="0286c25">故。诸有清净第一最胜精妙性者。成苏迷卢</a><a name="0286c26" id="0286c26">山。此山成已四宝为体。所谓金银颇胝琉璃。</a><a name="0286c27" id="0286c27">若中品性者。成七金山。谓持双山。毗那矺</a><a name="0286c28" id="0286c28">迦山。马耳山。善见山。朅达洛迦山。持轴山。</a><a name="0286c29" id="0286c29">尼民达罗山。如是诸山其峰布列。各由形状<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300286b.htm'><img src='up.gif' border=0></a>
<a href='T300287a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>