<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0379b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷10)</font> 彼果智分第十一之一 <font face='Arial'>T31, p0379b</h2></font><hr>
<span class='old'>
</a><a name="0379a28" id="0379a28">等觉。余方现化施作佛事。若尔何故不许</a><a name="0379a29" id="0379a29">但住睹史多天真证等觉。遍于一切四大</span><a name="0379b01" id="0379b01">洲渚。示现化身施作佛事。又于一切四大</a><a name="0379b02" id="0379b02">洲中不现等觉。无教无理故不应说。此佛</a><a name="0379b03" id="0379b03">土中有四洲渚不现成佛。若有说言纵有</a><a name="0379b04" id="0379b04">是事。便违契经故。经中说无二如来俱时</a><a name="0379b05" id="0379b05">出现。应知此经同转轮王。如说轮王无二</a><a name="0379b06" id="0379b06">并出。依一四洲非一佛土。无二如来俱时</a><a name="0379b07" id="0379b07">出现当知亦尔。此中意说一四大洲名一</a><a name="0379b08" id="0379b08">世界。今复以颂显示诸佛化现等觉。佛微细</a><a name="0379b09" id="0379b09">化身等者。此中义说。若于尔时佛现安住</a><a name="0379b10" id="0379b10">睹史多天。示从彼没入母胎等。即于彼时</a><a name="0379b11" id="0379b11">化作尊者舍利子等无量眷属。亦现入胎出</a><a name="0379b12" id="0379b12">生等事。安立如是变化眷属。当知为显一</a><a name="0379b13" id="0379b13">切种觉殊胜佛事。今当显示如来毕竟入般</a><a name="0379b14" id="0379b14">涅槃不应道理。谓为化度一切有情。先发</a><a name="0379b15" id="0379b15">大愿及修大行。常自誓言。我当利乐一切</a><a name="0379b16" id="0379b16">有情勤修正行。若始成佛已便般涅槃。即所</a><a name="0379b17" id="0379b17">修愿行空无有果。由此非理是变化身非</a><a name="0379b18" id="0379b18">自性身</a><a name="0379b19" id="0379b19"><p>论曰。佛受用身及变化身既是无常。云何经</a><a name="0379b20" id="0379b20">说如来身常。此二所依法身常故。又等流身</a><a name="0379b21" id="0379b21">及变化身。以恒受用无休废故。数数现化</a><a name="0379b22" id="0379b22">不永绝故。如常受乐。如常施食。如来身常</a><a name="0379b23" id="0379b23">应知亦尔</a><a name="0379b24" id="0379b24"><p>释曰。经说如来其身常住。佛受用身及变化</a><a name="0379b25" id="0379b25">身皆是无常。云何身常。故次成立二身常义。</a><a name="0379b26" id="0379b26">谓此二身依法身住。法身常故亦说为常。</a><a name="0379b27" id="0379b27">又受用身。受用无废故说为常。其变化身恒</a><a name="0379b28" id="0379b28">现等觉般涅槃等。相续不断故亦名常。复</a><a name="0379b29" id="0379b29">以譬喻显此二身是常住义。犹如世间言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310379a.htm'><img src='up.gif' border=0></a>
<a href='T310379c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>