<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0670b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷67)</font> 摄决择分 摄决择分中声闻地之一 <font face='Arial'>T30, p0670b</h2></font><hr>
<span class='old'>
</a><a name="0670a28" id="0670a28">情浊。是名杂染界生声闻。与此相违当知</a><a name="0670a29" id="0670a29">即是清净界生声闻。末法时生诸声闻相云</span><a name="0670b01" id="0670b01">何可知。谓诸声闻于当来世法末时生。多</a><a name="0670b02" id="0670b02">分爱重利养恭敬。违背妙法。诸贪恚痴及不</a><a name="0670b03" id="0670b03">正法并皆增盛。为悭嫉等诸随烦恼缠扰其</a><a name="0670b04" id="0670b04">心。处悭。家悭。利悭。恭悭。誉悭。法悭。无不</a><a name="0670b05" id="0670b05">具足。谄诳矫诈恒现在前。广说乃至为活命</a><a name="0670b06" id="0670b06">故而求出家非为涅槃。多诸掉动。高举轻</a><a name="0670b07" id="0670b07">躁。强口傲诞懈怠失念。心不静定多诸迷</a><a name="0670b08" id="0670b08">乱。根性闇劣多诸烦恼。烦恼现行无有间</a><a name="0670b09" id="0670b09">断。忧苦虽多不生厌患。乐多众会。弃阿练</a><a name="0670b10" id="0670b10">若边际卧具。来入众中习近村侧。所有卧</a><a name="0670b11" id="0670b11">具便生喜乐。如是乃至喜乐谈谑。喜乐諠</a><a name="0670b12" id="0670b12">众。喜乐猥杂。自举纵逸。不能善修身戒心</a><a name="0670b13" id="0670b13">慧。于佛世尊所说甚深与空相应随顺缘</a><a name="0670b14" id="0670b14">性缘起缘生所有经典。并皆弃舍。于世聪慧</a><a name="0670b15" id="0670b15">所造讽诵。绮饰言辞绚藻文章。随顺世典</a><a name="0670b16" id="0670b16">恭敬受持深生欢喜。于似正法非正法中</a><a name="0670b17" id="0670b17">妄生法想。于正法中起非法想。又即于彼</a><a name="0670b18" id="0670b18">爱乐显现宣说开示。诽谤正法及毗奈耶。</a><a name="0670b19" id="0670b19">于说正法及毗奈耶补特伽罗生怨家想。</a><a name="0670b20" id="0670b20">多犯尸罗习诸恶法。内实腐败外现贤善。</a><a name="0670b21" id="0670b21">广说乃至实非梵行自称梵行。无余有余二</a><a name="0670b22" id="0670b22">篇重罪尚起故思现行毁犯。何况中轻。既</a><a name="0670b23" id="0670b23">毁犯已多不如法发露对治。或为他知而行</a><a name="0670b24" id="0670b24">发露。非实意乐。故欲结好诸亲友家及施</a><a name="0670b25" id="0670b25">食家。于诸在家所为所作能引无义多事业</a><a name="0670b26" id="0670b26">中。好善营造。于诸在家白衣者所。多起亲</a><a name="0670b27" id="0670b27">爱尊重恭敬愍念之心。非于同法修梵行</a><a name="0670b28" id="0670b28">所多喜安住诈现相等起邪命法。展转互</a><a name="0670b29" id="0670b29">起谋略之心。好为种种斗讼违诤。多乐蓄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300670a.htm'><img src='up.gif' border=0></a>
<a href='T300670c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>