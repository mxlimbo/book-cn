<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0820c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷1)</font> 校量信功德品第十一 <font face='Arial'>T31, p0820c</h2></font><hr>
<span class='old'>
</a><br><a name="0820b28" id="0820b28">　　智者不应畏　　　怨家蛇火毒</a><br><a name="0820b29" id="0820b29">　　因陀罗霹雳　　　刀杖诸恶兽</span><br><a name="0820c01" id="0820c01">　　虎狼师子等　　　彼但能断命</a><br><a name="0820c02" id="0820c02">　　不能令人入　　　可畏阿鼻狱</a><br><a name="0820c03" id="0820c03">　　应畏谤深法　　　及谤法知识</a><br><a name="0820c04" id="0820c04">　　决定令人入　　　可畏阿鼻狱</a><br><a name="0820c05" id="0820c05">　　虽近恶知识　　　恶心出佛血</a><br><a name="0820c06" id="0820c06">　　及杀害父母　　　断诸圣人命</a><br><a name="0820c07" id="0820c07">　　破坏和合僧　　　及断诸善根</a><br><a name="0820c08" id="0820c08">　　以系念正法　　　能解脱彼处</a><br><a name="0820c09" id="0820c09">　　若复有余人　　　诽谤甚深法</a><br><a name="0820c10" id="0820c10">　　彼人无量劫　　　不可得解脱</a><br><a name="0820c11" id="0820c11">　　若人令众生　　　觉信如是法</a><br><a name="0820c12" id="0820c12">　　彼是我父母　　　亦是善知识</a><br><a name="0820c13" id="0820c13">　　彼人是智者　　　以如来灭后</a><br><a name="0820c14" id="0820c14">　　回邪见颠倒　　　令入正道故</a><br><a name="0820c15" id="0820c15">　　三宝清净性　　　菩提功德业</a><br><a name="0820c16" id="0820c16">　　我略说七种　　　与佛经相应</a><br><a name="0820c17" id="0820c17">　　依此诸功德　　　愿于命终时</a><br><a name="0820c18" id="0820c18">　　见无量寿佛　　　无边功德身</a><br><a name="0820c19" id="0820c19">　　我及余信者　　　既见彼佛已</a><br><a name="0820c20" id="0820c20">　　愿得离垢眼　　　成无上菩提　</p></a><a name="0820c21" id="0820c21"><p>论曰。第一教化品。如向偈中已说。应知此</a><a name="0820c22" id="0820c22">论。广门有十一品。中则七品。略唯一品。初</a><a name="0820c23" id="0820c23">释一品。具摄此论法义体相。应知偈言</a><a name="0820c24" id="0820c24"><p class='lg'>　　佛法及众僧　　　性道功德业</a><br><a name="0820c25" id="0820c25">　　略说此论体　　　七种金刚句　</p></a><a name="0820c26" id="0820c26"><p>此偈明何义。言金刚者。犹如金刚难可沮坏。</a><a name="0820c27" id="0820c27">所证之义亦复如是。故言金刚。所言句者。以</a><a name="0820c28" id="0820c28">此论句。能与证义为根本故。此明何义。内身</a><a name="0820c29" id="0820c29">证法无言之体。以闻思智难可证得。犹如金<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310820b.htm'><img src='up.gif' border=0></a>
<a href='T310821a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>