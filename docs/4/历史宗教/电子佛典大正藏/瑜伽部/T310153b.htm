<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0153b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷1)</font> 摄大乘论释序 <font face='Arial'>T31, p0153b</h2></font><hr>
<span class='old'>
</a><a name="0153a28" id="0153a28">州制旨寺便就翻译。法师既妙解声论。善识</a><a name="0153a29" id="0153a29">方言。词有以而必彰。义无微而不畅。席间函</span><a name="0153b01" id="0153b01">丈。终朝靡息。恺谨笔受。随出随书。一章一</a><a name="0153b02" id="0153b02">句。备尽研核。释义若竟。方乃著文。然翻译</a><a name="0153b03" id="0153b03">事殊难。不可存于华绮。若一字参差。则理</a><a name="0153b04" id="0153b04">趣胡越。乃可令质而得义。不可使文而失</a><a name="0153b05" id="0153b05">旨。故今所翻文质相半。与僧忍等同共禀学。</a><a name="0153b06" id="0153b06">夙夜匪懈。无弃寸阴。即以其年树檀之月。</a><a name="0153b07" id="0153b07">文义俱竟。本论三卷。释论十二卷。义疏八卷。</a><a name="0153b08" id="0153b08">合二十三卷。此论乃是大乘之宗极。正法</a><a name="0153b09" id="0153b09">之秘奥妙义云兴。清词海溢。深固幽远。二乘</a><a name="0153b10" id="0153b10">由此迷坠。旷壮该含。十地之所宗学。如来灭</a><a name="0153b11" id="0153b11">后将千一百余年。弥勒菩萨投适时机。降灵</a><a name="0153b12" id="0153b12">俯接。忘己屈应。为阿僧伽法师广释大乘中</a><a name="0153b13" id="0153b13">义。阿僧伽者。此言无著。法师得一会道。体二</a><a name="0153b14" id="0153b14">居宗。咏玄鉴极。凝神物表。欲敷阐至理。故</a><a name="0153b15" id="0153b15">制造论。唯识微言。因兹得显。三性妙趣。由</a><a name="0153b16" id="0153b16">此而彰。冠冕[<a href='javascript:showpic("images/054559.gif")'>彝-糸+分</a>]伦。舟航有识。本论即无著法</a><a name="0153b17" id="0153b17">师之所造也。法师次弟婆薮槃豆。此曰天</a><a name="0153b18" id="0153b18">亲。道亚生知。德备藏性。风格峻峙。神气爽</a><a name="0153b19" id="0153b19">发。禀厥兄之雅训。习大乘之弘旨。无著法</a><a name="0153b20" id="0153b20">师所造诸论。词致渊玄。理趣难晓。将恐后</a><a name="0153b21" id="0153b21">生复成纰紊。故制释论以解本文。笼小乘于</a><a name="0153b22" id="0153b22">形内。挫外道于笔端。自斯以后。迄于像季。方</a><a name="0153b23" id="0153b23">等圆教。乃盛宣通。慧恺不揆虚薄。情虑庸浅。</a><a name="0153b24" id="0153b24">乃欲泛芥舟于巨壑。策骀足于长路。庶累毫</a><a name="0153b25" id="0153b25">成仞。聚爝为明。有识君子。幸宜寻阅。其道</a><a name="0153b26" id="0153b26">必然无失坠也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310153a.htm'><img src='up.gif' border=0></a>
<a href='T310153c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>