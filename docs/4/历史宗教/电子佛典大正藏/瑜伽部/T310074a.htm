<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1589 大乘唯识论 0074a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1589 大乘唯识论</font> <font face='Arial'>(卷1)</font> <font face='Arial'>T31, p0074a</h2></font><hr>
<span class='old'>
</a><a name="0073c28" id="0073c28"><p class='lg'>　　修道不共他　　　能说无等义</a><br><a name="0073c29" id="0073c29">　　顶礼大乘理　　　当说立及破</span><br><a name="0074a01" id="0074a01">　　无量佛所修　　　除障及根本</a><br><a name="0074a02" id="0074a02">　　唯识自性静　　　昧劣人不乐</a><br><a name="0074a03" id="0074a03">　　实无有外尘　　　似尘识生故</a><br><a name="0074a04" id="0074a04">　　犹如翳眼人　　　见毛两月等</a><br><a name="0074a05" id="0074a05">　　处时悉无定　　　无相续不定</a><br><a name="0074a06" id="0074a06">　　作事悉不成　　　若唯识无尘</a><br><a name="0074a07" id="0074a07">　　定处等义成　　　如梦如饿鬼</a><br><a name="0074a08" id="0074a08">　　续不定一切　　　同见脓河等</a><br><a name="0074a09" id="0074a09">　　如梦害作事　　　复次如地狱</a><br><a name="0074a10" id="0074a10">　　一切见狱卒　　　及共受逼害</a><br><a name="0074a11" id="0074a11">　　如畜生生天　　　地狱无杂道</a><br><a name="0074a12" id="0074a12">　　地狱中苦报　　　由彼不能受</a><br><a name="0074a13" id="0074a13">　　由罪人业故　　　似狱卒等生</a><br><a name="0074a14" id="0074a14">　　若许彼变异　　　于彼何不许</a><br><a name="0074a15" id="0074a15">　　业熏习识内　　　执果生于外</a><br><a name="0074a16" id="0074a16">　　何因熏习处　　　于中不说果</a><br><a name="0074a17" id="0074a17">　　色等入有教　　　为化执我人</a><br><a name="0074a18" id="0074a18">　　由随别意说　　　如说化生生</a><br><a name="0074a19" id="0074a19">　　识自种子生　　　显现起似尘</a><br><a name="0074a20" id="0074a20">　　为成内外入　　　故佛说此二</a><br><a name="0074a21" id="0074a21">　　若他依此教　　　得入人无我</a><br><a name="0074a22" id="0074a22">　　由别教能除　　　分别入法空</a><br><a name="0074a23" id="0074a23">　　外尘与邻虚　　　不一亦不异</a><br><a name="0074a24" id="0074a24">　　彼聚亦非尘　　　邻虚不成故</a><br><a name="0074a25" id="0074a25">　　一时六共聚　　　邻虚成六方</a><br><a name="0074a26" id="0074a26">　　若六同一处　　　聚量如邻虚</a><br><a name="0074a27" id="0074a27">　　若邻虚不合　　　聚中谁和合</a><br><a name="0074a28" id="0074a28">　　复次无方分　　　邻虚聚不成</a><br><a name="0074a29" id="0074a29">　　若物有方分　　　不应成一物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310073c.htm'><img src='up.gif' border=0></a>
<a href='T310074b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>