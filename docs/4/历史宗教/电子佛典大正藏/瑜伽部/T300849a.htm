<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0849a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷96)</font> 摄事分 1契经事 <font face='Arial'>T30, p0849a</h2></font><hr>
<span class='old'>
</a><a name="0848c28" id="0848c28">染。亦令欣求未来染事。执取过去已所舍</a><a name="0848c29" id="0848c29">事。耽着现在正现前事。意佷名违。言佷</span><a name="0849a01" id="0849a01">名诤。由三损恼。说名为害。观无常等。如</a><a name="0849a02" id="0849a02">声闻地已说其相</a><a name="0849a03" id="0849a03"><p>复次不净慈悲修所对治欲贪恚害未永断</a><a name="0849a04" id="0849a04">故。诸依止中彼品粗重。犹如种子能生彼</a><a name="0849a05" id="0849a05">故。如其所应说名欲贪及恚害界。由有此</a><a name="0849a06" id="0849a06">故。顺欲恚害境现前时。依不如理作意思</a><a name="0849a07" id="0849a07">惟。于三种境。能取非理相好想生。此想生</a><a name="0849a08" id="0849a08">已由坚执故。当知发起二种过患。一者现</a><a name="0849a09" id="0849a09">法。二者后法。此中云何名为坚执。云何名</a><a name="0849a10" id="0849a10">为现法过患。云何名为后法过患。若由己</a><a name="0849a11" id="0849a11">生想增上力。如前相似欣欲分别。所有热恼</a><a name="0849a12" id="0849a12">寻求生起。由是因缘。名坚执想。又寻求</a><a name="0849a13" id="0849a13">时。于其三处。于诸有情。发起邪行。由此</a><a name="0849a14" id="0849a14">为因。或有堪能。能生现法所有忧苦。由此</a><a name="0849a15" id="0849a15">因缘。说名有苦。或无堪能。然即由彼现在</a><a name="0849a16" id="0849a16">前故。名有匮乏。又此有苦及有匮乏。用二</a><a name="0849a17" id="0849a17">为缘。一者用他手块刀杖及粗言等为增</a><a name="0849a18" id="0849a18">上缘。由是缘故。名有灾害。二者用内杂</a><a name="0849a19" id="0849a19">染而住为增上缘。由是缘故。名有烧恼。</a><a name="0849a20" id="0849a20">如是名为现法过患。即由此因于当来世</a><a name="0849a21" id="0849a21">生诸恶趣。如是名为后法过患。又若于其</a><a name="0849a22" id="0849a22">所受学处。有坚固执当知于彼如干苇舍。</a><a name="0849a23" id="0849a23">所依止中所有能依如虫。善法由邪想火掷</a><a name="0849a24" id="0849a24">置其中。能焚灭故。当知即此补特伽罗所有</a><a name="0849a25" id="0849a25">如虫。一切善法。皆被烧害。与此相违。无坚</a><a name="0849a26" id="0849a26">执故。当知退失功德善法。与此相违。如其</a><a name="0849a27" id="0849a27">所应。当知出离无恚无害想等差别。又于</a><a name="0849a28" id="0849a28">是中闻思修慧。能令黑品无坚固执。能令</a><a name="0849a29" id="0849a29">白品有坚固执。若此三种妙慧有阙。能令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300848c.htm'><img src='up.gif' border=0></a>
<a href='T300849b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>