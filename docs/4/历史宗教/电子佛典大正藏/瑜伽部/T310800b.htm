<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1610 佛性论 0800b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1610 佛性论</font> <font face='Arial'>(卷2)</font> 佛性论辩相分第四中事能品第四 <font face='Arial'>T31, p0800b</h2></font><hr>
<span class='old'>
</a><a name="0800a28" id="0800a28"><p>是名应住如法国土。二近善友善友者。有七</a><a name="0800a29" id="0800a29">分。如偈言</span><a name="0800b01" id="0800b01"><p class='lg'>　　能施重可信　　　能说能忍受</a><br><a name="0800b02" id="0800b02">　　说深为善友　　　安弟子善处　</p></a><a name="0800b03" id="0800b03"><p>七分者。一能施。由能施故令地怜爱。爱故尊</a><a name="0800b04" id="0800b04">重。重故可信。可信故能说。由能说故能忍</a><a name="0800b05" id="0800b05">受外难。能忍受故能说深理。利于善友。由说</a><a name="0800b06" id="0800b06">深法故。能安善友置于善处。若有能备此七</a><a name="0800b07" id="0800b07">德者。可堪依止为善知识。若总论此七。不出</a><a name="0800b08" id="0800b08">三义。一乐怜愍。二聪明。三堪忍。三义若少一</a><a name="0800b09" id="0800b09">种。则非善友。若但怜愍不能聪明。譬如父母</a><a name="0800b10" id="0800b10">虽念子病不能救治。若但聪明无慈愍者。如</a><a name="0800b11" id="0800b11">怨家师不治他疾。若不能堪忍。则自行不足。</a><a name="0800b12" id="0800b12">怜愍聪明亦不成就故。离虽七种合不出三。</a><a name="0800b13" id="0800b13">能施尊重可信。此三属怜愍摄。能说及说深</a><a name="0800b14" id="0800b14">理。此二属聪明摄。能忍属堪忍摄。安善处并</a><a name="0800b15" id="0800b15">通三种。其聪明者。表离愚痴。能堪忍者。表异</a><a name="0800b16" id="0800b16">凡夫。三怜愍者。表异二乘。唯佛世尊备此三</a><a name="0800b17" id="0800b17">德。故堪为众生真善知识。三调伏自身心者。</a><a name="0800b18" id="0800b18">如正教行。闻时无散乱心。思时无轻慢心。修</a><a name="0800b19" id="0800b19">时无颠倒心。若不自调伏身心者。善处善友。</a><a name="0800b20" id="0800b20">则无所用。四宿植善根者。以为解脱分故。修</a><a name="0800b21" id="0800b21">善根。善根者。谓信戒闻舍智。信者不离三宝</a><a name="0800b22" id="0800b22">正念。戒者为不离善道。闻者自闻令他闻。不</a><a name="0800b23" id="0800b23">令他倒闻。不障他闻。因四闻故。今世得闻及</a><a name="0800b24" id="0800b24">思修等。可为法器。三慧具足。舍者有二。一由</a><a name="0800b25" id="0800b25">昔舍物施他。今则损于贪爱。二由昔舍法施</a><a name="0800b26" id="0800b26">人。今则轻灭无明。由此舍故贪爱无明并稍</a><a name="0800b27" id="0800b27">轻薄。以是因缘得解脱果。智者是人先世已</a><a name="0800b28" id="0800b28">曾思择三宝四谛故。于此生得世正见。乃至</a><a name="0800b29" id="0800b29">尽智及无生智。如是之人。虽具三轮。若无宿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310800a.htm'><img src='up.gif' border=0></a>
<a href='T310800c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>