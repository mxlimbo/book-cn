<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0019a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷4)</font> <font face='Arial'>T31, p0019a</h2></font><hr>
<span class='old'>
</a><a name="0018c28" id="0018c28">恼业果种类别故。若无此识持烦恼种界地</a><a name="0018c29" id="0018c29">往还无染心后诸烦恼起皆应无因。余法不</span><a name="0019a01" id="0019a01">能持彼种故。过去未来非实有故。若诸烦</a><a name="0019a02" id="0019a02">恼无因而生。则无三乘学无学果。诸已断者</a><a name="0019a03" id="0019a03">皆应起故。若无此识持业果种。界地往还</a><a name="0019a04" id="0019a04">异类法后。诸业果起亦应无因。余种余因前</a><a name="0019a05" id="0019a05">已遮故。若诸业果无因而生。入无余依涅槃</a><a name="0019a06" id="0019a06">界已。三界业果还复应生。烦恼亦应无因</a><a name="0019a07" id="0019a07">生故。又行缘识应不得成。转识受熏前已</a><a name="0019a08" id="0019a08">遮故。结生染识非行感故。应说名色行为</a><a name="0019a09" id="0019a09">缘故。时分悬隔无缘义故。此不成故后亦</a><a name="0019a10" id="0019a10">不成。诸清净法亦有三种。世出世道断果别</a><a name="0019a11" id="0019a11">故。若无此识持世出世清净道种。异类心</a><a name="0019a12" id="0019a12">后起彼净法皆应无因。所执余因前已破</a><a name="0019a13" id="0019a13">故。若二净道无因而生。入无余依涅槃界</a><a name="0019a14" id="0019a14">已。彼二净道还复应生。所依亦应无因生</a><a name="0019a15" id="0019a15">故。又出世道初不应生。无法持彼法尔种</a><a name="0019a16" id="0019a16">故。有漏类别非彼因故。无因而生非释</a><a name="0019a17" id="0019a17">种故。初不生故后亦不生。是则应无三乘</a><a name="0019a18" id="0019a18">道果。若无此识持烦恼种。转依断果亦不得</a><a name="0019a19" id="0019a19">成。谓道起时现行烦恼及彼种子俱非有</a><a name="0019a20" id="0019a20">故。染净二心不俱起故。道相应心不持彼</a><a name="0019a21" id="0019a21">种。自性相违如涅槃故。去来得等非实有</a><a name="0019a22" id="0019a22">故。余法持种理不成故。既无所断能断亦</a><a name="0019a23" id="0019a23">无。依谁由谁而立断果。若由道力后惑不</a><a name="0019a24" id="0019a24">生立断果者。则初道起应成无学。后诸烦</a><a name="0019a25" id="0019a25">恼皆已无因。永不生故。许有此识一切皆</a><a name="0019a26" id="0019a26">成。唯此能持染净种故。证此识有理趣无</a><a name="0019a27" id="0019a27">边。恐厌繁文略述纲要。别有此识教理显</a><a name="0019a28" id="0019a28">然。诸有智人应深信受。如是已说初能变</a><a name="0019a29" id="0019a29">相。第二能变其相云何。颂曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310018c.htm'><img src='up.gif' border=0></a>
<a href='T310019b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>