<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0540c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷45)</font> 15菩萨地 <font face='Arial'>T30, p0540c</h2></font><hr>
<span class='old'>
</a><a name="0540b28" id="0540b28">界一切供养佛法僧所。即以如是净信俱</a><a name="0540b29" id="0540b29">行增上意乐。周匝普缘深生随喜。亦劝导</span><a name="0540c01" id="0540c01">他作是随喜。又诸菩萨恒常修习念佛念法</a><a name="0540c02" id="0540c02">乃至念天。亦劝导他令修六念。又诸菩萨</a><a name="0540c03" id="0540c03">意言分别礼佛法僧。乃至命终时无虚度。亦</a><a name="0540c04" id="0540c04">劝导他行此礼业。又诸菩萨普于十方一</a><a name="0540c05" id="0540c05">切有情一切福业悉皆随喜。亦劝导他作</a><a name="0540c06" id="0540c06">是随喜。又诸菩萨普于十方一切有情。入</a><a name="0540c07" id="0540c07">广大悲增上意乐。愿以自身皆代彼受一</a><a name="0540c08" id="0540c08">切忧苦。亦劝导他兴此悲愿。又诸菩萨过</a><a name="0540c09" id="0540c09">去现在一切误失一切违犯。以净调柔爱乐。</a><a name="0540c10" id="0540c10">随顺所学戒。心。想对十方佛世尊所。至诚</a><a name="0540c11" id="0540c11">发露悔往修来。亦劝导他令行是事。如</a><a name="0540c12" id="0540c12">是数数发露所犯。少用功力一切业障皆</a><a name="0540c13" id="0540c13">得解脱。又诸菩萨已具神通得心自在。普</a><a name="0540c14" id="0540c14">于十方佛法僧所及有情处。化作众多种种</a><a name="0540c15" id="0540c15">化事。摄受无量大福德聚。又诸菩萨恒常</a><a name="0540c16" id="0540c16">修习慈悲喜舍。亦劝导他作此修习。如是</a><a name="0540c17" id="0540c17">菩萨以少功力引摄广大无量善根诸胜妙</a><a name="0540c18" id="0540c18">果</a><a name="0540c19" id="0540c19"><p>云何菩萨方便善巧。于佛圣教憎背有情。</a><a name="0540c20" id="0540c20">除其恚恼。处中住者令其趣入。已趣入者</a><a name="0540c21" id="0540c21">令其成熟。已成熟者令得解脱。谓诸菩萨</a><a name="0540c22" id="0540c22">为欲成办如是四种有情义利。当知略说</a><a name="0540c23" id="0540c23">复有六种方便善巧。一者随顺会通方便善</a><a name="0540c24" id="0540c24">巧。二者共立要契方便善巧。三者异分意乐</a><a name="0540c25" id="0540c25">方便善巧。四者逼迫所生方便善巧。五者施</a><a name="0540c26" id="0540c26">恩报恩方便善巧。六者究竟清净方便善巧</a><a name="0540c27" id="0540c27"><p>云何菩萨随顺会通方便善巧。谓诸菩萨于</a><a name="0540c28" id="0540c28">彼有情将为说法。先当方便随顺。现行软</a><a name="0540c29" id="0540c29">美身语。亦复现行近施随转。除彼于己所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300540b.htm'><img src='up.gif' border=0></a>
<a href='T300541a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>