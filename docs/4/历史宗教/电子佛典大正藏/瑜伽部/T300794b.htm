<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0794b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷88)</font> 摄事分 1契经事 <font face='Arial'>T30, p0794b</h2></font><hr>
<span class='old'>
</a><a name="0794a28" id="0794a28">兴怨诤。则不得名道理语者。真实语者。利</a><a name="0794a29" id="0794a29">益语者。随世转者。由具如是四种因缘。是</span><a name="0794b01" id="0794b01">故当知如来无诤。又佛世尊自然观察所应</a><a name="0794b02" id="0794b02">作义。虽无请问而自宣扬现等觉法。能以</a><a name="0794b03" id="0794b03">称当名句文身。施设建立诸法差别。广说</a><a name="0794b04" id="0794b04">如前摄异门分。如是当知乃至说名平等</a><a name="0794b05" id="0794b05">开示</b></a><a name="0794b06" id="0794b06"><p>复次一因二缘令后有芽当得生长。谓五</a><a name="0794b07" id="0794b07">品行中烦恼种子所随逐识。说名为因。与</a><a name="0794b08" id="0794b08">因相似四种识住。说名为缘。又由喜贪滋</a><a name="0794b09" id="0794b09">润其识。令于彼彼当受生处结生相续。感</a><a name="0794b10" id="0794b10">萨迦耶。亦名为缘。此中有一由四识住摄</a><a name="0794b11" id="0794b11">受所依由喜贪故。于现法中新新造集及</a><a name="0794b12" id="0794b12">以增长。彼于后时成阿罗汉。令识种子悉</a><a name="0794b13" id="0794b13">皆腐败。一切有芽永不得生。又复有一具</a><a name="0794b14" id="0794b14">一切缚。勤修正行欣乐涅槃。遍于一切诸</a><a name="0794b15" id="0794b15">受生处。起厌逆想。彼具缚故种子不坏。识</a><a name="0794b16" id="0794b16">住和合。然于诸有起厌逆想故无喜贪。彼</a><a name="0794b17" id="0794b17">由如是修正行故。于现法中堪般涅槃。其</a><a name="0794b18" id="0794b18">后有芽亦不得生。又复有一住于学地</a><a name="0794b19" id="0794b19">得不还果。唯有非想非非想处诸行为余。</a><a name="0794b20" id="0794b20">于有顶定具足安住。彼识种子犹未一切悉</a><a name="0794b21" id="0794b21">皆灭尽。然于识住能遍了知能遍通达。彼</a><a name="0794b22" id="0794b22">由忘念增上力故。上地贪爱犹残少分。是</a><a name="0794b23" id="0794b23">不还者。当来下地一切有芽不复更生。与</a><a name="0794b24" id="0794b24">此相违当知一切诸后有芽皆得生长</b></a><a name="0794b25" id="0794b25"><p>复次杂染有二。一见杂染。二余烦恼杂染。</a><a name="0794b26" id="0794b26">见杂染者。谓于诸行计我我所邪执而转</a><a name="0794b27" id="0794b27">萨迦耶见。由此见故或执诸行以为实我。</a><a name="0794b28" id="0794b28">或执诸行为实我所。复有所余。此为根本</a><a name="0794b29" id="0794b29">诸外见趣其余贪等所有烦恼。当知是名第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300794a.htm'><img src='up.gif' border=0></a>
<a href='T300794c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>