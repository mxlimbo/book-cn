<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0983a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地戒品第十一 <font face='Arial'>T30, p0983a</h2></font><hr>
<span class='old'>
</a><a name="0982c28" id="0982c28">法戒。为利众生行戒者。有十一种。若有众生</a><a name="0982c29" id="0982c29">欲修善者。即往<span class='corr'>劝</span>喻共为伴侣共作善业。</span><a name="0983a01" id="0983a01">有瞻病者亦往劝喻共为伴侣。若有众生欲</a><a name="0983a02" id="0983a02">解世法出世法义。即以方便而为解说。有受</a><a name="0983a03" id="0983a03">恩处念欲酬报。酬报者。所谓坚持禁戒读诵</a><a name="0983a04" id="0983a04">书写十二部经。思惟正义分别解说。能救众</a><a name="0983a05" id="0983a05">生种种恐怖。所谓师子虎狼水火王贼。拥护</a><a name="0983a06" id="0983a06">众生令得远离如是等畏。若有众生丧失所</a><a name="0983a07" id="0983a07">亲捐弃财物。所爱别离心生愁忧。能为说</a><a name="0983a08" id="0983a08">法令离苦恼。若有众生贫穷困苦。则能施其</a><a name="0983a09" id="0983a09">所须之物。为持法故受畜弟子不为名利。为</a><a name="0983a10" id="0983a10">持法故往来四众。与共讲论不为利养。为持</a><a name="0983a11" id="0983a11">法故亲近国王大臣长者不为利养。不为檀</a><a name="0983a12" id="0983a12">越曲从人情造作非法身口意业。不得非时</a><a name="0983a13" id="0983a13">往来他家。在家出家俱有非时。非时者。所谓</a><a name="0983a14" id="0983a14">贪时恚时痴时。大风时大雨时。嫁娶时欢会</a><a name="0983a15" id="0983a15">时发行时。除上非时则名为时。随已所得善</a><a name="0983a16" id="0983a16">法功德。悉以转教一切众生心无贪妒。见</a><a name="0983a17" id="0983a17">毁戒者深生怜愍。以清净心善语教告。犹如</a><a name="0983a18" id="0983a18">父母教告诸子。汝所犯者宜应发露如法忏</a><a name="0983a19" id="0983a19">悔。若彼不受不宜如本受其供给身力作役。</a><a name="0983a20" id="0983a20">复应随事举处谪罚。若故不受应当驱遣令</a><a name="0983a21" id="0983a21">出寺庙。为令佛法得增长故。如其不能教呵</a><a name="0983a22" id="0983a22">罚摈故共住者。是名破戒。名非沙门非婆罗</a><a name="0983a23" id="0983a23">门。佛法中臭名旃陀罗。名为屠儿。旃陀罗</a><a name="0983a24" id="0983a24">等及以屠儿。虽行恶业不能破坏如来正法。</a><a name="0983a25" id="0983a25">不必定堕三恶道中。为师不能教诃弟子则</a><a name="0983a26" id="0983a26">破佛法。必定当堕地狱之中。为名誉故聚畜</a><a name="0983a27" id="0983a27">徒众。是名邪见。名魔弟子。不畜弟子不能破</a><a name="0983a28" id="0983a28">坏如来正法。畜恶弟子则坏佛法。坏佛法故</a><a name="0983a29" id="0983a29">名魔弟子。为利养故聚畜徒众。是名邪见。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300982c.htm'><img src='up.gif' border=0></a>
<a href='T300983b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>