<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0666b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷66)</font> 摄决择分 11思所成慧地 <font face='Arial'>T30, p0666b</h2></font><hr>
<span class='old'>
</a><a name="0666a28" id="0666a28">摄受。又为损害或为饶益。故名变异。如是</a><a name="0666a29" id="0666a29">若色若内若心心所任持不舍。若如是缘令</span><a name="0666b01" id="0666b01">成变异。是名执受诸法差别。与此相违当</a><a name="0666b02" id="0666b02">知是名非执受法</b></a><a name="0666b03" id="0666b03"><p>复次若四大种及彼所造。当知唯此名有色</a><a name="0666b04" id="0666b04">法。问如四大种由自种子方得生起。造色</a><a name="0666b05" id="0666b05">亦尔。何故说言诸所造色大种所造。答若诸</a><a name="0666b06" id="0666b06">色根及心中有诸大种种子随逐。即有造色</a><a name="0666b07" id="0666b07">种子随逐。若诸大种所有种子能生果时。尔</a><a name="0666b08" id="0666b08">时必定能随逐彼造色种子亦生自果。故说</a><a name="0666b09" id="0666b09">造色大种所造。随逐色根大种种子名有方</a><a name="0666b10" id="0666b10">所。随无色根大种种子名无方所。又诸大</a><a name="0666b11" id="0666b11">种略有二种。一唯界所摄。二能作自业。唯</a><a name="0666b12" id="0666b12">界所摄者。谓诸大种所有种子。能作自业者。</a><a name="0666b13" id="0666b13">谓从自种子所生大种。又诸大种与所造</a><a name="0666b14" id="0666b14">色。俱时而有互不相离。由彼种类因所成</a><a name="0666b15" id="0666b15">故。如一味团更相涉入遍一切处。非如糗</a><a name="0666b16" id="0666b16">稻末尼等聚。又于一向坚色聚中。唯有地</a><a name="0666b17" id="0666b17">界能作业用。若于欲界亦有色香味界作</a><a name="0666b18" id="0666b18">业。于色界中但有色界能作业用。余水火</a><a name="0666b19" id="0666b19">风及与声界。唯有种子之所随逐。更待异</a><a name="0666b20" id="0666b20">缘方能作业。如是于水火风名想聚中。如</a><a name="0666b21" id="0666b21">其所应次第亦尔。内色聚中一切地等诸界</a><a name="0666b22" id="0666b22">作业皆具可得。谓发毛等种种差别。广说如</a><a name="0666b23" id="0666b23">经。当知于外得有各别地等诸聚。彼若值</a><a name="0666b24" id="0666b24">遇如是如是众缘差别。即便能作如是如</a><a name="0666b25" id="0666b25">是果法生因。譬如善巧钻彼干木即便生</a><a name="0666b26" id="0666b26">火。又如白镴铅锡金银等物融消即流。复次</a><a name="0666b27" id="0666b27">如五识身相应地说触处所摄涩滑等性。当</a><a name="0666b28" id="0666b28">知皆是大种差别。随诸大种如是品类分位</a><a name="0666b29" id="0666b29">差别。如其所应于四大种。假名施设涩滑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300666a.htm'><img src='up.gif' border=0></a>
<a href='T300666c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>