<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0604a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷55)</font> 摄决择分 1-2五识身相应地意地 <font face='Arial'>T30, p0604a</h2></font><hr>
<span class='old'>
</a><a name="0603c28" id="0603c28">恼。九中品烦恼。十上品烦恼。十一散乱位烦</a><a name="0603c29" id="0603c29">恼。十二谏悔位烦恼。十三羸劣位烦恼。十</span><a name="0604a01" id="0604a01">四制伏位烦恼。十五离系位烦恼</a><a name="0604a02" id="0604a02">复次烦恼无有功德有多过失。谓于缠位</a><a name="0604a03" id="0604a03">污心相续。广说如有寻有伺地。复次烦恼非</a><a name="0604a04" id="0604a04">能对治。虽复经言依爱断爱依慢断慢。然</a><a name="0604a05" id="0604a05">非烦恼。但是善心加行希求高举行相与彼</a><a name="0604a06" id="0604a06">相似。假说爱慢</a><a name="0604a07" id="0604a07"><p>复次如前说十五种心对治差别。当知烦恼</a><a name="0604a08" id="0604a08">是彼所治亦十五种</a><a name="0604a09" id="0604a09"><p>复次随烦恼依处当知略有九种。一展转共</a><a name="0604a10" id="0604a10">住。二展转相举。三利养。四邪命。五不敬尊</a><a name="0604a11" id="0604a11">师。六不忍。七毁增上戒。八毁增上心。九毁增</a><a name="0604a12" id="0604a12">上慧</a><a name="0604a13" id="0604a13"><p>复次随烦恼自性云何。谓忿恨覆恼。嫉悭诳</a><a name="0604a14" id="0604a14">谄。憍害无惭。无愧惛沈。掉举不信。懈怠放</a><a name="0604a15" id="0604a15">逸。忘念散乱。不正知恶作。睡眠寻伺。如本</a><a name="0604a16" id="0604a16">地分已广诠说。如是等类名随烦恼自性</a><a name="0604a17" id="0604a17"><p>此中初二依初依处而生。第三第四依第</a><a name="0604a18" id="0604a18">二。第五第六依第三。第七第八依第四。第</a><a name="0604a19" id="0604a19">九依第五。第十依第六。十一十二依第七。</a><a name="0604a20" id="0604a20">所余十二依后二依处而生</a><a name="0604a21" id="0604a21"><p>当知此中毁增上心毁增上慧由三门转。一</a><a name="0604a22" id="0604a22">由毁止相门。二由毁举相门。三由毁舍相</a><a name="0604a23" id="0604a23">门。惛沉睡眠由初依处生。掉举恶作由第</a><a name="0604a24" id="0604a24">二依处生。不信乃至寻伺由第三依处生</a><a name="0604a25" id="0604a25"><p>复次随烦恼云何展转相应。当知无惭无愧</a><a name="0604a26" id="0604a26">与一切不善相应。不信懈怠放逸忘念散乱</a><a name="0604a27" id="0604a27">恶慧与一切染污心相应。睡眠恶作与一切</a><a name="0604a28" id="0604a28">善不善无记相应所余当知互不相应</a><a name="0604a29" id="0604a29"><p>复次随烦恼几世俗有几实物有。谓忿恨恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300603c.htm'><img src='up.gif' border=0></a>
<a href='T300604b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>