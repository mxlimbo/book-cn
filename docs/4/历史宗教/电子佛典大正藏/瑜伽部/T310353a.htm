<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0353a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷6)</font> 入所知相分第四 <font face='Arial'>T31, p0353a</h2></font><hr>
<span class='old'>
</a><a name="0352c28" id="0352c28"><p>论曰。如是菩萨已入于地。已得见道。已入</a><a name="0352c29" id="0352c29">唯识。于修道中云何修行。于如所说安立</span><a name="0353a01" id="0353a01">十地。摄一切经皆现前中。由缘总法出世后</a><a name="0353a02" id="0353a02">得止观智故。经于无量百千俱胝那庾多劫。</a><a name="0353a03" id="0353a03">数修习故。而得转依。为欲证得三种佛身</a><a name="0353a04" id="0353a04">精勤修行</a><a name="0353a05" id="0353a05"><p>释曰。于如所说安立十地者。谓于随说安</a><a name="0353a06" id="0353a06">立菩萨十种地中。由缘总法者。谓缘总相</a><a name="0353a07" id="0353a07">非分别缘。言出世者。无分别智。后得即是</a><a name="0353a08" id="0353a08">能成立智。此不应说唯是世间。由于世间</a><a name="0353a09" id="0353a09">未积习故。亦不应说唯出世间。由随世</a><a name="0353a10" id="0353a10">间而现前故。由是因缘不可定说而得</a><a name="0353a11" id="0353a11">转依者。由缘总智故得转依。为欲证得</a><a name="0353a12" id="0353a12">三种佛身精勤修行者。谓我当证三种佛</a><a name="0353a13" id="0353a13">身故勤修行</a><a name="0353a14" id="0353a14"><p>论曰。声闻现观。菩萨现观有何差别。谓菩萨</a><a name="0353a15" id="0353a15">现观与声闻异。由十一种差别应知。一由</a><a name="0353a16" id="0353a16">所缘差别。以大乘法为所缘故。二由资持</a><a name="0353a17" id="0353a17">差别。以大福智二种资粮为资持故。三由</a><a name="0353a18" id="0353a18">通达差别。以能通达补特伽罗法无我故。四</a><a name="0353a19" id="0353a19">由涅槃差别。摄受无住大涅槃故。五由地</a><a name="0353a20" id="0353a20">差别。依于十地而出离故。六七由清净差</a><a name="0353a21" id="0353a21">别。断烦恼习净佛土故。八由于自他得</a><a name="0353a22" id="0353a22">平等心差别。成熟有情加行无休息故。九</a><a name="0353a23" id="0353a23">由生差别。生如来家故。十由受生差别。常</a><a name="0353a24" id="0353a24">于诸佛大集会中摄受生故。十一由果差别。</a><a name="0353a25" id="0353a25">十力无畏不共佛法。无量功德果成满故</a><a name="0353a26" id="0353a26"><p>释曰。由涅槃差别者。以菩萨现观摄受无</a><a name="0353a27" id="0353a27">住大般涅槃。声闻不尔。由清净差别者。以</a><a name="0353a28" id="0353a28">菩萨现观永断烦恼及诸习气。能净佛土。</a><a name="0353a29" id="0353a29">声闻不尔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310352c.htm'><img src='up.gif' border=0></a>
<a href='T310353b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>