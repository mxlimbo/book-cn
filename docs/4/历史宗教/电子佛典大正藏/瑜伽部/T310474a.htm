<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1600 辩中边论 0474a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1600 辩中边论</font> <font face='Arial'>(卷3)</font> 辩无上乘品第七 <font face='Arial'>T31, p0474a</h2></font><hr>
<span class='old'>
</a><a name="0473c28" id="0473c28">究竟最胜。此中广大最胜者。终不欣乐一切</a><a name="0473c29" id="0473c29">世间富乐自在。志高远故。长时最胜者。三无</span><a name="0474a01" id="0474a01">数劫熏习成故。依处最胜者。普为利乐一切</a><a name="0474a02" id="0474a02">有情为依处故。无尽最胜者。回向无上正等</a><a name="0474a03" id="0474a03">菩提无穷尽故。无间最胜者。由得自他平等</a><a name="0474a04" id="0474a04">胜解。于诸有情发起施等波罗蜜多。速圆满</a><a name="0474a05" id="0474a05">故。无难最胜者。于他有情所修善法但深随</a><a name="0474a06" id="0474a06">喜。令自施等波罗蜜多速圆满故。自在最胜</a><a name="0474a07" id="0474a07">者。由虚空藏等三摩地力。令所修施等速圆</a><a name="0474a08" id="0474a08">满故。摄受最胜者。无分别智之所摄受。能令</a><a name="0474a09" id="0474a09">施等极清净故。发起最胜者。在胜解行地最</a><a name="0474a10" id="0474a10">上品忍中。至得最胜者。在极喜地。等流最胜</a><a name="0474a11" id="0474a11">者。在次八地。究竟最胜者。在第十地及佛地</a><a name="0474a12" id="0474a12">中。菩萨如来因果满故。由施等十波罗蜜多。</a><a name="0474a13" id="0474a13">皆有如斯十二最胜。是故皆得到彼岸名。何</a><a name="0474a14" id="0474a14">等名为十到彼岸。颂曰</a><a name="0474a15" id="0474a15"><p class='lg'>　　十波罗蜜多　　　谓施戒安忍</a><br><a name="0474a16" id="0474a16">　　精进定般若　　　方便愿力智　</p></a><a name="0474a17" id="0474a17"><p>论曰。此显施等十度别名。施等云何各别作</a><a name="0474a18" id="0474a18">业。颂曰</a><a name="0474a19" id="0474a19"><p class='lg'>　　饶益不害受　　　增德能入脱</a><br><a name="0474a20" id="0474a20">　　无尽常起定　　　受用成熟他　</p></a><a name="0474a21" id="0474a21"><p>论曰。此显施等十到彼岸各别事业。如次应</a><a name="0474a22" id="0474a22">知。谓诸菩萨由布施波罗蜜多故。于诸有情</a><a name="0474a23" id="0474a23">普能饶益。由净戒波罗蜜多故。于诸有情不</a><a name="0474a24" id="0474a24">为损害。由安忍波罗蜜多。故他损害时深能</a><a name="0474a25" id="0474a25">忍。受由精进波罗蜜多故。增长功德。由静虑</a><a name="0474a26" id="0474a26">波罗蜜多故。起神通等能引有情令入正法。</a><a name="0474a27" id="0474a27">由般若波罗蜜多故。能正教授教诫有情令</a><a name="0474a28" id="0474a28">得解脱。由方便善巧波罗蜜多故。回向无上</a><a name="0474a29" id="0474a29">正等菩提。能令施等功德无尽。由愿波罗蜜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310473c.htm'><img src='up.gif' border=0></a>
<a href='T310474b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>