<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0286b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷2)</font> 本地分中意地第二之一 <font face='Arial'>T30, p0286b</h2></font><hr>
<span class='old'>
</a><a name="0286a28" id="0286a28">由无雨之所摄故。令此日轮热势增大。又</a><a name="0286a29" id="0286a29">诸有情能感坏劫业增上力故。及依六种所</span><a name="0286b01" id="0286b01">烧事故。复有六日轮渐次而现。彼诸日轮</a><a name="0286b02" id="0286b02">望旧日轮。所有热势u前四倍。既成七已</a><a name="0286b03" id="0286b03">热遂增七</a><a name="0286b04" id="0286b04"><p>云何名为六所烧事。一小大沟坑。由第二日</a><a name="0286b05" id="0286b05">轮之所枯竭。二小河大河。由第三日轮之</a><a name="0286b06" id="0286b06">所枯竭。三无热大池。由第四日轮之所枯</a><a name="0286b07" id="0286b07">竭。四者大海。由第五日轮及第六一分之所</a><a name="0286b08" id="0286b08">枯竭。五苏迷卢山及以大地体坚实故。由第</a><a name="0286b09" id="0286b09">六一分及第七日轮之所烧然。即此火焰为</a><a name="0286b10" id="0286b10">风所鼓。展转炽盛极至梵世。又如是等略</a><a name="0286b11" id="0286b11">为三事。一水所生事。谓药草等。由初所槁。</a><a name="0286b12" id="0286b12">二即水事。由五所涸。三恒相续住体坚实</a><a name="0286b13" id="0286b13">事。由二所烧。如是世界皆悉烧已。乃至灰</a><a name="0286b14" id="0286b14">墨及与余影皆不可得。广说如经。从此名</a><a name="0286b15" id="0286b15">为器世间已坏。满足二十中劫。如是坏已</a><a name="0286b16" id="0286b16">复二十中劫住</a><a name="0286b17" id="0286b17"><p>云何水灾。谓过七火灾已。于第二静虑中</a><a name="0286b18" id="0286b18">有俱生水界起。坏器世间如水消盐。此之</a><a name="0286b19" id="0286b19">水界与器世间一时俱没。如是没已。复二</a><a name="0286b20" id="0286b20">十中劫住</a><a name="0286b21" id="0286b21"><p>云何风灾。谓七水灾过已。复七火灾。从此无</a><a name="0286b22" id="0286b22">间于第三静虑中有俱生风界起。坏器世</a><a name="0286b23" id="0286b23">间。如风干支节复能消尽。此之风界与器</a><a name="0286b24" id="0286b24">世间一时俱没。所以者何。现见有一由风</a><a name="0286b25" id="0286b25">界发。乃令其骨皆悉消尽从此坏已复二十</a><a name="0286b26" id="0286b26">中劫住。如是略说世间已坏</a><a name="0286b27" id="0286b27"><p>云何世间成。谓过如是二十中劫已。一切有</a><a name="0286b28" id="0286b28">情业增上力故世间复成。尔时最初于虚空</a><a name="0286b29" id="0286b29">中。第三静虑器世间成。如第三静虑。第二及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300286a.htm'><img src='up.gif' border=0></a>
<a href='T300286c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>