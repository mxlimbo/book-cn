<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0980b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地施品第十 <font face='Arial'>T30, p0980b</h2></font><hr>
<span class='old'>
</a><a name="0980a28" id="0980a28">自刑戮。或求刀槊亦不施之。亦不教人自坠</a><a name="0980a29" id="0980a29">高岩投渊赴火以丧身命。若有病人所须之</span><a name="0980b01" id="0980b01">物。是医禁者悉不施之。贪食之人食饱已不</a><a name="0980b02" id="0980b02">施。是名不施。菩萨摩诃萨不以父母师长布</a><a name="0980b03" id="0980b03">施。若为国主不应自在取他妻息以施于人。</a><a name="0980b04" id="0980b04">唯除城邑聚落国土。若自妻息及以僮仆眷</a><a name="0980b05" id="0980b05">属宗族。先以软语慰喻。其心若不肯者则不</a><a name="0980b06" id="0980b06">应施。设其肯者终不施与怨家恶人罗刹恶</a><a name="0980b07" id="0980b07">鬼旃陀罗种。虽以城邑国土聚落惠施于他。</a><a name="0980b08" id="0980b08">终不施与暴恶之人。亦不私以父母师长兄</a><a name="0980b09" id="0980b09">弟妻子僮仆奴婢所有财物布施于人。菩萨</a><a name="0980b10" id="0980b10">不以非法求财而行布施。行施之时于己眷</a><a name="0980b11" id="0980b11">属。不嗔不打不骂不呵。善言教导令其欢喜</a><a name="0980b12" id="0980b12">如是福报汝亦有分。菩萨施时其心平等。不</a><a name="0980b13" id="0980b13">观福田及非福田。不观怨亲种姓尊卑。已许</a><a name="0980b14" id="0980b14">之物终不生悔。多许之物终不少与。不先许</a><a name="0980b15" id="0980b15">好后以恶施。虽许恶与好许少施多。菩萨施</a><a name="0980b16" id="0980b16">时无不喜心嗔心乱心。施已终不于受者所</a><a name="0980b17" id="0980b17">计于恩报。行施之时不以受者是尊贵故恭</a><a name="0980b18" id="0980b18">敬手奉。受者卑贱撩掷而与。若其受者打骂</a><a name="0980b19" id="0980b19">劫夺。菩萨于是终不生嗔。但责烦恼不诃</a><a name="0980b20" id="0980b20">其人。于是人所深生怜愍。终不念言。因是施</a><a name="0980b21" id="0980b21">故我当得成阿耨多罗三藐三菩提。是施亦</a><a name="0980b22" id="0980b22">能庄严菩提。不为求果故而行于施。一切所</a><a name="0980b23" id="0980b23">施悉以回向阿耨多罗三藐三菩提。不为他</a><a name="0980b24" id="0980b24">教故行于布施。不以闻有施果报故而行于</a><a name="0980b25" id="0980b25">施。如经中说。施食得力。施衣得色。施乘者</a><a name="0980b26" id="0980b26">得乐。施灯得好眼。施房舍者得随意物。终</a><a name="0980b27" id="0980b27">不悕得如是等果而行布施。唯以怜愍而行</a><a name="0980b28" id="0980b28">于施。为破贫穷故而行于施。为调众生阿耨</a><a name="0980b29" id="0980b29">多罗三藐三菩提故而行于施。不施非施。非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300980a.htm'><img src='up.gif' border=0></a>
<a href='T300980c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>