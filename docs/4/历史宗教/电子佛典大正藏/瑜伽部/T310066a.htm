<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1588 唯识论 0066a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1588 唯识论</font> <font face='Arial'>(卷1)</font> <font face='Arial'>T31, p0066a</h2></font><hr>
<span class='old'>
</a><a name="0065c28" id="0065c28">众生者。不能忍苦。云何能害彼受罪人。而实</a><a name="0065c29" id="0065c29">能害彼受罪人。以是义故。彼非众生。五者地</span><a name="0066a01" id="0066a01">狱主等若是众生。非受罪人不应于彼地狱</a><a name="0066a02" id="0066a02">中生。而实生于彼地狱中。以是义故。彼非众</a><a name="0066a03" id="0066a03">生此以何义。彼地狱中受苦众生。造五逆等</a><a name="0066a04" id="0066a04">诸恶罪业于彼中生。地狱主等不造恶业云</a><a name="0066a05" id="0066a05">何生彼。以如是等五种义故。名不相应</a><a name="0066a06" id="0066a06"><p>问曰。若彼主等非是众生。不作罪业不生彼</a><a name="0066a07" id="0066a07">者。云何天中得有畜生。此以何义。如彼天中</a><a name="0066a08" id="0066a08">有种种鸟诸畜生等生在彼处。于地狱中何</a><a name="0066a09" id="0066a09">故不尔。畜生饿鬼种种杂生令彼为主。答曰</a><a name="0066a10" id="0066a10">偈言</a><a name="0066a11" id="0066a11"><p class='lg'>　　畜生生天中　　　地狱不如是</a><br><a name="0066a12" id="0066a12">　　以在于天上　　　不受畜生苦　</p></a><a name="0066a13" id="0066a13"><p>此偈明何义。彼畜生等生天上者。彼于天上</a><a name="0066a14" id="0066a14">器世间中有少分业。是故于彼器世间中受乐</a><a name="0066a15" id="0066a15">果报。彼地狱主及乌狗等不受诸苦。以是义</a><a name="0066a16" id="0066a16">故。彼地狱中无有实主及乌狗等。除罪众生</a><a name="0066a17" id="0066a17"><p>问曰。若如是者。地狱众生依罪业故外四大</a><a name="0066a18" id="0066a18">等种种转变。形色力等胜者名主及乌狗等。</a><a name="0066a19" id="0066a19">云何名为四大转变。彼处四大种种转变。动</a><a name="0066a20" id="0066a20">手脚等及口言说。令受罪人生于惊怖。如有</a><a name="0066a21" id="0066a21">两羊从两边来共杀害彼地狱众生。见有诸</a><a name="0066a22" id="0066a22">山或来或去杀害众生。见铁树林见棘林等。</a><a name="0066a23" id="0066a23">罪人上时树刺向下。罪人下时树刺向上。以</a><a name="0066a24" id="0066a24">是义故。不得说言唯有内心无外境界。答曰。</a><a name="0066a25" id="0066a25">偈言</a><a name="0066a26" id="0066a26"><p class='lg'>　　若依众生业　　　四大如是变</a><br><a name="0066a27" id="0066a27">　　何故不依业　　　心如是转变　</p></a><a name="0066a28" id="0066a28"><p>此偈明何义。汝向言依罪人业。外四大等如</a><a name="0066a29" id="0066a29">是转变。何故不言依彼众生罪业力故内自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310065c.htm'><img src='up.gif' border=0></a>
<a href='T310066b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>