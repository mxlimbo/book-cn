<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0740c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷10)</font> 决择分中谛品第一之一 <font face='Arial'>T31, p0740c</h2></font><hr>
<span class='old'>
</a><a name="0740b28" id="0740b28"><p>如五根五力亦尔。差别者。由此能损减所对</a><a name="0740b29" id="0740b29">治障不可屈伏故名为力。谓五力所缘境等</span><a name="0740c01" id="0740c01">与根相似。然果有差别。所以者何。如说果</a><a name="0740c02" id="0740c02">者。谓能损减不信等障故。胜过于前虽与五</a><a name="0740c03" id="0740c03">根所缘境界自体等相似。然不可屈伏义有</a><a name="0740c04" id="0740c04">差别故。别立力分</a><a name="0740c05" id="0740c05"><p>七觉支所缘境者。谓四圣谛如实性。如实性</a><a name="0740c06" id="0740c06">者。即是胜义清净所缘故</a><a name="0740c07" id="0740c07"><p>觉支自体者。谓念择法精进喜安定舍。如是</a><a name="0740c08" id="0740c08">七法是觉支自体。念者是所依支。由系念故</a><a name="0740c09" id="0740c09">令诸善法。皆不忘失。择法者是自体支。是觉</a><a name="0740c10" id="0740c10">自相故。精进者是出离支。由此势力能到所</a><a name="0740c11" id="0740c11">到故。喜者是利益支。由此势力身调适故。安</a><a name="0740c12" id="0740c12">定舍者是不染污支。由此不染污故。依此不</a><a name="0740c13" id="0740c13">染污。故体是不染污故。如其次第由安故不</a><a name="0740c14" id="0740c14">染污。由此能除粗重过故。依定故不染污。依</a><a name="0740c15" id="0740c15">止于定得转依故。舍是不染污体永除贪忧</a><a name="0740c16" id="0740c16">不染污位为自性故</a><a name="0740c17" id="0740c17"><p>觉支助伴者。谓彼相应心心法等</a><a name="0740c18" id="0740c18"><p>觉支修习者。谓依止远离。依止无欲。依止</a><a name="0740c19" id="0740c19">寂灭。回向弃舍修念觉支。如念觉支乃至</a><a name="0740c20" id="0740c20">舍觉支亦尔。如是四句随其次第显示缘四</a><a name="0740c21" id="0740c21">谛境修习觉支。所以者何。若缘苦体为恼苦</a><a name="0740c22" id="0740c22">时。于苦境界必求远离故。名依止远离。若</a><a name="0740c23" id="0740c23">缘爱相苦集为苦集时。于此境界必求离欲</a><a name="0740c24" id="0740c24">故。名依止离欲。若缘苦灭为苦灭时。于此</a><a name="0740c25" id="0740c25">境界必求作证故。名依止寂灭。弃舍者。谓趣</a><a name="0740c26" id="0740c26">苦灭行。由此势力弃舍苦故。是故若缘此境</a><a name="0740c27" id="0740c27">时。于此境界必求修习故名回向弃舍</a><a name="0740c28" id="0740c28"><p>觉支修果者。谓见道所断烦恼永断。由七觉</a><a name="0740c29" id="0740c29">支是见道自体故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310740b.htm'><img src='up.gif' border=0></a>
<a href='T310741a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>