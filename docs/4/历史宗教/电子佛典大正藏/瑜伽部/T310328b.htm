<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0328b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷2)</font> 所知依分第二之一 <font face='Arial'>T31, p0328b</h2></font><hr>
<span class='old'>
</a><a name="0328a28" id="0328a28">生。有能生彼功能差别者。谓有能生杂染</a><a name="0328a29" id="0328a29">品法。功能差别相应道理。由与生彼功</span><a name="0328b01" id="0328b01">能相应故。名一切种子识。于此义中有现</a><a name="0328b02" id="0328b02">譬喻。如大麦子于生自芽有功能故有</a><a name="0328b03" id="0328b03">种子性。若时陈久或火相应。此大麦果功能</a><a name="0328b04" id="0328b04">损坏。尔时麦相虽住如本。势力坏故无</a><a name="0328b05" id="0328b05">种子性。阿赖耶识亦复如是。有生杂染诸</a><a name="0328b06" id="0328b06">法功能。由此功能相应故。说名一切种子</a><a name="0328b07" id="0328b07">识</a><a name="0328b08" id="0328b08"><p>论曰。复次阿赖耶识与彼杂染诸法同时更</a><a name="0328b09" id="0328b09">互为因。云何可见。譬如明灯焰炷生烧同</a><a name="0328b10" id="0328b10">时更互。又如芦束互相依持同时不倒。应</a><a name="0328b11" id="0328b11">观此中更互为因道理亦尔。如阿赖耶识</a><a name="0328b12" id="0328b12">为杂染诸法因。杂染诸法亦为阿赖耶识因。</a><a name="0328b13" id="0328b13">唯就如是安立因缘。所余因缘不可得故</a><a name="0328b14" id="0328b14"><p>释曰。复次阿赖耶识与彼杂染诸法同时更</a><a name="0328b15" id="0328b15">互为因云何可见者。欲以喻显。故为此问。</a><a name="0328b16" id="0328b16">譬如明灯焰炷生烧同时更互者。谓一刹那</a><a name="0328b17" id="0328b17">灯炷为依发生灯焰。是则灯炷为焰生因。</a><a name="0328b18" id="0328b18">即此刹那焰复能烧所依灯炷。是则灯焰为</a><a name="0328b19" id="0328b19">炷烧因。余喻亦尔。如是显示有俱有因。由</a><a name="0328b20" id="0328b20">因现在住即见果生故。从如阿赖耶识为</a><a name="0328b21" id="0328b21">杂染诸法因。乃至所余因缘不可得故者。此</a><a name="0328b22" id="0328b22">言显示阿赖耶识与杂染法更互为因即是</a><a name="0328b23" id="0328b23">因缘</a><a name="0328b24" id="0328b24"><p>论曰。云何熏习无异无杂。而能与彼有异</a><a name="0328b25" id="0328b25">有杂诸法为因。如众缬具缬所缬衣。当缬</a><a name="0328b26" id="0328b26">之时虽复未有异杂。非一品类可得入</a><a name="0328b27" id="0328b27">染器后。尔时衣上便有异杂。非一品类。染</a><a name="0328b28" id="0328b28">色绞络文像显现。阿赖耶识亦复如是。异杂</a><a name="0328b29" id="0328b29">能熏之所熏习。于熏习时。虽复未有异杂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310328a.htm'><img src='up.gif' border=0></a>
<a href='T310328c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>