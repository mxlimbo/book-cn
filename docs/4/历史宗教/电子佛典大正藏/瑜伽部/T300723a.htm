<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0723a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷76)</font> 摄决择分 15菩萨地 <font face='Arial'>T30, p0723a</h2></font><hr>
<span class='old'>
</a><a name="0722c28" id="0722c28">者。以四谛相转正法轮。虽是甚奇甚为</a><a name="0722c29" id="0722c29">希有一切世间诸天人等先无有能如法</span><a name="0723a01" id="0723a01">转者。而于彼时所转法轮有上有容是未</a><a name="0723a02" id="0723a02">了义。是诸诤论安足处所。世尊在昔第二</a><a name="0723a03" id="0723a03">时中。唯为发趣修大乘者。依一切法皆无</a><a name="0723a04" id="0723a04">自性。无生无灭。本来寂静。自性涅槃。以隐</a><a name="0723a05" id="0723a05">密相。转正法轮。虽更甚奇甚为希有。而于</a><a name="0723a06" id="0723a06">彼时所转法轮。亦是有上有所容受。犹未</a><a name="0723a07" id="0723a07">了义。是诸诤论安足处所。世尊于今第三时</a><a name="0723a08" id="0723a08">中。普为发趣一切乘者。依一切法皆无自</a><a name="0723a09" id="0723a09">性。无生无灭。本来寂静。自性涅槃无自性性。</a><a name="0723a10" id="0723a10">以显了相转正法轮。第一甚奇最为希有。</a><a name="0723a11" id="0723a11">于今世尊所转法轮。无上无容是真了义。</a><a name="0723a12" id="0723a12">非诸诤论安足处所。世尊若善男子或善女</a><a name="0723a13" id="0723a13">人。于此如来依一切法皆无自性。无生无</a><a name="0723a14" id="0723a14">灭。本来寂静。自性涅槃。所说甚深了义言</a><a name="0723a15" id="0723a15">教。闻已信解书写护持供养流布。受诵温</a><a name="0723a16" id="0723a16">习如理思惟。以其修相发起加行生几所</a><a name="0723a17" id="0723a17">福。说是语已。尔时世尊告胜义生菩萨曰。</a><a name="0723a18" id="0723a18">胜义生是善男子或善女人。其所生福无量</a><a name="0723a19" id="0723a19">无数难可喻知。吾今为汝略说少分。如爪</a><a name="0723a20" id="0723a20">上土比大地土。百分不及一。千分不及一。</a><a name="0723a21" id="0723a21">百千分不及一。数算计喻邬波尼杀昙分亦</a><a name="0723a22" id="0723a22">不及一。或如牛迹中水比四大海水。百分</a><a name="0723a23" id="0723a23">不及一。广说乃至邬波尼杀昙分亦不及</a><a name="0723a24" id="0723a24">一。如是于诸不了义经。闻已信解。广说乃</a><a name="0723a25" id="0723a25">至以其修相发起加行所获功德。比此所</a><a name="0723a26" id="0723a26">说了义经教闻已信解所集功德。广说乃至</a><a name="0723a27" id="0723a27">以其修相发起加行所集功德。百分不及</a><a name="0723a28" id="0723a28">一。广说乃至邬波尼杀昙分亦不及一。说</a><a name="0723a29" id="0723a29">是语已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300722c.htm'><img src='up.gif' border=0></a>
<a href='T300723b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>