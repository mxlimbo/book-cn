<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0585a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷52)</font> 摄决择分 1-2五识身相应地意地 <font face='Arial'>T30, p0585a</h2></font><hr>
<span class='old'>
</a><a name="0584c28" id="0584c28">又有性者安立有义能持有义。若无性者</a><a name="0584c29" id="0584c29">安立无义能持无义。故皆名法。由彼意识</span><a name="0585a01" id="0585a01">于有性义。若由此义而得安立。即以此义</a><a name="0585a02" id="0585a02">起识了别。于无性义。若由此义而得安立。</a><a name="0585a03" id="0585a03">即以此义起识了别。若于二种不由二</a><a name="0585a04" id="0585a04">义起了别者。不应说意缘一切义取一</a><a name="0585a05" id="0585a05">切义。设作是说。便应违害自悉弹多。又不</a><a name="0585a06" id="0585a06">应言如其所有非有亦尔。是如理说。是故</a><a name="0585a07" id="0585a07">意识如去来事非实有相。缘彼为境。由此</a><a name="0585a08" id="0585a08">故知意识亦缘非有为境</a><a name="0585a09" id="0585a09"><p>复有广大言论道理。由此证知有缘无识。</a><a name="0585a10" id="0585a10">谓如世尊微妙言说。若内若外及二中间都</a><a name="0585a11" id="0585a11">无有我。此我无性非有为摄非无为摄。共</a><a name="0585a12" id="0585a12">相观识非不缘彼境界而转。此名第一言</a><a name="0585a13" id="0585a13">论道理。又于色香味触。如是如是生起变</a><a name="0585a14" id="0585a14">异。所安立中施设饮食车乘衣服严具室宅</a><a name="0585a15" id="0585a15">军林等事。此饮食等离色香等都无所有。</a><a name="0585a16" id="0585a16">此无有性非有为摄非无为摄。自相观识</a><a name="0585a17" id="0585a17">非不缘彼境界而转。是名第二言论道理。</a><a name="0585a18" id="0585a18">又拨一切都无所有邪见。谓无施无爱亦</a><a name="0585a19" id="0585a19">无祠祀。广说如前。若施爱祠等无性是</a><a name="0585a20" id="0585a20">有。即如是见应非邪见。何以故。彼如实见</a><a name="0585a21" id="0585a21">如实说故。此若是无诸邪见者。缘此境界</a><a name="0585a22" id="0585a22">识应不转。是名第三言论道理。又诸行中</a><a name="0585a23" id="0585a23">无常无恒无不变易。此诸行中常恒不变</a><a name="0585a24" id="0585a24">无性。非有为摄非无为摄。共相观识非不</a><a name="0585a25" id="0585a25">缘此境界而转。若缘此境识不转者。便</a><a name="0585a26" id="0585a26">于诸行常恒不变无性之中。不能如实智</a><a name="0585a27" id="0585a27">慧观察。若不观察应不生厌。若不生厌</a><a name="0585a28" id="0585a28">应不离欲。若不离欲应无解脱。若无解</a><a name="0585a29" id="0585a29">脱应无永尽究竟涅槃。若有此理。一切有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300584c.htm'><img src='up.gif' border=0></a>
<a href='T300585b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>