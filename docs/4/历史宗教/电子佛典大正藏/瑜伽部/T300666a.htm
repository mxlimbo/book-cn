<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0666a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷66)</font> 摄决择分 11思所成慧地 <font face='Arial'>T30, p0666a</h2></font><hr>
<span class='old'>
</a><a name="0665c28" id="0665c28">增上力故。外色声等处差别生为所受用。如</a><a name="0665c29" id="0665c29">是名为由增上故说名内法。若能摄受善</span><a name="0666a01" id="0666a01">不善无记诸法种子。如是名为摄受种子</a><a name="0666a02" id="0666a02">故说名内法。若五种清净色若心意识。如是</a><a name="0666a03" id="0666a03">名为由事故说名内法。又有假名建立余</a><a name="0666a04" id="0666a04">法为内可得。何以故。于内可得外处所</a><a name="0666a05" id="0666a05">摄亦名内故</b></a><a name="0666a06" id="0666a06"><p>复次应知五蕴名色所摄。所以者何。由彼彼</a><a name="0666a07" id="0666a07">处增长可得。手块等触即便变坏。是故色蕴</a><a name="0666a08" id="0666a08">说名为色。其余四蕴由种种名施设势力。</a><a name="0666a09" id="0666a09">由种种名施设为依。多分于其彼彼所缘</a><a name="0666a10" id="0666a10">流转趣向。是故如是四无色蕴说之为名</b></a><a name="0666a11" id="0666a11"><p>复次略由五相建立执受诸法差别。何等为</a><a name="0666a12" id="0666a12">五。谓初唯色说名执受。当知此言遮心心</a><a name="0666a13" id="0666a13">所等。彼非执受故。又于色中所有内根。根</a><a name="0666a14" id="0666a14">所依属说名执受。当知此言遮外不属根</a><a name="0666a15" id="0666a15">色。彼非执受故。又心心所任持不舍说名</a><a name="0666a16" id="0666a16">执受。当知此言遮依属根发毛爪等。及遮</a><a name="0666a17" id="0666a17">死后所有内身。彼非执受故。又执受色由</a><a name="0666a18" id="0666a18">四因缘之所变异故。名执受。何等为四。</a><a name="0666a19" id="0666a19">一由外色所逼触故。二由内界相违平等</a><a name="0666a20" id="0666a20">所引发故。三由贪嗔等诸烦恼缠多现行</a><a name="0666a21" id="0666a21">故。四由审虑所缘境故。谓由外色能损恼</a><a name="0666a22" id="0666a22">者。现前逼恼有执受色。即便生苦生悲生</a><a name="0666a23" id="0666a23">恼。若有外色能饶益者。现前触对有执受</a><a name="0666a24" id="0666a24">色。即便生乐安隐饶益。若有内界更互相</a><a name="0666a25" id="0666a25">违。便生苦恼。彼若平等安乐摄受。又若贪等</a><a name="0666a26" id="0666a26">烦恼所恼。即便生苦愤发炽然。又邪审虑所</a><a name="0666a27" id="0666a27">缘境故。或正审虑所缘境故。便起轻安喜乐</a><a name="0666a28" id="0666a28">摄受。又为损害或为饶益。故名变异。如是</a><a name="0666a29" id="0666a29">若色若内若心心所任持不舍。若如是缘令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300665c.htm'><img src='up.gif' border=0></a>
<a href='T300666b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>