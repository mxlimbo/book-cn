<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0696a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷1)</font> 本事分中三法品第一之一 <font face='Arial'>T31, p0696a</h2></font><hr>
<span class='old'>
</a><a name="0695c28" id="0695c28"><p>问眼识界何相。答谓依眼缘色似色了别。及</a><a name="0695c29" id="0695c29">此种子积集异熟阿赖耶识是眼识界相。如</span><a name="0696a01" id="0696a01">眼识界耳鼻舌身意识界相亦尔</a><a name="0696a02" id="0696a02"><p>问处何相。答如界应知随其所应。谓眼当见</a><a name="0696a03" id="0696a03">色。及此种子等随义应说</a><a name="0696a04" id="0696a04"><p>云何建立色蕴。谓诸所有色。若四大种及四</a><a name="0696a05" id="0696a05">大种所造。所造者。谓以四大种为生依立持</a><a name="0696a06" id="0696a06">养因义。即依五因说名为造。生因者即是起</a><a name="0696a07" id="0696a07">因谓离大种色不起故。依因者即是转因谓</a><a name="0696a08" id="0696a08">舍大种诸所造色无有功能。据别处故。立因</a><a name="0696a09" id="0696a09">者即随转因。由大变异能依造色随变异</a><a name="0696a10" id="0696a10">故。持因者即是住因。谓由大种诸所造色相</a><a name="0696a11" id="0696a11">似相续生。持令不绝故。养因者即是长因。谓</a><a name="0696a12" id="0696a12">由大种养彼造色令增长故</a><a name="0696a13" id="0696a13"><p>四大种者。谓地水火风界。地界者坚劲性。水</a><a name="0696a14" id="0696a14">界者流湿性。火界者温热性。风界者轻动</a><a name="0696a15" id="0696a15">性。所造色者。谓眼等五根。色声香味所触一</a><a name="0696a16" id="0696a16">分及法处所摄色。眼根者。谓四大种所造眼</a><a name="0696a17" id="0696a17">识所依。清净色为体。耳根者。谓四大种所造</a><a name="0696a18" id="0696a18">耳识所依。清净色为体。鼻根者。谓四大种</a><a name="0696a19" id="0696a19">所造鼻识所依。清净色为体。舌根者。谓四大</a><a name="0696a20" id="0696a20">种所造舌识所依。清净色为体。身根者。谓四</a><a name="0696a21" id="0696a21">大种所造身识所依。清净色为体</a><a name="0696a22" id="0696a22"><p>色者。四大种所造眼根所行义。谓青黄赤</a><a name="0696a23" id="0696a23">白长短方圆。粗细高下若正不正。光影明</a><a name="0696a24" id="0696a24">闇云烟尘雾。迥色表色空一显色。此复三</a><a name="0696a25" id="0696a25">种。谓妙不妙俱相违色。此青等二十五色建</a><a name="0696a26" id="0696a26">立。由六种因。谓相故安立故损益故作所依</a><a name="0696a27" id="0696a27">故作相故庄严故。如其次第四十八一一</a><a name="0696a28" id="0696a28">一。迥色者。谓离余碍触方所可得。空一显</a><a name="0696a29" id="0696a29">色者。谓上所见青等显色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310695c.htm'><img src='up.gif' border=0></a>
<a href='T310696b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>