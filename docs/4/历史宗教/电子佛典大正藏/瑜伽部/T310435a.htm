<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0435a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 果断分第十 <font face='Arial'>T31, p0435a</h2></font><hr>
<span class='old'>
</a><a name="0434c28" id="0434c28">他起性杂染分者。谓心心法烦恼迷乱。生死</a><a name="0434c29" id="0434c29">过失相续不绝。遍计所执分。涅槃谓依他起</span><a name="0435a01" id="0435a01">性清净分者。谓毕竟转遍计所执。圆成实分。</a><a name="0435a02" id="0435a02">二所依止谓通二分依他起性者。谓二所依。</a><a name="0435a03" id="0435a03">依他起性。转依谓即依他起性者。谓心心法</a><a name="0435a04" id="0435a04">依他起性。是诸杂染转灭所依。又是一切佛</a><a name="0435a05" id="0435a05">法所依。如有说言。此是一切佛法。诸地波</a><a name="0435a06" id="0435a06">罗蜜多果。所依等云何转依。何者转依。谓即</a><a name="0435a07" id="0435a07">于此依他起性对治起时者。无分别智起时。</a><a name="0435a08" id="0435a08">转舍杂染分者。转灭一切所取能取诸迷乱分。</a><a name="0435a09" id="0435a09">转得清净分者。舍彼所取能取性故。转得远</a><a name="0435a10" id="0435a10">离所取能取自内所证。绝诸戏论最清净分</a><a name="0435a11" id="0435a11"><p>论曰。又此转依略有六种。一损力益能转。谓</a><a name="0435a12" id="0435a12">由胜解力闻熏习住故。及由有羞耻。令诸烦</a><a name="0435a13" id="0435a13">恼少分现行。不现行故。二通达转。谓诸菩萨</a><a name="0435a14" id="0435a14">已入大地。于真实非真实显现不显现。现前</a><a name="0435a15" id="0435a15">住故。乃至六地。三修习转。谓犹有障一切相</a><a name="0435a16" id="0435a16">不显现真实显现故。乃至十地。四果圆满转。</a><a name="0435a17" id="0435a17">谓永无障。一切相不显现。最清净真实显现。</a><a name="0435a18" id="0435a18">于一切相得自在故。五下劣转。谓声闻等唯</a><a name="0435a19" id="0435a19">能通达补特伽罗空无我性。一向背生死一</a><a name="0435a20" id="0435a20">向舍生死故。六广大转。谓诸菩萨兼通达法</a><a name="0435a21" id="0435a21">空无我性。即于生死见为寂静。虽断杂染而</a><a name="0435a22" id="0435a22">不舍故。若诸菩萨住下劣转。有何过失。不顾</a><a name="0435a23" id="0435a23">一切有情利益安乐事故。违越一切菩萨法</a><a name="0435a24" id="0435a24">故。与下劣乘同解脱故。是为过失。若诸菩萨</a><a name="0435a25" id="0435a25">住广大转有何功德。生死法中以自转依为</a><a name="0435a26" id="0435a26">所依止。得自在故。于一切趣示现一切有情</a><a name="0435a27" id="0435a27">之身。于最胜生及三乘中种种调伏。方便善</a><a name="0435a28" id="0435a28">巧安立所化诸有情故。是为功德<p>释曰。损</a><a name="0435a29" id="0435a29">力益能转等者。谓由胜解力及闻熏习力。损<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310434c.htm'><img src='up.gif' border=0></a>
<a href='T310435b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>