<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0028a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷5)</font> <font face='Arial'>T31, p0028a</h2></font><hr>
<span class='old'>
</a><a name="0027c28" id="0027c28"><p class='lg'>　　１０初遍行触等　　　次别境谓欲</a><br><a name="0027c29" id="0027c29">　　　　胜解念定慧　　　所缘事不同　</p></span><a name="0028a01" id="0028a01"><p>论曰。六位中初遍行心所即触等五。如前广</a><a name="0028a02" id="0028a02">说。此遍行相云何应知。由教及理为定量</a><a name="0028a03" id="0028a03">故。此中教者如契经言。眼色为缘生于眼</a><a name="0028a04" id="0028a04">识。三和合触。与触俱生有受想思。乃至广</a><a name="0028a05" id="0028a05">说。由斯触等四是遍行</a><a name="0028a06" id="0028a06"><p>又契经说。若根不坏境界现前。作意正起方</a><a name="0028a07" id="0028a07">能生识。余经复言。若于此作意即于此了</a><a name="0028a08" id="0028a08">别。若于此了别即于此作意。是故此二恒共</a><a name="0028a09" id="0028a09">和合。乃至广说。由此作意亦是遍行。此等圣</a><a name="0028a10" id="0028a10">教诚证非一。理谓识起必有三和。彼定生触</a><a name="0028a11" id="0028a11">必由触有。若无触者心心所法应不和合</a><a name="0028a12" id="0028a12">触一境故。作意引心令趣自境。此若无者</a><a name="0028a13" id="0028a13">心应无故。受能领纳顺违中境。令心等起</a><a name="0028a14" id="0028a14">欢戚舍相。无心起时无随一故。想能安立</a><a name="0028a15" id="0028a15">自境分齐。若心起时无此想者。应不能取</a><a name="0028a16" id="0028a16">境分齐相。思令心取正因等相造作善等。</a><a name="0028a17" id="0028a17">无心起位无此随一故必有思。由此证知</a><a name="0028a18" id="0028a18">触等五法心起必有。故是遍行。余非遍行义</a><a name="0028a19" id="0028a19">至当说。次别境者。谓欲至慧所缘境事多</a><a name="0028a20" id="0028a20">分不同。于六位中次初说故。云何为欲。于</a><a name="0028a21" id="0028a21">所乐境希望为性。勤依为业。有义所乐谓</a><a name="0028a22" id="0028a22">可欣境。于可欣事欲见闻等有希望故。</a><a name="0028a23" id="0028a23">于可厌事希彼不合。望彼别离岂非有</a><a name="0028a24" id="0028a24">欲。此但求彼不合离时可欣自体非可厌</a><a name="0028a25" id="0028a25">事。故于可厌及中容境一向无欲。缘可欣</a><a name="0028a26" id="0028a26">事若不希望亦无欲起。有义所乐谓所求</a><a name="0028a27" id="0028a27">境。于可欣厌求合离等有希望故。于中</a><a name="0028a28" id="0028a28">容境一向无欲。缘欣厌事若不希求亦无</a><a name="0028a29" id="0028a29">欲起。有义所乐谓欲观境。于一切事欲观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310027c.htm'><img src='up.gif' border=0></a>
<a href='T310028b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>