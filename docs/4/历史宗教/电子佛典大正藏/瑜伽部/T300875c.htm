<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0875c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷99)</font> 摄事分 2调伏事 <font face='Arial'>T30, p0875c</h2></font><hr>
<span class='old'>
</a><a name="0875b22" id="0875b22">四者各各发露除灭</a><a name="0875b23" id="0875b23"><p class='juan'>
瑜伽师地论卷第九十九</p>
</span><a name="0875c01" id="0875c01"></a><a name="0875c02" id="0875c02"><p class='juan'>
瑜伽师地论卷第一百</a><a name="0875c03" id="0875c03"></a><a name="0875c04" id="0875c04"><p><span class='byline'>　　　　弥勒菩萨说</span><br></a><a name="0875c05" id="0875c05"><p><span class='byline'>　　　　三藏法师玄奘奉　诏译</span><br></a><a name="0875c06" id="0875c06"><p><b>　　<A NAME="n450"></A>摄事分中调伏事择摄第五之二</b></p>
</b></a><a name="0875c07" id="0875c07"><p>复次依毗柰耶勤学苾刍。于其五处应正</a><a name="0875c08" id="0875c08">遍知。云何为五。一事遍知。二罪遍知。三补</a><a name="0875c09" id="0875c09">特伽罗遍知。四引摄义利遍知。五损恼遍知。</a><a name="0875c10" id="0875c10">云何事遍知。谓蕴等五事如声闻地已说。云</a><a name="0875c11" id="0875c11">何罪遍知。谓依毗柰耶勤学苾刍。由五种</a><a name="0875c12" id="0875c12">相遍知所犯。一者遍知犯罪因缘。二者遍</a><a name="0875c13" id="0875c13">知犯罪等起。三者遍知所犯罪事。四者遍知</a><a name="0875c14" id="0875c14">犯罪加行。五者遍知犯罪究竟。遍知犯罪</a><a name="0875c15" id="0875c15">因缘者。谓或贪因缘。或嗔因缘。或痴因缘。</a><a name="0875c16" id="0875c16">毁犯众罪。遍知犯罪等起者。谓或有罪由</a><a name="0875c17" id="0875c17">身等起非语非心。或复有罪由语等起非</a><a name="0875c18" id="0875c18">身非心。或复有罪由心等起非身非语。</a><a name="0875c19" id="0875c19">或复有罪由身由心等起非语。或复有罪</a><a name="0875c20" id="0875c20">由语由心等起非身。或复有罪由身由语</a><a name="0875c21" id="0875c21">等起非心。或复有罪由身由语由心等起。</a><a name="0875c22" id="0875c22">无独由心所犯众罪。应从他处发露悔除。</a><a name="0875c23" id="0875c23">唯当恳诚深自防护。如有苾刍发起种种</a><a name="0875c24" id="0875c24">欲寻思等不善寻思。遍知所犯罪事者。谓犯</a><a name="0875c25" id="0875c25">罪事略有二种。一者有情数事。二者无情数</a><a name="0875c26" id="0875c26">事。遍知犯罪加行者。谓所犯罪有二加行。一</a><a name="0875c27" id="0875c27">非所应作事业加行。二是所应作事业加行。</a><a name="0875c28" id="0875c28">遍知犯罪究竟者。谓于是处施设方便。即</a><a name="0875c29" id="0875c29">于是处而得究竟。非于中间有其退转。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300875b.htm'><img src='up.gif' border=0></a>
<a href='T300876a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>