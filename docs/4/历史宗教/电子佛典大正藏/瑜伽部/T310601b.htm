<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0601b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷2)</font> 成熟品第九 <font face='Arial'>T31, p0601b</h2></font><hr>
<span class='old'>
</a><a name="0601a28" id="0601a28">爱他安他利处。菩萨不尔。舍于自爱但为爱</a><a name="0601a29" id="0601a29">他。是故成熟众生胜过于彼。问用此心胜云</span><a name="0601b01" id="0601b01">何成熟。偈曰</a><a name="0601b02" id="0601b02"><p class='lg'>　　身财一切舍　　　平等及无厌</a><br><a name="0601b03" id="0601b03">　　所乏令充足　　　安立于善根　</p></a><a name="0601b04" id="0601b04"><p>释曰。此偈显示檀波罗蜜成熟众生。檀有三</a><a name="0601b05" id="0601b05">种。一资生檀。内外身财一切舍故。二平等檀。</a><a name="0601b06" id="0601b06">于诸施田离高下故。三无厌檀。勇猛恒施不</a><a name="0601b07" id="0601b07">疲倦故。以是三檀二世随摄。于现在世皆令</a><a name="0601b08" id="0601b08">充足。于未来世安立善根。偈曰</a><a name="0601b09" id="0601b09"><p class='lg'>　　常与性及满　　　自乐不放逸</a><br><a name="0601b10" id="0601b10">　　引入于戒足　　　二果常无尽　</p></a><a name="0601b11" id="0601b11"><p>释曰。此偈显示尸波罗蜜成熟众生。菩萨有</a><a name="0601b12" id="0601b12">五种尸罗。一者常尸罗。生生常有故。二者自</a><a name="0601b13" id="0601b13">性尸罗。无功用心住真实体故。三者圆满尸</a><a name="0601b14" id="0601b14">罗。十善业道皆具足故。如十地经说。四者</a><a name="0601b15" id="0601b15">自乐尸罗。恒自爱乐故。五者不放逸尸罗。念</a><a name="0601b16" id="0601b16">念无犯故。以是五种尸罗二世随摄。于现在</a><a name="0601b17" id="0601b17">世安立戒品。于未来世令依报二果功德无</a><a name="0601b18" id="0601b18">绝。偈曰</a><a name="0601b19" id="0601b19"><p class='lg'>　　不益得益想　　　极忍解方便</a><br><a name="0601b20" id="0601b20">　　令彼起随顺　　　及种诸善根　</p></a><a name="0601b21" id="0601b21"><p>释曰。此偈显示羼提波罗蜜成熟众生。若他</a><a name="0601b22" id="0601b22">以不饶益事来向菩萨。菩萨于彼得饶益解</a><a name="0601b23" id="0601b23">起极忍辱。何以故。由彼随顺令我忍波罗蜜</a><a name="0601b24" id="0601b24">得增长故。亦以是忍二世随摄。于现在世令</a><a name="0601b25" id="0601b25">起归向。于未来世令种善根。偈曰</a><a name="0601b26" id="0601b26"><p class='lg'>　　久劫行上勤　　　利物心无退</a><br><a name="0601b27" id="0601b27">　　令生一念善　　　况欲善无量　</p></a><a name="0601b28" id="0601b28"><p>释曰。此偈显示毗梨耶波罗蜜成熟众生。菩</a><a name="0601b29" id="0601b29">萨于亿百千劫行最上精进。为成熟无边众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310601a.htm'><img src='up.gif' border=0></a>
<a href='T310601c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>