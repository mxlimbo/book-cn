<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0197c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷6)</font> 释应知胜相第二之一 显了意依章第四 <font face='Arial'>T31, p0197c</h2></font><hr>
<span class='old'>
</a><a name="0197b28" id="0197b28"><p>论曰。于诸众生慈悲无异。谓有苦有乐无二</a><a name="0197b29" id="0197b29">众生平等业<p>释曰。于有苦众生由苦苦起</span><a name="0197c01" id="0197c01">慈悲。于有乐众生由坏苦起慈悲。于无二众</a><a name="0197c02" id="0197c02">生由行苦起。慈悲无二谓无苦无乐。即是舍</a><a name="0197c03" id="0197c03">受慈悲平等。是身口业。何以故。菩萨于众生</a><a name="0197c04" id="0197c04">先起意地慈悲。后随时随处行拔苦与乐行</a><a name="0197c05" id="0197c05">故。是身口业。此身口业于怨亲中三人无有</a><a name="0197c06" id="0197c06">别异。亦成就无求欲业</a><a name="0197c07" id="0197c07"><p>论曰。于所作事无退弱心谓无下劣业<p>释</a><a name="0197c08" id="0197c08">曰。若菩萨轻贱自身云。我今于无上菩提无</a><a name="0197c09" id="0197c09">有功能。一切所作皆不成就名退弱心。菩萨</a><a name="0197c10" id="0197c10">不生此心故所作皆得成就。名无退弱心</a><a name="0197c11" id="0197c11"><p>论曰。无厌倦心。谓不可令退转业<p>释曰。菩</a><a name="0197c12" id="0197c12">萨于无上菩提。起正勤无有厌倦。无厌倦有</a><a name="0197c13" id="0197c13">二种。一见因定。二知果希有故。于难行中心</a><a name="0197c14" id="0197c14">无厌倦</a><a name="0197c15" id="0197c15"><p>论曰。闻义无足。谓摄方便业<p>释曰。若人多</a><a name="0197c16" id="0197c16">闻能了别化他方便。由闻解义。则于正行无</a><a name="0197c17" id="0197c17">有疑心故。自能修行亦教他修行</a><a name="0197c18" id="0197c18"><p>论曰。于自作罪能显其过。于他作罪不怪诃</a><a name="0197c19" id="0197c19">责。谓厌恶所对治业。有二句解释应知<p>释</a><a name="0197c20" id="0197c20">曰。由智及大悲故有此能由智能了别因果</a><a name="0197c21" id="0197c21">故。不覆藏自所作恶。由大悲不忍见他作苦</a><a name="0197c22" id="0197c22">因。虽恒诃责而不嗔怪</a><a name="0197c23" id="0197c23"><p>论曰。于一切威仪中恒治菩提心。谓无间思</a><a name="0197c24" id="0197c24">量业<p>释曰。此显无间修。无间修为遮一切</a><a name="0197c25" id="0197c25">放逸行。譬如威仪清净品中所明。菩萨所作。</a><a name="0197c26" id="0197c26">无不为令众生得无上菩提</a><a name="0197c27" id="0197c27"><p>论曰。不求果报而行布施。不着一切怖畏及</a><a name="0197c28" id="0197c28">道生。受持禁戒。于一切众生忍辱无碍。为</a><a name="0197c29" id="0197c29">引摄一切善法行于精进。修三摩提灭离无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310197b.htm'><img src='up.gif' border=0></a>
<a href='T310198a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>