<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0462a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷32)</font> 13声闻地 <font face='Arial'>T30, p0462a</h2></font><hr>
<span class='old'>
</a><a name="0461c28" id="0461c28">内身所有三十六物。始从发毛乃至小便。</a><a name="0461c29" id="0461c29">善取其相。汝应于是自内身中诸不净物。</span><a name="0462a01" id="0462a01">先当发起不净胜解。数数发起此胜解已。</a><a name="0462a02" id="0462a02">复令其心于内寂静。如是名为于内身中</a><a name="0462a03" id="0462a03">修循身观。依自身内而发起故。次应于外</a><a name="0462a04" id="0462a04">诸不净物善取其相。汝当发起青瘀胜解。</a><a name="0462a05" id="0462a05">广说乃至骨锁胜解。或狭小胜解。或广大</a><a name="0462a06" id="0462a06">胜解。或无量胜解。数数发起此胜解已。复</a><a name="0462a07" id="0462a07">令其心于内寂静。如是名为于外身中修</a><a name="0462a08" id="0462a08">循身观。依他外身而发起故。后复应于自</a><a name="0462a09" id="0462a09">身内外诸不净物。善取其相令心明了。又</a><a name="0462a10" id="0462a10">于他身内外不净。善取其相。令心明了。于</a><a name="0462a11" id="0462a11">自所爱汝当发起如是胜解。复于死已出</a><a name="0462a12" id="0462a12">送冢间。至冢间已弃之在地。弃在地已至</a><a name="0462a13" id="0462a13">青瘀位。至脓烂位。广说乃至至骨锁位。</a><a name="0462a14" id="0462a14">发起胜解。数数发起此胜解已。复令其心</a><a name="0462a15" id="0462a15">于内寂静。如是名为于内外身修循身观。</a><a name="0462a16" id="0462a16">依自他身若内若外而发起故。汝复应于</a><a name="0462a17" id="0462a17">四无色蕴由闻思增上力分别取相。于其</a><a name="0462a18" id="0462a18">三分发起胜解。一于奢摩他品。二于无散</a><a name="0462a19" id="0462a19">乱品。三于毗钵舍那品。于奢摩他品者。</a><a name="0462a20" id="0462a20">谓若汝心于内略时。起无相无分别寂静想</a><a name="0462a21" id="0462a21">行。及无作用无思慕无躁动。离诸烧恼</a><a name="0462a22" id="0462a22">寂灭乐想行。于所缘境无乱受等四无色</a><a name="0462a23" id="0462a23">蕴。刹那刹那展转别异。唯是新新而非故</a><a name="0462a24" id="0462a24">故相续流转。汝应于此如理思惟发起胜</a><a name="0462a25" id="0462a25">解。如是名为于内受心法修循受心法观。</a><a name="0462a26" id="0462a26">于无散乱品者。谓汝于先取诸境界缘诸</a><a name="0462a27" id="0462a27">境界堕不定地。过去尽灭及今失念。心乱</a><a name="0462a28" id="0462a28">所生诸相寻思随烦恼境。增上受等四无</a><a name="0462a29" id="0462a29">色蕴。汝应于此如理作意。如是诸法其性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300461c.htm'><img src='up.gif' border=0></a>
<a href='T300462b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>