<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0721a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷76)</font> 摄决择分 15菩萨地 <font face='Arial'>T30, p0721a</h2></font><hr>
<span class='old'>
</a><a name="0720c28" id="0720c28">彼一向慈悲薄弱。是故一向弃背利益诸众</a><a name="0720c29" id="0720c29">生事。由彼一向怖畏众苦。是故一向弃背</span><a name="0721a01" id="0721a01">发起诸行所作。我终不说一向弃背利益</a><a name="0721a02" id="0721a02">众生事者。一向弃背发起诸行所作者。当</a><a name="0721a03" id="0721a03">坐道场能得无上正等菩提。是故说彼名</a><a name="0721a04" id="0721a04">为一向趣寂声闻。若回向菩提声闻种性补</a><a name="0721a05" id="0721a05">特伽罗。我亦异门说为菩萨。何以故。彼既</a><a name="0721a06" id="0721a06">解脱烦恼障已。若蒙诸佛等觉悟时。于所</a><a name="0721a07" id="0721a07">知障。其心亦可当得解脱。由彼最初为自</a><a name="0721a08" id="0721a08">利益。修行加行。脱烦恼障。是故如来施设</a><a name="0721a09" id="0721a09">彼为声闻种性。复次胜义生。如是于我善</a><a name="0721a10" id="0721a10">说。善制法。毗奈耶。最极清净意乐所说善</a><a name="0721a11" id="0721a11">教法中。诸有情类意解种种差别可得。善男</a><a name="0721a12" id="0721a12">子。如来但依如是三种自性性。由深密意。</a><a name="0721a13" id="0721a13">于所宣说不了义经。以隐密相。说诸法要。</a><a name="0721a14" id="0721a14">谓一切法皆无自性。无生无灭。本来寂静。自</a><a name="0721a15" id="0721a15">性涅槃。于是经中。若诸有情已种上品善</a><a name="0721a16" id="0721a16">根。已清净诸障。已成熟相续。已多修胜解。</a><a name="0721a17" id="0721a17">已能积集上品福德智慧资粮。彼若听闻如</a><a name="0721a18" id="0721a18">是法已。于我甚深密意言说。如实解了。于</a><a name="0721a19" id="0721a19">如是法。深生信解。于如是义。以无倒慧。</a><a name="0721a20" id="0721a20">如实通达。依此通达。善修习故。速疾能证</a><a name="0721a21" id="0721a21">最极究竟。亦于我所深生净信。知是如来</a><a name="0721a22" id="0721a22">应正等觉。于一切法现正等觉。若诸有情已</a><a name="0721a23" id="0721a23">种上品善根。已清净诸障。已成熟相续。已</a><a name="0721a24" id="0721a24">多修胜解未能积集上品福德智慧资粮。</a><a name="0721a25" id="0721a25">其性质直。是质直类。虽无力能思择废立。</a><a name="0721a26" id="0721a26">而不安住自见取中。彼若听闻如是法已。</a><a name="0721a27" id="0721a27">于我甚深秘密言说。虽无力能如实解了。</a><a name="0721a28" id="0721a28">然于此法能生胜解。发清净信。信此经典。</a><a name="0721a29" id="0721a29">是如来说。是其甚深。显现甚深。空性相应。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300720c.htm'><img src='up.gif' border=0></a>
<a href='T300721b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>