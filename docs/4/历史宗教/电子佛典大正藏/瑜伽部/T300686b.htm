<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0686b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷70)</font> 摄决择分 摄决择分中声闻地之一 <font face='Arial'>T30, p0686b</h2></font><hr>
<span class='old'>
</a><a name="0686a28" id="0686a28">谓思及舍。何以故。由思故策沉下心。由舍</a><a name="0686a29" id="0686a29">故若心掉举摄持于内</b></span><a name="0686b01" id="0686b01"><p>复次有四种法。于所得定为增上缘。一审</a><a name="0686b02" id="0686b02">谛听闻。二得正教授。三宿世串习。四具足</a><a name="0686b03" id="0686b03">多闻。审谛听闻者。谓发起乐欲生净信心</a><a name="0686b04" id="0686b04">听闻正法。由此因此缘得心一境性。得正</a><a name="0686b05" id="0686b05">教授者。谓因次第教授无倒教授故。发起勇</a><a name="0686b06" id="0686b06">猛精进而住无间。常委于菩提分精勤方</a><a name="0686b07" id="0686b07">便修习而住。由此因此缘得心一境性。宿</a><a name="0686b08" id="0686b08">世串习者。谓于宿世邻近生中。于诸静虑</a><a name="0686b09" id="0686b09">及诸等至数已证入。由此因此缘得心一</a><a name="0686b10" id="0686b10">境性。具足多闻者。谓多闻闻持其闻积集。即</a><a name="0686b11" id="0686b11">于彼法独处空闲思惟筹量审谛观察。由</a><a name="0686b12" id="0686b12">此因此缘得心一境性</b></a><a name="0686b13" id="0686b13"><p>复次有七种法。为欲证得三摩地者应正</a><a name="0686b14" id="0686b14">了知。一内定退因。二外定退因。三内定退。四</a><a name="0686b15" id="0686b15">外定退。五内定退及因对治。六外定退及因</a><a name="0686b16" id="0686b16">对治。七彼二对治依持。内定退因者。谓懈</a><a name="0686b17" id="0686b17">怠。外定退因者。谓掉举。内定退者。谓惛沉睡</a><a name="0686b18" id="0686b18">眠。外定退者。谓于五妙欲散乱。内定退及</a><a name="0686b19" id="0686b19">因对治者。谓善取相而正观察。外定退及因</a><a name="0686b20" id="0686b20">对治者。谓即于身观察不净。彼二对治依持</a><a name="0686b21" id="0686b21">者。谓光明想</b></a><a name="0686b22" id="0686b22"><p>云何于身观集法住。谓观此身从过去世及</a><a name="0686b23" id="0686b23">诸饮食现在而生。云何于身观灭法住谓</a><a name="0686b24" id="0686b24">观此身于当来世是死灭法。云何于身观</a><a name="0686b25" id="0686b25">集灭法住。谓观此身于现在世由饮食缘</a><a name="0686b26" id="0686b26">增长久住必当破坏。于有身者。谓于此身</a><a name="0686b27" id="0686b27">善住其念于真如身。或唯出世间智者。谓</a><a name="0686b28" id="0686b28">由于内奢摩他道。或唯出世间见者。谓由</a><a name="0686b29" id="0686b29">毗钵舍那道。或唯忆念者。谓由此后所得出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300686a.htm'><img src='up.gif' border=0></a>
<a href='T300686c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>