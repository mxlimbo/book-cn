<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0501c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷38)</font> 15菩萨地 <font face='Arial'>T30, p0501c</h2></font><hr>
<span class='old'>
</a><a name="0501b28" id="0501b28">稼穑差别而生。即说彼种子为此牵引因。</a><a name="0501b29" id="0501b29">地雨等缘能生于芽。名摄受因。即彼种子</span><a name="0501c01" id="0501c01">望所生芽。名生起因。芽茎叶等展转相</a><a name="0501c02" id="0501c02">续。望彼稼穑若成若熟。为引发因。从大</a><a name="0501c03" id="0501c03">麦种生大麦芽大麦苗稼。不生余类。如</a><a name="0501c04" id="0501c04">是所余当知亦尔。即说彼为此定别因。</a><a name="0501c05" id="0501c05">即彼一切从观待因至定别因。同为稼穑</a><a name="0501c06" id="0501c06">而得成熟。名同事因。非彼稼穑随阙一</a><a name="0501c07" id="0501c07">因而得成熟。是故一切和合。说为此同</a><a name="0501c08" id="0501c08">事因。霜雹灾等诸障碍法。望彼滋稼。为相</a><a name="0501c09" id="0501c09">违因。彼阙无障是诸滋稼。不相违因。如是</a><a name="0501c10" id="0501c10">十因。于余世间种种事物。随其所应当知。</a><a name="0501c11" id="0501c11">广如摄谷论说。又于一切杂染。缘起所有</a><a name="0501c12" id="0501c12">种种名想言说。谓无明行识名色。广说乃至</a><a name="0501c13" id="0501c13">老死愁悲忧苦扰恼。即此望彼诸杂染法。为</a><a name="0501c14" id="0501c14">随说因。如言无明缘行乃至生缘老死。如</a><a name="0501c15" id="0501c15">是等类种种随说。观待境界所有爱味。于</a><a name="0501c16" id="0501c16">诸有支相续流转。即彼望此诸杂染法。为</a><a name="0501c17" id="0501c17">观待因。于现法中无明等法。所有已生已长</a><a name="0501c18" id="0501c18">种子。今此种子望于余生生老死等。为牵</a><a name="0501c19" id="0501c19">引因。近不善士闻不正法非理作意。及先</a><a name="0501c20" id="0501c20">串习所引势力生无明等。名摄受因。无明</a><a name="0501c21" id="0501c21">等法各别种子。名生起因。从无明支乃至</a><a name="0501c22" id="0501c22">有支。展转引发后后相续。望于余生生老死</a><a name="0501c23" id="0501c23">等。为引发因。余无明支及自种子乃至有支。</a><a name="0501c24" id="0501c24">能生那洛迦。余无明支及自种子乃至有</a><a name="0501c25" id="0501c25">支。能生傍生饿鬼人天当知亦尔。即此望</a><a name="0501c26" id="0501c26">彼诸杂染法。名定别因。即彼一切从观待因</a><a name="0501c27" id="0501c27">至定别因。名同事因。此杂染法相违因者。</a><a name="0501c28" id="0501c28">谓出世间种姓具足。值佛出世演说正法。</a><a name="0501c29" id="0501c29">亲近善士听闻正法如理作意。法随法行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300501b.htm'><img src='up.gif' border=0></a>
<a href='T300502a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>