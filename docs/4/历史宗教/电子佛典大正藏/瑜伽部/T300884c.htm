<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1580 瑜伽师地论释 0884c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1580 瑜伽师地论释</font> <font face='Arial'>(卷1)</font> <font face='Arial'>T30, p0884c</h2></font><hr>
<span class='old'>
</a><a name="0884b28" id="0884b28">切果。更相顺故。合正理故。顺正教故。称正因</a><a name="0884b29" id="0884b29">故。说名瑜伽。此果瑜伽。虽通诸果。然诸经</span><a name="0884c01" id="0884c01">论。就相随机。种种异说。分别义经。说力无畏</a><a name="0884c02" id="0884c02">不共佛法。名曰瑜伽。能伏诸魔。制诸异论。胜</a><a name="0884c03" id="0884c03">余乘故。殊胜经中。说佛所证无住涅槃。名为</a><a name="0884c04" id="0884c04">瑜伽。尽未来际。无所住故。大义经中。说如来</a><a name="0884c05" id="0884c05">地无分别智。及以大悲。名为瑜伽。自利利他。</a><a name="0884c06" id="0884c06">常无尽故。辨说瑜伽师地经中。佛地功德。皆</a><a name="0884c07" id="0884c07">名瑜伽。穷于法界无断尽故。分别三乘功德</a><a name="0884c08" id="0884c08">经中。三乘果德。名为瑜伽。皆与正理等相应</a><a name="0884c09" id="0884c09">故。赞佛论说三身三德皆是瑜伽。一切果德</a><a name="0884c10" id="0884c10">不相离故。集义论说。果位所摄。有为无为诸</a><a name="0884c11" id="0884c11">功德聚。皆是瑜伽。等至究竟和合位故。于如</a><a name="0884c12" id="0884c12">是等诸经论中。一切果德。皆名瑜伽。具上义</a><a name="0884c13" id="0884c13">故。如是圣教。亦名瑜伽。称正理故。顺正行</a><a name="0884c14" id="0884c14">故。引正果故。有义正取三乘观行。说名瑜伽。</a><a name="0884c15" id="0884c15">数数进修。合理顺行。得胜果故。境果圣教。瑜</a><a name="0884c16" id="0884c16">伽境故。瑜伽果故。论瑜伽故。亦名瑜伽。如</a><a name="0884c17" id="0884c17">是此论瑜伽两字尚遍扰动。圣言大海。何况</a><a name="0884c18" id="0884c18">具说。瑜伽师地。恐难受持。故且略说。三乘行</a><a name="0884c19" id="0884c19">者。由闻思等。次第习行如是瑜伽。随分满足。</a><a name="0884c20" id="0884c20">展转调化诸有情故。名瑜伽师。或诸如来。证</a><a name="0884c21" id="0884c21">瑜伽满。随其所应。持此瑜伽。调化一切圣弟</a><a name="0884c22" id="0884c22">子等。令其次第修正行故。名瑜伽师。地谓境</a><a name="0884c23" id="0884c23">界。所依所行。或所摄义。是瑜伽师。所行境</a><a name="0884c24" id="0884c24">界故名为地。如龙马地。唯此中行。不出外故。</a><a name="0884c25" id="0884c25">或瑜伽师。依此处所。增长白法。故名为地。</a><a name="0884c26" id="0884c26">如稼穑地。或瑜伽师地所摄智。依此现行。依</a><a name="0884c27" id="0884c27">此增长。故名为地。如珍宝地。或瑜伽师。行在</a><a name="0884c28" id="0884c28">此中。受用白法。故名为地。如牛王地。或诸</a><a name="0884c29" id="0884c29">如来名瑜伽师。平等智等行在一切无戏论<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300884b.htm'><img src='up.gif' border=0></a>
<a href='T300885a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>