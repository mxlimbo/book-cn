<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0838c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷94)</font> 摄事分 1契经事 <font face='Arial'>T30, p0838c</h2></font><hr>
<span class='old'>
</a><a name="0838b28" id="0838b28">切。为令证得无造涅槃。非随舍一。又于此</a><a name="0838b29" id="0838b29">中依一一说。非唯由此。亦非离此能获</span><a name="0838c01" id="0838c01">无造究竟涅槃。如是应知此中缘性缘起甚</a><a name="0838c02" id="0838c02">深</b></a><a name="0838c03" id="0838c03"><p>复次嗢拖南曰</a><a name="0838c04" id="0838c04"><p class='lg'>　　安立与因缘　　　观察于食义</a><br><a name="0838c05" id="0838c05">　　极多诸过患　　　杂染等为后　</p></b></a><a name="0838c06" id="0838c06"><p>有四种法。于现法中最能长养诸根大种。</a><a name="0838c07" id="0838c07">云何为四。一者气力。二者喜乐。三者于可</a><a name="0838c08" id="0838c08">爱事专注希望。四者气力。喜乐。专注。希望</a><a name="0838c09" id="0838c09">之所依止诸根大种。并寿并暖安住不坏。</a><a name="0838c10" id="0838c10">如是四法。随其次第当知。别用四法</a><a name="0838c11" id="0838c11">为食。一者段。二者顺乐受触。三者有漏意会</a><a name="0838c12" id="0838c12">思。四者能执诸根大种识。当知此中。段与</a><a name="0838c13" id="0838c13">现法气力为食。由气力故。便能长养诸根</a><a name="0838c14" id="0838c14">大种。能顺乐受诸有漏触。能与喜乐为食。</a><a name="0838c15" id="0838c15">由喜乐故。便能长养诸根大种。若在意地</a><a name="0838c16" id="0838c16">能会境思。名意会思。能与一切于可爱境。</a><a name="0838c17" id="0838c17">专注希望。为食。由专注希望故。便能长养</a><a name="0838c18" id="0838c18">诸根大种。由能执受诸根大种识故。令</a><a name="0838c19" id="0838c19">彼诸根大种。并寿并暖与识不离身为因</a><a name="0838c20" id="0838c20">而住。是故说识。名彼住因。由彼住故。气</a><a name="0838c21" id="0838c21">力。喜乐。专注。希望。依彼而转。如是四食。能</a><a name="0838c22" id="0838c22">令已生有情安住。又由段故。而有气力。有</a><a name="0838c23" id="0838c23">气力故。诸根大种皆得增长。由是因缘。诸</a><a name="0838c24" id="0838c24">有顾恋身命愚夫。为此义故。有所追求。</a><a name="0838c25" id="0838c25">于追求时。造作种种新善恶业。亦令增长。</a><a name="0838c26" id="0838c26">又能增长种种烦恼。如说于段。触意会思。</a><a name="0838c27" id="0838c27">随其所应。当知亦尔。由此三门能集后有</a><a name="0838c28" id="0838c28">业烦恼识。此于现法由业烦恼所随逐</a><a name="0838c29" id="0838c29">故。成其有取。便能摄受当来后有。如是四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300838b.htm'><img src='up.gif' border=0></a>
<a href='T300839a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>