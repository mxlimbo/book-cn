<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0704a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷2)</font> 本事分中三法品第一之一 <font face='Arial'>T31, p0704a</h2></font><hr>
<span class='old'>
</a><a name="0703c28" id="0703c28">对色。如是以耳对声。如生长欲界。如是生长</a><a name="0703c29" id="0703c29">色界。生者。谓初受生时。长者。谓后增长。若</span><a name="0704a01" id="0704a01">生长欲界即以欲行鼻舌身。还嗅尝觉欲行</a><a name="0704a02" id="0704a02">香味触。若生长色界即以色行身。还觉自地</a><a name="0704a03" id="0704a03">触。彼界自性定无香味。离段食贪故。由此道</a><a name="0704a04" id="0704a04">理亦无鼻舌两识若生长欲界即以欲行意了</a><a name="0704a05" id="0704a05">三界法及无漏法。如生长欲界。如是生长色</a><a name="0704a06" id="0704a06">界。若生长无色界。以无色行意了无色行自</a><a name="0704a07" id="0704a07">地法及无漏法。若以无漏意了三界法及无</a><a name="0704a08" id="0704a08">漏法。无色行意了无色行自地法及无漏法</a><a name="0704a09" id="0704a09">者。谓依圣弟子说。若外异生唯了自地法若</a><a name="0704a10" id="0704a10">住此法者。或有由先闻熏习力。亦缘上地为</a><a name="0704a11" id="0704a11">起彼故</a><a name="0704a12" id="0704a12"><p>问何故诸蕴如是次第。答由识住故。谓四识</a><a name="0704a13" id="0704a13">住及识。又前为后依故。如其色相而领受故。</a><a name="0704a14" id="0704a14">如所领受而了知故。如所了知而思作故。如</a><a name="0704a15" id="0704a15">所思作随彼彼处而了别故。如其色相而领</a><a name="0704a16" id="0704a16">受者。谓由随顺乐受等根境二力故。乐受等</a><a name="0704a17" id="0704a17">生。如所领受而了知者。谓随所受取诸相故。</a><a name="0704a18" id="0704a18">如所了知而思作者。谓随所想造诸业故。如</a><a name="0704a19" id="0704a19">所思作随彼彼处而了别者。谓随所作业于</a><a name="0704a20" id="0704a20">诸境界及异趣中识转变故。又由染污清净</a><a name="0704a21" id="0704a21">故。谓若依是处而起染净。若由领受取相造</a><a name="0704a22" id="0704a22">作故。染污清净。若所染污及所清净。由此理</a><a name="0704a23" id="0704a23">故说蕴次第。若依是处起染净者。谓依有根</a><a name="0704a24" id="0704a24">身。若由领受者。谓由有染无染等受。如其次</a><a name="0704a25" id="0704a25">第染污清净。若由取相造作者。谓由如理不</a><a name="0704a26" id="0704a26">如理转故。如其次第染污清净。若所染污及</a><a name="0704a27" id="0704a27">所清净者。谓心有粗重无粗重生故</a><a name="0704a28" id="0704a28"><p>何故诸界如是次第。由随世事差别转故。云</a><a name="0704a29" id="0704a29">何世事差别而转。谓诸世间最初相见。既相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310703c.htm'><img src='up.gif' border=0></a>
<a href='T310704b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>