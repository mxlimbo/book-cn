<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0380c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷1)</font> 总标纲要分第一 <font face='Arial'>T31, p0380c</h2></font><hr>
<span class='old'>
</a><a name="0380b28" id="0380b28">经。已能善入大乘者。或依德迹。或共了知。</a><a name="0380b29" id="0380b29">谓彼已能善入大乘。或即于此已极善入。故</span><a name="0380c01" id="0380c01">名已能善入大乘显此已得诸陀罗尼辩才功</a><a name="0380c02" id="0380c02">德。于大乘义能持能阐。故依此义说如是名。</a><a name="0380c03" id="0380c03">言菩萨者。菩提萨埵为所缘境故名菩萨。依</a><a name="0380c04" id="0380c04">弘誓语立菩萨声。亦见余处用所缘境。而说</a><a name="0380c05" id="0380c05">其名。如不净等为所缘境。二三摩地。说名</a><a name="0380c06" id="0380c06">不净。说名为空。或即彼心。为求菩提有志有</a><a name="0380c07" id="0380c07">能。故名菩萨。为显大乘体大故者。甚深高广</a><a name="0380c08" id="0380c08">无上故大。体声即说自性作用。如世说言。火</a><a name="0380c09" id="0380c09">暖为体。毒害为体。此体大故说名体大。显者。</a><a name="0380c10" id="0380c10">开示他所未了。为者。欲也</a><a name="0380c11" id="0380c11"><p>论曰。谓依大乘诸佛世尊。有十相殊胜殊胜</a><a name="0380c12" id="0380c12">语。一者所知依殊胜殊胜语。二者所知相殊</a><a name="0380c13" id="0380c13">胜殊胜语。三者入所知相殊胜殊胜语。四者</a><a name="0380c14" id="0380c14">彼入因果殊胜殊胜语。五者彼因果修差别</a><a name="0380c15" id="0380c15">殊胜殊胜语。六者即于如是修差别中增上</a><a name="0380c16" id="0380c16">戒殊胜殊胜语。七者即于此中增上心殊胜</a><a name="0380c17" id="0380c17">殊胜语。八者即于此中增上慧殊胜殊胜语。</a><a name="0380c18" id="0380c18">九者彼果断殊胜殊胜语。十者彼果智殊胜</a><a name="0380c19" id="0380c19">殊胜语。由此所说。诸佛世尊契经诸句。显</a><a name="0380c20" id="0380c20">于大乘真是佛语<p>释曰。谓声即是略摽所</a><a name="0380c21" id="0380c21">说十胜处义。依大乘者。所为所说非声闻</a><a name="0380c22" id="0380c22">乘。亦非世间。复举大乘为决定义。显所依者。</a><a name="0380c23" id="0380c23">即此非余。以依世间由余相故。异于佛语。</a><a name="0380c24" id="0380c24">如有颂言。谛语而无忿。少施不悕求。如是等。</a><a name="0380c25" id="0380c25">若依声闻。由余相故异于大乘。如有颂言。诸</a><a name="0380c26" id="0380c26">行无常。有生灭法。如是等。是故重举大乘应</a><a name="0380c27" id="0380c27">理。有十等者。以数显数殊胜佛语。安立论体。</a><a name="0380c28" id="0380c28">相者。种也。即此展转差别无杂。故名殊胜。或</a><a name="0380c29" id="0380c29">复望彼声闻等法。极悬远故。又增上故。名为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310380b.htm'><img src='up.gif' border=0></a>
<a href='T310381a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>