<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1607 六门教授习定论 0776a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1607 六门教授习定论</font> <font face='Arial'>(卷1)</font> <font face='Arial'>T31, p0776a</h2></font><hr>
<span class='old'>
</a><a name="0775c28" id="0775c28">有四种因。一善护诸根。二饮食知量。三初夜</a><a name="0775c29" id="0775c29">后夜能自警觉与定相应。四于四威仪中正</span><a name="0776a01" id="0776a01">念而住。何故善护诸根等令戒清净。由正行</a><a name="0776a02" id="0776a02">于境与所依相扶。善事勤修能除于过。初因</a><a name="0776a03" id="0776a03">即是于所行境行清净故。二于所依身共相</a><a name="0776a04" id="0776a04">扶顺。于受饮食离多少故。三于善事发起</a><a name="0776a05" id="0776a05">精勤故。四能除过失。进止威仪善用心故。由</a><a name="0776a06" id="0776a06">此四因戒得清净。如是应知。由三种定得三</a><a name="0776a07" id="0776a07">出离。缘外境时得作意住。缘上境时得世清</a><a name="0776a08" id="0776a08">净。缘内心时得出世净。住者即是永得出</a><a name="0776a09" id="0776a09">离。必趣涅槃更不退转。已释于住勤修习。颂</a><a name="0776a10" id="0776a10">曰</a><a name="0776a11" id="0776a11"><p class='lg'>　　多闻及见谛　　　善说有慈悲</a><br><a name="0776a12" id="0776a12">　　常生欢喜心　　　此人堪教定</a><br><a name="0776a13" id="0776a13">　　尽其所有事　　　如所有而说</a><br><a name="0776a14" id="0776a14">　　善解所知境　　　斯名善教人</a><br><a name="0776a15" id="0776a15">　　由闻生意言　　　说为寂灭因</a><br><a name="0776a16" id="0776a16">　　名寂因作意　　　是谓善圆满　</p></a><a name="0776a17" id="0776a17"><p>释曰。圆满有三。一师资圆满。二所缘圆满。</a><a name="0776a18" id="0776a18">三作意圆满。此中初颂说师资圆满。意显其</a><a name="0776a19" id="0776a19">人善教圆满。证悟圆满。善语圆满。无染心</a><a name="0776a20" id="0776a20">圆满。相续说法加行圆满。此显教授师众德</a><a name="0776a21" id="0776a21">圆满。由此师故得闻正法有所证悟。次明所</a><a name="0776a22" id="0776a22">缘圆满说第二颂。尽所有事如事而说。善所</a><a name="0776a23" id="0776a23">知境名为善说。此明师资能说诸事穷尽无</a><a name="0776a24" id="0776a24">吝。故名所缘圆满。次明作意圆满说第三颂。</a><a name="0776a25" id="0776a25">此显以闻为因所起意言能与圣道涅槃为正</a><a name="0776a26" id="0776a26">因故。缘此意言所有作意皆得圆满。此中因</a><a name="0776a27" id="0776a27">言显闻。即是意言之因。言寂灭者。即是涅槃</a><a name="0776a28" id="0776a28">及以道谛。自体寂灭及能趣灭故。总言之寂</a><a name="0776a29" id="0776a29">因作意者。明此作意缘寂灭因。何谓所缘了<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310775c.htm'><img src='up.gif' border=0></a>
<a href='T310776b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>