<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0339c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷4)</font> 所知相分第三之一 <font face='Arial'>T31, p0339c</h2></font><hr>
<span class='old'>
</a><br><a name="0339b28" id="0339b28">　　由悟入唯心　　　彼亦能伏离　</p></a><a name="0339b29" id="0339b29"><p>释曰。此中长行及颂显示由三种相成立唯</span><a name="0339c01" id="0339c01">识。于长行中。由唯识者。唯有识故一切</a><a name="0339c02" id="0339c02">诸识皆唯有识。由所识义无所有故。由二</a><a name="0339c03" id="0339c03">性者。由于一识安立相见。即此一识一分</a><a name="0339c04" id="0339c04">成相。第二成见。眼等诸识即于二性安立</a><a name="0339c05" id="0339c05">种种。谓一识上如其所应。一分变似种种相</a><a name="0339c06" id="0339c06">生。第二变似种种能取。若就意识。即以一</a><a name="0339c07" id="0339c07">切眼为最初。法为最后。诸识为相。意识识</a><a name="0339c08" id="0339c08">为见。由此意识遍分别故。似一切识而生</a><a name="0339c09" id="0339c09">起故。又于三中唯就意识以为种种。所取</a><a name="0339c10" id="0339c10">境界不决定故。其余诸识境界决定。又无分</a><a name="0339c11" id="0339c11">别。意识分别故唯于此安立第三种种相</a><a name="0339c12" id="0339c12">见。是故于此意识具足安立唯识。于伽他</a><a name="0339c13" id="0339c13">中能入唯识者。悟入所取义永无有故。能</a><a name="0339c14" id="0339c14">入二者悟入此识。有相见故。能入种种者</a><a name="0339c15" id="0339c15">悟入此识。似种种相而生起故。观者意者</a><a name="0339c16" id="0339c16">诸瑜伽师所有意趣。问于何悟入。答由悟</a><a name="0339c17" id="0339c17">入唯心彼亦能伏离。若能悟入唯有其心都</a><a name="0339c18" id="0339c18">无有义。是则于彼亦能伏离。既无所取义。</a><a name="0339c19" id="0339c19">何有能取心。说入二性及入种种。皆为成</a><a name="0339c20" id="0339c20">立入唯识因。余义相似</a><a name="0339c21" id="0339c21"><p>论曰。又于此中有一类师。说一意识彼彼</a><a name="0339c22" id="0339c22">依转。得彼彼名。如意思业名身语业</a><a name="0339c23" id="0339c23"><p>释曰。一类菩萨欲令唯有一意识体。彼复</a><a name="0339c24" id="0339c24">次第安立显示。如意思业名身语业者。如</a><a name="0339c25" id="0339c25">一意思于身门转。得身业名。于语门转</a><a name="0339c26" id="0339c26">得语业名。然是意业。意识亦尔。虽复是一。</a><a name="0339c27" id="0339c27">依眼转时得眼识名。如是乃至依身转时</a><a name="0339c28" id="0339c28">得身识名。非离意识别有余识。唯除别</a><a name="0339c29" id="0339c29">有阿赖耶识<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310339b.htm'><img src='up.gif' border=0></a>
<a href='T310340a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>