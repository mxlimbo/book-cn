<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1596 摄大乘论释论 0320c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1596 摄大乘论释论</font> <font face='Arial'>(卷10)</font> 智胜相胜语第十之一 修时章第五 <font face='Arial'>T31, p0320c</h2></font><hr>
<span class='old'>
</a><a name="0320b28" id="0320b28"><p>论曰。受用身化身二身无常。云何言如来身</a><a name="0320b29" id="0320b29">常住。依止常住法身故。受用身变化身。此</span><a name="0320c01" id="0320c01">二身受报不舍故。数数化现故。如常受乐。如</a><a name="0320c02" id="0320c02">常施食。佛身常住应如是知<p>释曰。二身是</a><a name="0320c03" id="0320c03">常。由依止常住法身故。此二身是常。复次受</a><a name="0320c04" id="0320c04">用身者。不舍受用故是常。化身者。常显示</a><a name="0320c05" id="0320c05">证正觉般涅槃等。相续不断故是常。于此二</a><a name="0320c06" id="0320c06">身以譬喻显示其常。如世间言常受乐。非即</a><a name="0320c07" id="0320c07">得无间乐而得名为常受乐。又如言此人常</a><a name="0320c08" id="0320c08">施食。非即是常施。有时不施故。然得名为常</a><a name="0320c09" id="0320c09">施食者。二身常义亦尔</a><a name="0320c10" id="0320c10"><p>论曰。有六因缘故。诸佛世尊化身不毕竟住。</a><a name="0320c11" id="0320c11">一所作究竟。谓已成熟解脱众生故。二为转</a><a name="0320c12" id="0320c12">乐欲涅槃。意令求常住佛身故。三为转于佛</a><a name="0320c13" id="0320c13">所起修修。意令于甚深法正说中生觉了故。</a><a name="0320c14" id="0320c14">四为生渴仰。意若数见生无厌足故。五为生</a><a name="0320c15" id="0320c15">自精进。由知说者不可得故。六为令得极速</a><a name="0320c16" id="0320c16">成熟。自起精进不舍重轭故。此中有偈</a><a name="0320c17" id="0320c17"><p class='lg'>　　所作事究竟　　　转彼寂灭欲</a><br><a name="0320c18" id="0320c18">　　为转轻佛意　　　令生渴仰心</a><br><a name="0320c19" id="0320c19">　　为发自精进　　　令其速成熟</a><br><a name="0320c20" id="0320c20">　　是故佛化身　　　非毕竟住者　</p></a><a name="0320c21" id="0320c21"><p>诸佛法身。虽无始时无量。为得彼故不应不</a><a name="0320c22" id="0320c22">策勤也。此中有偈</a><a name="0320c23" id="0320c23"><p class='lg'>　　佛得无异无量因　　　众生于此舍精进</a><br><a name="0320c24" id="0320c24">　　此得一切非因果　　　如是因断无道理　</p></a><a name="0320c25" id="0320c25"><p>阿毗达磨大乘修多罗中。摄大乘品解释竟。</a><a name="0320c26" id="0320c26">阿阇梨阿僧伽造<p>释曰。此中有难。若法身</a><a name="0320c27" id="0320c27">无始时无差别无限量。以是故堪能利益众</a><a name="0320c28" id="0320c28">生者。何须为此故勤精进也。为遮彼难故。以</a><a name="0320c29" id="0320c29">偈显示。彼诸佛所得无异无量。以此为因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310320b.htm'><img src='up.gif' border=0></a>
<a href='T310321a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>