<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1583 菩萨善戒经 1015a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1583 菩萨善戒经</font> <font face='Arial'>(卷1)</font> <font face='Arial'>T30, p1015a</h2></font><hr>
<span class='old'>
</a><a name="1014c28" id="1014c28">若说得罪。菩萨定知向彼说能破彼人恶口</a><a name="1014c29" id="1014c29">恶业及不信心说则无罪。菩萨既受菩萨戒</span><a name="1015a01" id="1015a01">已。师应为说犯非犯法。若知至心能受。不为</a><a name="1015a02" id="1015a02">供养故受。不为效他故受。不为憍慢故受。尔</a><a name="1015a03" id="1015a03">时是师便应为说犯非犯法。某甲谛听。菩萨</a><a name="1015a04" id="1015a04">戒者。有八重法。四重如先。菩萨若为贪利养</a><a name="1015a05" id="1015a05">故自赞其身。得菩萨戒住菩萨地。是名菩萨</a><a name="1015a06" id="1015a06">第五重法</a><a name="1015a07" id="1015a07"><p>若有贫穷受苦恼者。及以病人来从乞索。菩</a><a name="1015a08" id="1015a08">萨贪惜不施乃至一钱之物。有求法者吝惜</a><a name="1015a09" id="1015a09">不施乃至一偈。是名菩萨第六重法</a><a name="1015a10" id="1015a10"><p>菩萨若嗔不应加恶。若以手打或杖或石恶</a><a name="1015a11" id="1015a11">声骂辱。或时无力不能打骂心怀嗔忿。若为</a><a name="1015a12" id="1015a12">他人之所打骂。前人求悔不受其忏。故怀嗔</a><a name="1015a13" id="1015a13">恨增长不息心不净者。是名菩萨第七重法。</a><a name="1015a14" id="1015a14">菩萨若有同师同学诽谤。菩萨方等法藏受</a><a name="1015a15" id="1015a15">学顶戴相似非法者不应共住。若定知已不</a><a name="1015a16" id="1015a16">得向人赞叹其德。是名菩萨。第八重法。菩萨</a><a name="1015a17" id="1015a17">有二种。一者在家。二者出家。在家六重。出</a><a name="1015a18" id="1015a18">家八重。是八重法菩萨若犯。一一重法若具</a><a name="1015a19" id="1015a19">足犯。现在不能庄严无量无上菩提。现在不</a><a name="1015a20" id="1015a20">能令心寂静。是则名为名字菩萨。非义菩萨。</a><a name="1015a21" id="1015a21">是名菩萨旃陀罗也。不名沙门。非婆罗门。</a><a name="1015a22" id="1015a22">不能正向阿耨多罗三藐三菩提。菩萨心有</a><a name="1015a23" id="1015a23">三种下中上。若后四重下中心犯不名为犯。</a><a name="1015a24" id="1015a24">若以上心恶心犯者是名为犯。上者所谓乐</a><a name="1015a25" id="1015a25">作如是四事。心无惭愧不知忏悔。不见犯罪</a><a name="1015a26" id="1015a26">赞破戒者。是名上恶心犯。菩萨虽犯如是四</a><a name="1015a27" id="1015a27">重。终不失于菩萨戒也。如比丘犯四重失波</a><a name="1015a28" id="1015a28">罗提木叉戒。菩萨若犯比丘四重。亦失波罗</a><a name="1015a29" id="1015a29">提木叉戒。污菩萨戒。污者现在不能庄严菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301014c.htm'><img src='up.gif' border=0></a>
<a href='T301015b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>