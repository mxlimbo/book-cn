<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0425a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷7)</font> 彼修差别分第六 <font face='Arial'>T31, p0425a</h2></font><hr>
<span class='old'>
</a><a name="0424c28" id="0424c28">成办。能正摄受后后胜因<p>释曰。于地地中</a><a name="0424c29" id="0424c29">者。谓诸地非一故作重言。奢摩他者。谓能对</span><a name="0425a01" id="0425a01">治诸散动定。毗钵舍那者。谓能对治诸颠倒</a><a name="0425a02" id="0425a02">慧。于地地中修此二种皆由五相数数修习。</a><a name="0425a03" id="0425a03">五相即是集总修等。集总修者。谓集一切总</a><a name="0425a04" id="0425a04">为一聚简要修习。余骨锁等事境界观。亦</a><a name="0425a05" id="0425a05">集一切总为一聚要略修习。为简彼故说无</a><a name="0425a06" id="0425a06">相修。于离众相真法界中。遣事差别而修习</a><a name="0425a07" id="0425a07">故。虽无相修或有功用。为显此修不藉功力</a><a name="0425a08" id="0425a08">任运而转故。次复说无功用修。离作功用任</a><a name="0425a09" id="0425a09">运转故。虽无功用任运而修。或胜或劣二种</a><a name="0425a10" id="0425a10">不定故。复第四说炽盛修。言炽盛者即是增</a><a name="0425a11" id="0425a11">胜。虽炽盛修或少所得便生喜足。谓且修此</a><a name="0425a12" id="0425a12">余何用为。故最后说无喜足修。非但无相及</a><a name="0425a13" id="0425a13">无功用炽盛而修。何者为证最上佛果应勤</a><a name="0425a14" id="0425a14">修习。销融一切粗重依止者。阿赖耶识名粗</a><a name="0425a15" id="0425a15">重依止。损坏彼聚故名销融。如大良药销诸</a><a name="0425a16" id="0425a16">病块。离种种想得法苑乐者。离我离法佛等</a><a name="0425a17" id="0425a17">相想。苑谓于中可以游玩。法谓法界法即是</a><a name="0425a18" id="0425a18">苑故名法苑。于此喜悦名法苑乐。证此故名</a><a name="0425a19" id="0425a19">得法苑乐。如王宫外上妙苑园。游戏其中受</a><a name="0425a20" id="0425a20">胜喜乐。法界亦尔。能正了知周遍无量无分</a><a name="0425a21" id="0425a21">限相。大法光明者。谓正通达十方无边无分</a><a name="0425a22" id="0425a22">量相。显照行故名法光明。如善诵习文字光</a><a name="0425a23" id="0425a23">明。顺清净分无所分别无相现行者。当来佛</a><a name="0425a24" id="0425a24">果名清净分。此能引彼故名为顺。无所分别</a><a name="0425a25" id="0425a25">无相现行。如佛轮王鲜白盖等。为令法身圆</a><a name="0425a26" id="0425a26">满成办。能正摄受后后胜因者。谓第十地说</a><a name="0425a27" id="0425a27">名圆满。若在佛地说名成办。感此之因最为</a><a name="0425a28" id="0425a28">殊胜说名胜因。前前诸因所招集故说名后</a><a name="0425a29" id="0425a29">后。如是五修随其数量得五种果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310424c.htm'><img src='up.gif' border=0></a>
<a href='T310425b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>