<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0518c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷8)</font> 摄净义品第二之一 <font face='Arial'>T31, p0518c</h2></font><hr>
<span class='old'>
</a><a name="0518b28" id="0518b28">于诸善法无倒勇猛。无量无间回向菩提。择</a><a name="0518b29" id="0518b29">力方便者。谓即此一切住胜解行地中应知。</span><a name="0518c01" id="0518c01">净胜意乐方便者。谓住净胜意乐地及行正</a><a name="0518c02" id="0518c02">行地应知。入决定方便者。谓住决定地决定</a><a name="0518c03" id="0518c03">行地到究竟地应知。如是五种方便。总摄菩</a><a name="0518c04" id="0518c04">萨一切正方便应知。退堕者。谓诸菩萨五退</a><a name="0518c05" id="0518c05">分法应知。一不敬正法及说法者。二放逸懈</a><a name="0518c06" id="0518c06">怠。三习近烦恼。四习近恶行。五与余菩萨校</a><a name="0518c07" id="0518c07">量胜劣起增上慢。及于法颠倒起增上慢</a><a name="0518c08" id="0518c08"><p>胜进者。谓诸菩萨五胜分法。即如其次第。翻</a><a name="0518c09" id="0518c09">前五种黑品应知</a><a name="0518c10" id="0518c10"><p>相似功德者。谓诸菩萨五种相似功德。实是</a><a name="0518c11" id="0518c11">过失。应知。一于暴恶犯戒诸有情所。以是因</a><a name="0518c12" id="0518c12">缘作不饶益。二诈现具足威仪。三于随顺世</a><a name="0518c13" id="0518c13">间矫饰文词及外道书论相应诸法。得预智</a><a name="0518c14" id="0518c14">者聪睿者数。四修行有罪施等善行。五宣说</a><a name="0518c15" id="0518c15">建立相似正法。广令流布</a><a name="0518c16" id="0518c16"><p>实功德者。谓诸菩萨五种真实功德。应知。一</a><a name="0518c17" id="0518c17">于暴恶犯戒诸有情所。以是因缘起增上悲</a><a name="0518c18" id="0518c18">心。二自性具足威仪。三于如来所说清净真</a><a name="0518c19" id="0518c19">实。若教若证得预智者聪睿者数。四修习无</a><a name="0518c20" id="0518c20">罪施等善行。五开示正法遮彼相似</a><a name="0518c21" id="0518c21"><p>善调伏有情者。谓诸菩萨略于十处无倒调</a><a name="0518c22" id="0518c22">伏所化有情。一于离恶行处。二于离爱欲</a><a name="0518c23" id="0518c23">处。三于无违犯犯已出处。四于守护一切诸</a><a name="0518c24" id="0518c24">根门处。五于正知住处。六于离愦闹处。七于</a><a name="0518c25" id="0518c25">远离一切恶寻思处。八于离障处。九于离烦</a><a name="0518c26" id="0518c26">恼缠处。十于离烦恼品粗重处。复次嗢拖南</a><a name="0518c27" id="0518c27">曰</a><a name="0518c28" id="0518c28"><p class='lg'>　　诸菩萨受记　　　堕于决定数</a><br><a name="0518c29" id="0518c29">　　定作常应作　　　最胜法应知　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310518b.htm'><img src='up.gif' border=0></a>
<a href='T310519a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>