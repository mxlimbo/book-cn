<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0417c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷6)</font> 入所知相分第四 <font face='Arial'>T31, p0417c</h2></font><hr>
<span class='old'>
</a><a name="0417b28" id="0417b28">及闻慧等。言资粮者。经无量劫所运集故。通</a><a name="0417b29" id="0417b29">达差别中声闻现观唯能通达补特伽罗空无</span><a name="0417c01" id="0417c01">我理。菩萨现观俱能通达补特伽罗法空无</a><a name="0417c02" id="0417c02">我。涅槃差别中菩萨现观摄受悲慧方便资</a><a name="0417c03" id="0417c03">粮。生死涅槃无所住着以为涅槃。声闻现观</a><a name="0417c04" id="0417c04">唯住无为以为涅槃。地差别中菩萨现观。依</a><a name="0417c05" id="0417c05">于十地而得出离。声闻乘中无有如是诸地</a><a name="0417c06" id="0417c06">建立。清净差别中。菩萨现观永断烦恼并诸</a><a name="0417c07" id="0417c07">习气。及能清净众宝佛土。声闻现观虽断烦</a><a name="0417c08" id="0417c08">恼。未除习气全不能净众宝佛土。言习气者。</a><a name="0417c09" id="0417c09">虽无烦恼。然其所作似有烦恼。自他平等心</a><a name="0417c10" id="0417c10">差别中。菩萨现观证得自他平等法性。成熟</a><a name="0417c11" id="0417c11">有情加行无绝。声闻现观分别自他。唯修自</a><a name="0417c12" id="0417c12">利不修他利。生差别中菩萨现观。于如来家</a><a name="0417c13" id="0417c13">法界中生。是佛真子。如轮王家生有相子。非</a><a name="0417c14" id="0417c14">如声闻同于下贱无智婢子。受生差别中菩</a><a name="0417c15" id="0417c15">萨现观。常于诸佛大集会中。莲花台上结加</a><a name="0417c16" id="0417c16">趺坐。乃至成佛恒受化生。所言诸佛大集会</a><a name="0417c17" id="0417c17">者。谓无漏界诸佛国土。非如声闻处母胎等。</a><a name="0417c18" id="0417c18">果差别者。菩萨现观。力无畏等无量功德众</a><a name="0417c19" id="0417c19">所庄严。能无功用起作一切利有情事。证得</a><a name="0417c20" id="0417c20">法身以为胜果。余用无漏转生为果</a><a name="0417c21" id="0417c21"><p>论曰。此中有二颂</a><a name="0417c22" id="0417c22"><p class='lg'>　　名事互为客　　　其性应寻思</a><br><a name="0417c23" id="0417c23">　　于二亦当推　　　唯量及唯假</a><br><a name="0417c24" id="0417c24">　　实智观无义　　　唯有分别三</a><br><a name="0417c25" id="0417c25">　　彼无故此无　　　是即入三性　</p></a><a name="0417c26" id="0417c26"><p>释曰。以二伽他总摄寻思及寻思果。令易解</a><a name="0417c27" id="0417c27">了。名事互为客其性应寻思者。谓名于事为</a><a name="0417c28" id="0417c28">客。事于名亦尔。非如一类。谓声与义相称而</a><a name="0417c29" id="0417c29">生。互相系属于二亦当推唯量及唯假者。谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310417b.htm'><img src='up.gif' border=0></a>
<a href='T310418a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>