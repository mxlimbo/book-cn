<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0354b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷14)</font> 本地分中闻所成地第十之一 <font face='Arial'>T30, p0354b</h2></font><hr>
<span class='old'>
</a><a name="0354a28" id="0354a28">诸恶。无有追悔所生之乐。于法于义正解</a><a name="0354a29" id="0354a29">俱行所生之乐。后世资财无所匮乏所生</span><a name="0354b01" id="0354b01">之乐。于胜义谛如实觉悟所生之乐。诸如</a><a name="0354b02" id="0354b02">是等无量无边无罪之乐。乐求积集世间财</a><a name="0354b03" id="0354b03">者。皆所未得。惟得现法资财无匮所生有</a><a name="0354b04" id="0354b04">罪妄想之乐。又有七种魔惑品力。一憎嫉</a><a name="0354b05" id="0354b05">圣教。二现行能往恶趣恶行。三乐习不顾</a><a name="0354b06" id="0354b06">自妙好障法。四乐习不顾他诽毁障法。五</a><a name="0354b07" id="0354b07">于善不善。有罪无罪。若劣若胜。若黑若白。</a><a name="0354b08" id="0354b08">及广分别缘起法中。不能解了。六悭垢弊</a><a name="0354b09" id="0354b09">心。积集众具。七智慧陜劣。愚痴增广。若能</a><a name="0354b10" id="0354b10">降伏如是七种魔惑品力。当知即是圣法律</a><a name="0354b11" id="0354b11">中信等七力。又有七种第一义法涅槃所对</a><a name="0354b12" id="0354b12">治法。能令正法衰退隐没。如是七法三衰损</a><a name="0354b13" id="0354b13">摄。谓受用衰损。增上意乐衰损。方便衰损。</a><a name="0354b14" id="0354b14">于衣服等。乐求妙好。乐欲多求。及彼所起</a><a name="0354b15" id="0354b15">种种受用。名受用衰损。于道及道果涅槃。</a><a name="0354b16" id="0354b16">心不信解。名增上意乐衰损。懈怠。失念。心</a><a name="0354b17" id="0354b17">乱。恶慧。名方便衰损。受用衰损。是贪不善</a><a name="0354b18" id="0354b18">根品类。意乐方便衰损。是痴不善根品类。与</a><a name="0354b19" id="0354b19">此相违。当知即是白品七法。又有七种第</a><a name="0354b20" id="0354b20">一义法涅槃品法。能令正法无退久住。一闻</a><a name="0354b21" id="0354b21">所成慧。二思所成慧。三修所成慧。四不为</a><a name="0354b22" id="0354b22">恶缘侵损依止。五正求财法。六无增上慢。</a><a name="0354b23" id="0354b23">七于可供养不可供养补特伽罗。能善简</a><a name="0354b24" id="0354b24">择此可供养此不可供养。此中由闻慧故。于</a><a name="0354b25" id="0354b25">未了义能正解了。由思慧故。于未善决定</a><a name="0354b26" id="0354b26">义能善思惟。由修慧故。断诸烦恼。由无</a><a name="0354b27" id="0354b27">恶缘侵损依止故。堪能修断正求财法</a><a name="0354b28" id="0354b28">故。速证通慧。无增上慢故。于下品所证。</a><a name="0354b29" id="0354b29">不生喜足。能善拣择补特伽罗故。于诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300354a.htm'><img src='up.gif' border=0></a>
<a href='T300354c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>