<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1617 三无性论 0872c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1617 三无性论</font> <font face='Arial'>(卷1)</font> <font face='Arial'>T31, p0872c</h2></font><hr>
<span class='old'>
</a><a name="0872b28" id="0872b28">发起集。谓烦恼及业。何以故。由此生起成</a><a name="0872b29" id="0872b29">故</span><a name="0872c01" id="0872c01"><p>释曰。此发起集即是依他性。依他性体即是</a><a name="0872c02" id="0872c02">烦恼及业。由此性能生起未来五阴自体。又</a><a name="0872c03" id="0872c03">为分别性。所生即是自生。生他故名发起集</a><a name="0872c04" id="0872c04">也</a><a name="0872c05" id="0872c05"><p>论曰。三不相离集。谓集如如。此如如体未</a><a name="0872c06" id="0872c06">离障说名集。何以故。此如如是集家性故。集</a><a name="0872c07" id="0872c07">所障故。说集如如。此三即三无性故名如如。</a><a name="0872c08" id="0872c08">复次清净如如者所谓灭谛。亦有三义。一体</a><a name="0872c09" id="0872c09">相无生灭。谓分别类惑本无体相故名为灭。</a><a name="0872c10" id="0872c10">二能执无生灭。谓但乱识类惑由因由缘本</a><a name="0872c11" id="0872c11">无有生故名为灭。三垢净二灭。谓本来清净</a><a name="0872c12" id="0872c12">无垢清净。约分别性说本来无垢。约依他性</a><a name="0872c13" id="0872c13">说无垢清净。何以故。此性有体则能染污。由</a><a name="0872c14" id="0872c14">道除垢故得清净。本来清净即是道前道中。</a><a name="0872c15" id="0872c15">无垢清净即是道后。此二清净亦名二种涅</a><a name="0872c16" id="0872c16">槃。前即非择灭自性本有非智慧所得。后即</a><a name="0872c17" id="0872c17">择灭修道所得。约前故说本有。约后故说始</a><a name="0872c18" id="0872c18">有。始显名始有。故名清净如如。复次正行如</a><a name="0872c19" id="0872c19">如者所谓道谛。亦有三义。一知道。谓约分别</a><a name="0872c20" id="0872c20">性。此性无体。但应须知无有可灭。故名知道。</a><a name="0872c21" id="0872c21">二除道。约依他性。此性有体。是故应知是烦</a><a name="0872c22" id="0872c22">恼。类所以须灭。故名除道。三证得道。约真实</a><a name="0872c23" id="0872c23">性。此性是二空故。应知除灭故应得。故名</a><a name="0872c24" id="0872c24">正行如如也。此七种真谛体。即三无性故通</a><a name="0872c25" id="0872c25">名如如。于此七中。前三种是非安立谛。何以</a><a name="0872c26" id="0872c26">故。此三但有别名无别体故。生如如所以在</a><a name="0872c27" id="0872c27">先者。为可除灭故。相如如所以居次者同。</a><a name="0872c28" id="0872c28">是生家灭故。识如如所以在后者。是灭家方</a><a name="0872c29" id="0872c29">便故。后四如如是安立谛。何以故。此四约用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310872b.htm'><img src='up.gif' border=0></a>
<a href='T310873a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>