<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0751b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷12)</font> 决择分中法品第二之一 <font face='Arial'>T31, p0751b</h2></font><hr>
<span class='old'>
</a><a name="0751a28" id="0751a28">着如是无性等相。是名相见。彼执着如是无</a><a name="0751a29" id="0751a29">性等相时。便谤三自性。谓遍计所执自性。依</span><a name="0751b01" id="0751b01">他起自性。圆成实自性。遍计所执自性者。谓</a><a name="0751b02" id="0751b02">诸愚夫于色等相。周遍计度起增益执。谓此</a><a name="0751b03" id="0751b03">是色乃至此是涅槃。此所执义无实无体。唯</a><a name="0751b04" id="0751b04">有名言之所施设。依他起自性者。谓即此色</a><a name="0751b05" id="0751b05">等唯是虚妄分别自体。又因果性或异不异。</a><a name="0751b06" id="0751b06">圆成实自性者。谓一切法真如实性。于此三</a><a name="0751b07" id="0751b07">性起诽谤行。即次三见。谓损减施设见。损减</a><a name="0751b08" id="0751b08">分别见。损减真实见。彼如是诽谤一切种一</a><a name="0751b09" id="0751b09">切法时。为欲成立此邪见故。便复摄受少分</a><a name="0751b10" id="0751b10">道理。又于所有开示离言诸法实性了义契</a><a name="0751b11" id="0751b11">经。广设方便皆悉转变令顺己见。如是二种</a><a name="0751b12" id="0751b12">即次二见谓摄受见。转变见。彼又起如是见。</a><a name="0751b13" id="0751b13">若依此见行善不善。定皆无罪无有过失。一</a><a name="0751b14" id="0751b14">切所行皆归妙善。先所积习一切障垢皆得</a><a name="0751b15" id="0751b15">出离。如是二种即次二见。谓无罪见。出离</a><a name="0751b16" id="0751b16">见。彼如是执自见已。便于此见相违安立蕴</a><a name="0751b17" id="0751b17">等诸法。声闻藏中妄生轻毁。又于不信如是</a><a name="0751b18" id="0751b18">邪见声闻人等深生憎嫉。如是二种即次二</a><a name="0751b19" id="0751b19">见。轻毁见。愤发见。彼又随顺自恶邪见。谓</a><a name="0751b20" id="0751b20">我当建立如实空无相无愿。于非彼相起彼</a><a name="0751b21" id="0751b21">相想。而于彼相颠倒建立。又作是思惟。若能</a><a name="0751b22" id="0751b22">悟入如是法性。或令他入一切皆生无量功</a><a name="0751b23" id="0751b23">德。如是二种即次二见。谓颠倒见。出生见。</a><a name="0751b24" id="0751b24">若他于彼所起恶见如理诘责。彼于尔时竟</a><a name="0751b25" id="0751b25">不乐欲。建立自宗。反以讥弄妄理诘责于</a><a name="0751b26" id="0751b26">他。如是二种即次二见。谓不立宗见。矫乱</a><a name="0751b27" id="0751b27">见。彼又起如是增上慢。谓若能如是修行。是</a><a name="0751b28" id="0751b28">真供养恭敬诸佛世尊。如是见者名敬事见。</a><a name="0751b29" id="0751b29">诸有善达无倒法性者。为令舍离彼恶见故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310751a.htm'><img src='up.gif' border=0></a>
<a href='T310751c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>