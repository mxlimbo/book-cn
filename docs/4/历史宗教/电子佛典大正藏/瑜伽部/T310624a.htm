<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0624a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷7)</font> 教授品第十五 <font face='Arial'>T31, p0624a</h2></font><hr>
<span class='old'>
</a><a name="0623c28" id="0623c28"><p>释曰。聚集福德已者。如前所说聚集故。佛子</a><a name="0623c29" id="0623c29">最初净者。令护清净故。及于大乘作正直</span><a name="0624a01" id="0624a01">见。不颠倒受义故。极智者。得多闻故。软心</a><a name="0624a02" id="0624a02">者。离诸障故。勤修诸正行者。有堪能故。偈曰</a><a name="0624a03" id="0624a03"><p class='lg'>　　自后蒙诸佛　　　法流而教授</a><br><a name="0624a04" id="0624a04">　　增益寂静智　　　进趣广大乘　</p></a><a name="0624a05" id="0624a05"><p>释曰。自后蒙诸佛法流而教授者。此诸菩萨</a><a name="0624a06" id="0624a06">从此已后。蒙诸佛如来以修多罗等法而为</a><a name="0624a07" id="0624a07">说之。譬如为说十地经。增益寂静智进趣广</a><a name="0624a08" id="0624a08">大乘者。此菩萨若得教授则增益奢摩他智。</a><a name="0624a09" id="0624a09">于广大乘而能进修。如是得教授已。次起六</a><a name="0624a10" id="0624a10">种心。偈曰</a><a name="0624a11" id="0624a11"><p class='lg'>　　想名及了句　　　思义亦义知</a><br><a name="0624a12" id="0624a12">　　法总亦义求　　　六心次第起　</p></a><a name="0624a13" id="0624a13"><p>释曰。六心者。一根本心。二随行心。三观察</a><a name="0624a14" id="0624a14">心。四实解心。五总聚心。六悕望心。想名者。</a><a name="0624a15" id="0624a15">谓根本心。初于修多罗等法观察无有二义。</a><a name="0624a16" id="0624a16">唯想名聚故。了句者。谓随行心。次随诸句决</a><a name="0624a17" id="0624a17">了差别及次第故。思义者。谓观察心。次于彼</a><a name="0624a18" id="0624a18">义内正思惟故。义知者。谓实解心。于彼思</a><a name="0624a19" id="0624a19">义如实知故。法总者谓总聚心。更聚前法复</a><a name="0624a20" id="0624a20">总观故。义求者。谓悕望心。于彼义趣求得意</a><a name="0624a21" id="0624a21">故。如是起六心已。次起十一种作意。偈曰</a><a name="0624a22" id="0624a22"><p class='lg'>　　有求亦有观　　　一味将止道</a><br><a name="0624a23" id="0624a23">　　观道及二俱　　　拔沈并抑掉</a><br><a name="0624a24" id="0624a24">　　正住与无间　　　于中亦尊重</a><br><a name="0624a25" id="0624a25">　　置心一切缘　　　作意有十一　</p></a><a name="0624a26" id="0624a26"><p>释曰。十一种作意者。一有觉有观作意。二无</a><a name="0624a27" id="0624a27">觉有观作意。三无觉无观作意。四奢摩他作</a><a name="0624a28" id="0624a28">意。五毗钵舍那作意。六二相应作意。七起</a><a name="0624a29" id="0624a29">相作意。八摄相作意。九舍相作意。十恒修作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310623c.htm'><img src='up.gif' border=0></a>
<a href='T310624b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>