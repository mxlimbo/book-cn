<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1591 成唯识宝生论 0086b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1591 成唯识宝生论</font> <font face='Arial'>(卷3)</font> <font face='Arial'>T31, p0086b</h2></font><hr>
<span class='old'>
</a><a name="0086a28" id="0086a28">定知位有差别。由非趣同作斯缘绪。能所缚</a><a name="0086a29" id="0086a29">殊由作用别之所为故。理应随彼而作分位。</span><a name="0086b01" id="0086b01">诚无有违。若时许乐阶位别者。应须共许诸</a><a name="0086b02" id="0086b02">那洛迦非狱卒也。于我所宗唯尔是要。由此</a><a name="0086b03" id="0086b03">与前能立之义。善符顺故。若许实有那洛迦</a><a name="0086b04" id="0086b04">性。由作用别。有时名作掌狱者故。斯之执见</a><a name="0086b05" id="0086b05">所有阶位便。成无失然。则许有阶级殊途如。</a><a name="0086b06" id="0086b06">有颂云</a><a name="0086b07" id="0086b07"><p class='lg'>　　多嗔为墋业　　　好行罪恶事</a><br><a name="0086b08" id="0086b08">　　见苦心欢悦　　　当生琰摩卒　</p></a><a name="0086b09" id="0086b09"><p>由非此相那洛迦有。若此伽他是实义者。如</a><a name="0086b10" id="0086b10">何辄尔作如是言。其狱卒等非有情数。随</a><a name="0086b11" id="0086b11">那洛迦所见之相。作如斯说。理复何违。诸近</a><a name="0086b12" id="0086b12">见者。由睹于他举动差别。为所量故测度彼</a><a name="0086b13" id="0086b13">心。然本在识种子熟时。随有如是相状差别。</a><a name="0086b14" id="0086b14">而起分别。随彼所见佛作斯说。欲令波跛恶</a><a name="0086b15" id="0086b15">业有情断除罪见。于奈洛迦极恶之处。彰显</a><a name="0086b16" id="0086b16">恶业所生苦报。随彼情见。于其识外说非爱</a><a name="0086b17" id="0086b17">事。礭论实理咸是内缘似相而现。固无违</a><a name="0086b18" id="0086b18">也</a><a name="0086b19" id="0086b19"><p>有异执云。虽复更相俱为苦害。此等阶级不</a><a name="0086b20" id="0086b20">越常途。由非此时有其定位。被害之者名那</a><a name="0086b21" id="0086b21">洛迦。能害之人号波罗矣。是故定知。诸那洛</a><a name="0086b22" id="0086b22">迦正被害时。无有便成狱卒之过</a><a name="0086b23" id="0086b23"><p>执此计时于我所成狱卒事用。曾无片许令</a><a name="0086b24" id="0086b24">爱乐耶。有说此由业力有斯异状。随逐有情</a><a name="0086b25" id="0086b25">还非一准。由此先曾更相恼害。复于狱处共</a><a name="0086b26" id="0086b26">为刑戮。彼此逼害遭诸痛苦。若有生命自无</a><a name="0086b27" id="0086b27">身力。能害于他但知忍苦。更无余暇。由彼有</a><a name="0086b28" id="0086b28">情先共为怨。故使今时更相苦害。彼皆是此</a><a name="0086b29" id="0086b29">那洛迦者。而彼展转共相害事。非他所许。随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310086a.htm'><img src='up.gif' border=0></a>
<a href='T310086c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>