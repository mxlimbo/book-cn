<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0620b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷57)</font> 摄决择分 1-2五识身相应地意地 <font face='Arial'>T30, p0620b</h2></font><hr>
<span class='old'>
</a><a name="0620a28" id="0620a28">有色界。若于无色即此诸根唯有二依。问</a><a name="0620a29" id="0620a29">诸根是苦者。一切苦相合耶。设苦相合者。一</span><a name="0620b01" id="0620b01">切是苦耶。答或诸根是苦而非苦相合。谓乐</a><a name="0620b02" id="0620b02">根喜根。或有是苦亦苦相合。谓苦根忧根。或</a><a name="0620b03" id="0620b03">有是苦非苦乐相。谓舍根。或有非苦亦非</a><a name="0620b04" id="0620b04">苦相。谓后三根苦对治故</a><a name="0620b05" id="0620b05"><p>问诸根是善。彼根引乐耶。设根引乐。彼根</a><a name="0620b06" id="0620b06">是善耶。答或根是善而不引乐谓忧苦俱而</a><a name="0620b07" id="0620b07">修梵行。彼诸善根于现法中。不能引乐。或</a><a name="0620b08" id="0620b08">根引乐而非是善。谓诸无记及不善根。于</a><a name="0620b09" id="0620b09">现法中能引无记及染污乐。或根是善亦能</a><a name="0620b10" id="0620b10">引乐。谓喜乐俱修诸梵行所有善根。于现</a><a name="0620b11" id="0620b11">法中能引其乐。或根非善亦不引乐。谓诸</a><a name="0620b12" id="0620b12">无记及不善根。于现法中能引诸苦</a><a name="0620b13" id="0620b13"><p>中嗢柁南曰</a><a name="0620b14" id="0620b14"><p class='lg'>　　义依处证得　　　摄食由诸句　</p></b></a><a name="0620b15" id="0620b15"><p>复次具足摄持一切行义。具足摄持一切行</a><a name="0620b16" id="0620b16">义。是故名蕴。又有别义。常能增长诸业烦</a><a name="0620b17" id="0620b17">恼。常能增长诸业烦恼。是故名蕴。又有别</a><a name="0620b18" id="0620b18">义。常有所为及速灭坏。当有所为及速灭</a><a name="0620b19" id="0620b19">坏。是故名蕴。发起诸法发起诸法。是故名</a><a name="0620b20" id="0620b20">界。是牵引义。能生能广诸心心法能生</a><a name="0620b21" id="0620b21">能广诸心心法。是故名处。由众缘故速坏</a><a name="0620b22" id="0620b22">集起。由众缘故速坏集起。故名缘起。等起</a><a name="0620b23" id="0620b23">理趣。等起理趣。是故名处。若非理趣说名</a><a name="0620b24" id="0620b24">非处。于见等事自在相应。于见等事自在</a><a name="0620b25" id="0620b25">相应。是故名根</a><a name="0620b26" id="0620b26"><p>当知蕴等略由六因而得建立。谓身体建</a><a name="0620b27" id="0620b27">立。彼因建立。身者建立。彼转方便建立。即于</a><a name="0620b28" id="0620b28">彼转胜劣方便建立。即彼受用增上建立</a><a name="0620b29" id="0620b29">复略显示六种善巧。当知为遣六种邪执。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300620a.htm'><img src='up.gif' border=0></a>
<a href='T300620c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>