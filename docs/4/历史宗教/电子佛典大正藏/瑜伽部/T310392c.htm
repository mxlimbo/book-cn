<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0392c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷3)</font> 所知依分第二之一 <font face='Arial'>T31, p0392c</h2></font><hr>
<span class='old'>
</a><a name="0392b28" id="0392b28">名为相续。摄受生故名为结生。此染污意识</a><a name="0392b29" id="0392b29">者。缘生有故。于中有中灭者。此若不灭无生</span><a name="0392c01" id="0392c01">有故。于母胎中识羯罗蓝更相和合者。谓此</a><a name="0392c02" id="0392c02">灭时。于母胎中有异熟识。与其赤白同一安</a><a name="0392c03" id="0392c03">危。令相和杂成羯罗蓝。如世尊说阿难陀识</a><a name="0392c04" id="0392c04">若不入母胎者。不应和合羯罗蓝。成羯罗蓝</a><a name="0392c05" id="0392c05">之体性。若即意识者。谓此若非阿赖耶识。既</a><a name="0392c06" id="0392c06">和合已者。谓受生已。依止此识者。依异熟识</a><a name="0392c07" id="0392c07">有意识转者。有别转识。谓与信等贪等相应。</a><a name="0392c08" id="0392c08">乐苦受俱分别意识。后后位转。若尔即应有</a><a name="0392c09" id="0392c09">二意识。于母胎中同时而转者。谓异熟体有</a><a name="0392c10" id="0392c10">情本事。不待今时加行而转。无记意识及可</a><a name="0392c11" id="0392c11">了知所缘行相。乐苦受等相应意识。是二意</a><a name="0392c12" id="0392c12">识应一身中一时而转。然不应许经相违故。</a><a name="0392c13" id="0392c13">如是颂言</a><a name="0392c14" id="0392c14"><p class='lg'>　　无处无容　　　非前非后　　　同身同类</a><br><a name="0392c15" id="0392c15">　　二识并生　</p></a><a name="0392c16" id="0392c16"><p>又不应许此二。是一自性别故。又异熟识不</a><a name="0392c17" id="0392c17">应间断。结相续已后应余处更结生故。又异</a><a name="0392c18" id="0392c18">熟体唯恒相续更无异趣。又即与彼和合之</a><a name="0392c19" id="0392c19">识是意识性。不应道理依染污故。时无断故</a><a name="0392c20" id="0392c20">者。由立宗门显与彼法自相相违。谓共决定</a><a name="0392c21" id="0392c21">若是意识非一切处。非一切种。非一切时。依</a><a name="0392c22" id="0392c22">于染污犹如后时所有意识。如是结生相续</a><a name="0392c23" id="0392c23">时识。于一切处一切种类一切时分。皆依染</a><a name="0392c24" id="0392c24">污即中有摄。后心为依。此所依心生有为境。</a><a name="0392c25" id="0392c25">于一切处一切种类一切时分是染污故。能</a><a name="0392c26" id="0392c26">依之识非是意识。由此越于意识法故。或有</a><a name="0392c27" id="0392c27">说言。与四烦恼恒相应心名染污依。已相续</a><a name="0392c28" id="0392c28">心应成染污。此已成立许为无记异熟性故。</a><a name="0392c29" id="0392c29">由异熟性时无间断。由此亦遮。是意识性。意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310392b.htm'><img src='up.gif' border=0></a>
<a href='T310393a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>