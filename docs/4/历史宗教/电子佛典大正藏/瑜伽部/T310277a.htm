<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1596 摄大乘论释论 0277a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1596 摄大乘论释论</font> <font face='Arial'>(卷2)</font> 应知依止胜相胜语第一 因果别不别章第八 <font face='Arial'>T31, p0277a</h2></font><hr>
<span class='old'>
</a><a name="0276c28" id="0276c28">种相貌可见。若置染器已。则有种种相可见。</a><a name="0276c29" id="0276c29">阿梨耶识亦尔。譬如衣生果。如染器故名生</span><a name="0277a01" id="0277a01">果。染器置者缘所摄故。熏习时未有种种。至</a><a name="0277a02" id="0277a02">于果时则为无量相貌因体。诸法显现如衣</a><a name="0277a03" id="0277a03">已染</a><a name="0277a04" id="0277a04"><p><b>　　<A NAME="n173"></A>缘生章第九</b></a><a name="0277a05" id="0277a05"><p>论曰。此缘生于大乘中微细最深。略说有</a><a name="0277a06" id="0277a06">二种缘生。一自体分。二爱非爱分。于中</a><a name="0277a07" id="0277a07">由阿梨耶识故诸法生起。此是自体分缘生。与</a><a name="0277a08" id="0277a08">种种自体分为缘故。复有十二支缘生。是</a><a name="0277a09" id="0277a09">爱非爱分。为善趣恶趣可爱不可爱种种身</a><a name="0277a10" id="0277a10">分缘故<p>释曰。此于大乘中微细最深者。于</a><a name="0277a11" id="0277a11">中凡夫智不能知故微细。阿罗汉等不能测</a><a name="0277a12" id="0277a12">故最深。于中略说有二种者。此是立门自体</a><a name="0277a13" id="0277a13">分爱非爱分以此二种缘生。名解释。由阿梨</a><a name="0277a14" id="0277a14">耶识故者。谓阿梨耶识为因故诸法得生。此</a><a name="0277a15" id="0277a15">名自体分。谓与种种类身分为因故若说无</a><a name="0277a16" id="0277a16">明等此是爱非爱分。何以故。由为种种爱非</a><a name="0277a17" id="0277a17">爱身分因故</a><a name="0277a18" id="0277a18"><p>论曰。若于阿梨耶识中迷第一缘生。或执自</a><a name="0277a19" id="0277a19">性为因。或执宿作为因。或执自在天变化为</a><a name="0277a20" id="0277a20">因。或执我为因。或执无因缘。复次若迷第二</a><a name="0277a21" id="0277a21">缘生执我作者受者。譬如众多生盲丈夫未</a><a name="0277a22" id="0277a22">曾见象。或复有人以象示之。有触象鼻者。有</a><a name="0277a23" id="0277a23">触牙者。有触耳者。有触尾者。有触脚者。有触</a><a name="0277a24" id="0277a24">脊者。有人问之象为何相。或复答言。犹如犁</a><a name="0277a25" id="0277a25">柄或言如杵。或言如箕。或言如木桶。或言如</a><a name="0277a26" id="0277a26">帚。或言如石山。作如此说。如是如是。不解二</a><a name="0277a27" id="0277a27">种缘生。无明生盲者。或执自性。或说宿作。或</a><a name="0277a28" id="0277a28">说自在变化。或说我作。或说无因。或执作</a><a name="0277a29" id="0277a29">者。或执受者。由不识阿梨耶识体相及因相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310276c.htm'><img src='up.gif' border=0></a>
<a href='T310277b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>