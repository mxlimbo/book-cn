<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0896c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷2)</font> 菩萨地持方便处力品第五 <font face='Arial'>T30, p0896c</h2></font><hr>
<span class='old'>
</a><a name="0896b28" id="0896b28"><p>云何为力。略说有三种一者诸佛菩萨得自</a><a name="0896b29" id="0896b29">在三昧。依自在三昧。随其所欲一切堪能。是</span><a name="0896c01" id="0896c01">名圣力。二者法有大果有大利益。是名法力。</a><a name="0896c02" id="0896c02">三者诸佛菩萨先大福德方便成就。诸佛</a><a name="0896c03" id="0896c03">菩萨有俱生奇特未曾有法。是名俱生力。复</a><a name="0896c04" id="0896c04">次此三种力。以种分别。诸佛菩萨有五种</a><a name="0896c05" id="0896c05">力。一者神通力。二者法力。三者俱生力。四</a><a name="0896c06" id="0896c06">者共一切声闻缘觉力。五者不共力。神通</a><a name="0896c07" id="0896c07">者。所谓六通。一者神足。二者天耳。三者他</a><a name="0896c08" id="0896c08">心智。四者宿命智。五者生死智。六者漏尽作</a><a name="0896c09" id="0896c09">证。是名神通力。法力者。所谓六波罗蜜檀</a><a name="0896c10" id="0896c10">波罗蜜。尸罗波罗蜜。羼提波罗蜜。毗梨耶</a><a name="0896c11" id="0896c11">波罗蜜。禅波罗蜜。般若波罗蜜。是名法力</a><a name="0896c12" id="0896c12">是诸法有所堪能。故名法力。云何神足。略说</a><a name="0896c13" id="0896c13">有二种。一者变。二者化。若以种分别则有无</a><a name="0896c14" id="0896c14">量。云何变神足以种分别。所谓震动。炽然。</a><a name="0896c15" id="0896c15">充满。示现。转作异分。去来。大小。色像入身。</a><a name="0896c16" id="0896c16">所往相似。隐显自在。障他神通。与辩。与念。</a><a name="0896c17" id="0896c17">与乐。放大光明。如是等比名变神足。震动</a><a name="0896c18" id="0896c18">者。谓佛菩萨得自在三昧。能有所作震动。寺</a><a name="0896c19" id="0896c19">舍城郭宫殿聚落田宅。地狱畜生饿鬼人天</a><a name="0896c20" id="0896c20">及四天下。千世界二千世界三千世界。百三</a><a name="0896c21" id="0896c21">千世界千三千世界万三千世界。乃至无数</a><a name="0896c22" id="0896c22">三千大千世界。皆悉震动。炽然者。身上出火</a><a name="0896c23" id="0896c23">身下出水。身上出水身下出火。入火三昧举</a><a name="0896c24" id="0896c24">身洞然。现种种色青黄赤白红颇梨色。充满<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300896b.htm'><img src='up.gif' border=0></a>
<a href='T300897a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>