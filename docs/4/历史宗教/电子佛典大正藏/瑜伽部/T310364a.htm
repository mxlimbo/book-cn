<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0364a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷8)</font> 增上慧学分第九之一 <font face='Arial'>T31, p0364a</h2></font><hr>
<span class='old'>
</a><a name="0363c28" id="0363c28"><p>释曰。且应先说无分别智所有自性。此中体</a><a name="0363c29" id="0363c29">相。说名自性。谓诸菩萨无分别智。离五种</span><a name="0364a01" id="0364a01">相以为自性。离五相者。若无作意是无分</a><a name="0364a02" id="0364a02">别智。睡醉闷等应成无分别智。若过有寻有</a><a name="0364a03" id="0364a03">伺地是无分别智。第二静虑已上诸地应成。</a><a name="0364a04" id="0364a04">无分别智。若如是者。世间应得无分别智。</a><a name="0364a05" id="0364a05">若想受灭等位中。心心法不转是无分别智。</a><a name="0364a06" id="0364a06">灭定等位无有心故。智应不成。若如色自</a><a name="0364a07" id="0364a07">性是无分别智。如彼诸色顽钝无思。此智应</a><a name="0364a08" id="0364a08">成顽钝无思。复有余义。若如色性智不应</a><a name="0364a09" id="0364a09">成。若于真义异计度转。无分别智应有分</a><a name="0364a10" id="0364a10">别。谓分别言此是真义。若智远离如是五</a><a name="0364a11" id="0364a11">相。于真义转于真义中不异计度。此是真</a><a name="0364a12" id="0364a12">义无分别智。有如是相缘真义时。譬如眼</a><a name="0364a13" id="0364a13">识不异计度。此是其义</a><a name="0364a14" id="0364a14"><p>论曰。于如所说。无分别智成立相中。复说</a><a name="0364a15" id="0364a15">多颂</a><a name="0364a16" id="0364a16"><p>释曰。于上所说无分别智略成立中。广说多</a><a name="0364a17" id="0364a17">颂</a><a name="0364a18" id="0364a18"><p>论曰</a><a name="0364a19" id="0364a19"><p class='lg'>　　诸菩萨自性　　　远离五种相</a><br><a name="0364a20" id="0364a20">　　是无分别智　　　不异计于真　</p></a><a name="0364a21" id="0364a21"><p>释曰。由此初颂显上所说无分别智。初自</a><a name="0364a22" id="0364a22">性义如是已说。此智自性依彼而转。次颂当</a><a name="0364a23" id="0364a23">说</a><a name="0364a24" id="0364a24"><p>论曰</a><a name="0364a25" id="0364a25"><p class='lg'>　　诸菩萨所依　　　非心而是心</a><br><a name="0364a26" id="0364a26">　　是无分别智　　　非思义种类　</p></a><a name="0364a27" id="0364a27"><p>释曰。如是所说无分别智。当言依心为依</a><a name="0364a28" id="0364a28">非心。若言依心能思量故。说名为心依心</a><a name="0364a29" id="0364a29">而转。是无分别不应道理。若依非心则不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310363c.htm'><img src='up.gif' border=0></a>
<a href='T310364b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>