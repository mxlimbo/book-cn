<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0985a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地戒品第十一 <font face='Arial'>T30, p0985a</h2></font><hr>
<span class='old'>
</a><a name="0984c28" id="0984c28">不信菩萨戒者。当破其头令作七分。彼不信</a><a name="0984c29" id="0984c29">者见闻如是即生怖畏。以怖畏故即便信之。</span><a name="0985a01" id="0985a01">复以神力作种种身。或作一身。或作多身。或</a><a name="0985a02" id="0985a02">作树木山河等身。无碍之身大身小身。身出</a><a name="0985a03" id="0985a03">水火。彼不信者见已即问。如是等事悉是何</a><a name="0985a04" id="0985a04">果。答言。悉是菩萨戒果。彼人闻已于菩萨戒</a><a name="0985a05" id="0985a05">生大信心。若无神通为彼不信说菩萨戒得</a><a name="0985a06" id="0985a06">无量罪。无量罪者于无量世受。是名无量。虽</a><a name="0985a07" id="0985a07">有五逆未足为喻。何以故。五逆罪者则可移</a><a name="0985a08" id="0985a08">转。如阿阇世王。彼不信者罪不可转。五逆罪</a><a name="0985a09" id="0985a09">者极至一世。不信者罪无量世受。是故我言。</a><a name="0985a10" id="0985a10">不可为喻。若取佛物法物僧物现前僧物。如</a><a name="0985a11" id="0985a11">是罪报亦不得喻。何以故。如是罪报极至一</a><a name="0985a12" id="0985a12">世。不信者罪至无量世。如十恒河沙等众生</a><a name="0985a13" id="0985a13">发菩提心。假使有人能令如是恒沙众生退</a><a name="0985a14" id="0985a14">菩提心。教以邪见。如是罪报及不信者罪等</a><a name="0985a15" id="0985a15">无差别。复令如是恒沙众生皆住五地。假使</a><a name="0985a16" id="0985a16">有人尽夺其眼。如是罪报。不信者罪亦复如</a><a name="0985a17" id="0985a17">是。若复有人能破一切诸佛塔庙。杀害一切</a><a name="0985a18" id="0985a18">诸佛弟子。焚烧一切诸佛经典。如是罪报。为</a><a name="0985a19" id="0985a19">不信者说菩萨戒所得罪报。亦复如是。何</a><a name="0985a20" id="0985a20">以故。从因故生地狱。从因故入涅槃。因于说</a><a name="0985a21" id="0985a21">者得无量苦。是故说者得无量罪。虽知大众</a><a name="0985a22" id="0985a22">无量众生堪任能作人天善业及发信心。于</a><a name="0985a23" id="0985a23">是众中若有一人心无信者。亦不可说。是名</a><a name="0985a24" id="0985a24">菩萨利益众生善戒</a><a name="0985a25" id="0985a25"><p class='juan'>
菩萨善戒经卷第四</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300984c.htm'><img src='up.gif' border=0></a>
<a href='T300985b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>