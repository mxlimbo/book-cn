<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0456a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷31)</font> 13声闻地 <font face='Arial'>T30, p0456a</h2></font><hr>
<span class='old'>
</a><a name="0455c28" id="0455c28">故。恒自思惟。我之寿命傥得更经七日六日</a><a name="0455c29" id="0455c29">五日四日三日二日一日一时半时须臾或</span><a name="0456a01" id="0456a01">半须臾。或经食顷。或从入息至于出息。或</a><a name="0456a02" id="0456a02">从出息至于入息。乃至存活经尔所时。</a><a name="0456a03" id="0456a03">于佛圣教精勤作意修习瑜伽。齐尔所时</a><a name="0456a04" id="0456a04">于佛圣教。我当决定多有所作。如是名为</a><a name="0456a05" id="0456a05">不缓加行。云何名为无倒加行。谓如善达</a><a name="0456a06" id="0456a06">修瑜伽行诸瑜伽师之所开悟。即如是学</a><a name="0456a07" id="0456a07">于法于义不颠倒取。无有我慢。亦不安</a><a name="0456a08" id="0456a08">住自所见取。无邪僻执。于尊教诲终不轻</a><a name="0456a09" id="0456a09">毁。如是名为无倒加行。云何名为应时加</a><a name="0456a10" id="0456a10">行。谓于时时间修习止相。于时时间修</a><a name="0456a11" id="0456a11">习观相。于时时间修习举相。于时时间修</a><a name="0456a12" id="0456a12">习舍相。又能如实了知其止止相止时。了</a><a name="0456a13" id="0456a13">知其观观相观时。了知其举举相举时。了知</a><a name="0456a14" id="0456a14">其舍舍相舍时。云何为止。谓九相心住。能</a><a name="0456a15" id="0456a15">令其心无相无分别。寂静极寂静等住寂止。</a><a name="0456a16" id="0456a16">纯一无杂故名为止。云何止相。谓有二种。</a><a name="0456a17" id="0456a17">一所缘相。二因缘相。所缘相者。谓奢摩他品</a><a name="0456a18" id="0456a18">所知事同分影像。是名所缘相。由此所缘。</a><a name="0456a19" id="0456a19">令心寂静。因缘相者。谓依奢摩他所熏习</a><a name="0456a20" id="0456a20">心。为令后时奢摩他定皆清净故。修习瑜</a><a name="0456a21" id="0456a21">伽毗钵舍那所有加行。是名因缘相。云何</a><a name="0456a22" id="0456a22">止时。谓心掉举时。或恐掉举时。是修止时。</a><a name="0456a23" id="0456a23">又依毗钵舍那所熏习心。为诸寻思之所</a><a name="0456a24" id="0456a24">扰恼及诸事业所扰恼时。是修止时。云何</a><a name="0456a25" id="0456a25">为观。谓四行三门六事差别所缘观行。云何</a><a name="0456a26" id="0456a26">观相。谓有二种。一所缘相。二因缘相。所缘</a><a name="0456a27" id="0456a27">相者。谓毗钵舍那品所知事同分影像。由此</a><a name="0456a28" id="0456a28">所缘令慧观察。因缘相者。谓依毗钵舍那</a><a name="0456a29" id="0456a29">所熏习心。为令后时毗钵舍那皆清净故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300455c.htm'><img src='up.gif' border=0></a>
<a href='T300456b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>