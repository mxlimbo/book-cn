<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1580 瑜伽师地论释 0883b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1580 瑜伽师地论释</font> <font face='Arial'>(卷1)</font> <font face='Arial'>T30, p0883b</h2></font><hr>
<span class='old'>
</a><a name="0883a28" id="0883a28">一者或有于多说空不了义经。如言计着拨</a><a name="0883a29" id="0883a29">无。一切憎背有教。为令随悟诸法有相。解经</span><a name="0883b01" id="0883b01">密意舍无见故。二者复有于多说有不了义</a><a name="0883b02" id="0883b02">经。如言计着执有。一切厌怖空教。为令随悟</a><a name="0883b03" id="0883b03">诸法无相。解经密意舍有见故。复有二缘故</a><a name="0883b04" id="0883b04">说此论。一为成就菩萨种姓补特伽罗。唯依</a><a name="0883b05" id="0883b05">大教。遍于诸乘文义行果。生巧便智。断一切</a><a name="0883b06" id="0883b06">障。修一切善。证佛菩提。穷未来际。自他利乐</a><a name="0883b07" id="0883b07">无休废故。二为成就二乘种姓。及无种性补</a><a name="0883b08" id="0883b08">特伽罗。亦依大教。各于自乘文义行果。生巧</a><a name="0883b09" id="0883b09">便智。断烦恼障。伏诸盖缠。修自分善。得自乘</a><a name="0883b10" id="0883b10">果。出离三界诸恶趣故。复有二缘故说此论。</a><a name="0883b11" id="0883b11">一者或有宿习。无知犹豫颠倒。执着外道小</a><a name="0883b12" id="0883b12">乘邪教。故于大乘不能信解。为善分别大乘</a><a name="0883b13" id="0883b13">法相。令其信解了达。决定离颠倒故。二者复</a><a name="0883b14" id="0883b14">有闻诸契经种种意趣甚深难解。其心迷乱</a><a name="0883b15" id="0883b15">诽毁不信。为善开示令生信解饶益彼故。复</a><a name="0883b16" id="0883b16">有二缘故说此论。一为摄益乐略言论勤修</a><a name="0883b17" id="0883b17">行者。采集众经广要法义。略分别故。二为摄</a><a name="0883b18" id="0883b18">益乐广言论勤说法者。于一一法。开示无边</a><a name="0883b19" id="0883b19">差别义故。复有二缘故说此论。一为开显诸</a><a name="0883b20" id="0883b20">法实相。问答决择立正论故。二为灭除一切</a><a name="0883b21" id="0883b21">妄执。问答决择破邪论故。复有二缘故说此</a><a name="0883b22" id="0883b22">论。一为显了遍计所执情有理无。依他起性</a><a name="0883b23" id="0883b23">圆成实性理有情无。令舍增益损减执故。二</a><a name="0883b24" id="0883b24">为显了世间惯理。证得胜义法门差别。令修</a><a name="0883b25" id="0883b25">二谛无倒解故。复有二缘故说此论。一为开</a><a name="0883b26" id="0883b26">阐随转真实二种理门。令知二藏三藏法教</a><a name="0883b27" id="0883b27">不相违故。二为开阐因缘唯识无相真如四</a><a name="0883b28" id="0883b28">种理门。令修观行有差别故。复有二缘故说</a><a name="0883b29" id="0883b29">此论。一为示现境界差别。令知诸法自性相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300883a.htm'><img src='up.gif' border=0></a>
<a href='T300883c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>