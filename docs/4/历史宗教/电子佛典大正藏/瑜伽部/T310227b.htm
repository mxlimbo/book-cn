<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0227b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷10)</font> 释入因果修差别胜相第五之一 修相章第四 <font face='Arial'>T31, p0227b</h2></font><hr>
<span class='old'>
</a><a name="0227a28" id="0227a28">识得闻正法。如闻正思惟故。能除羸弱心地。</a><a name="0227a29" id="0227a29">于美妙境得强胜心地。是菩萨力波罗蜜。</span><a name="0227b01" id="0227b01">由此修力菩萨能引心。令住内境故力波罗</a><a name="0227b02" id="0227b02">蜜是。定波罗蜜助伴。此已得力菩萨。缘菩</a><a name="0227b03" id="0227b03">萨藏文句所生闻思修慧。及缘五明智。此智</a><a name="0227b04" id="0227b04">能如理简择真俗境。此智或在无分别智前。</a><a name="0227b05" id="0227b05">或在无分别智后。是菩萨智波罗蜜。由此智</a><a name="0227b06" id="0227b06">能生定及引出般若故。智波罗蜜是般若波</a><a name="0227b07" id="0227b07">罗蜜助伴。复次菩萨十种学处次第云何。</a><a name="0227b08" id="0227b08">前前波罗蜜能摄成后后波罗蜜。为彼依止</a><a name="0227b09" id="0227b09">故。若菩萨不惜六尘及自身乐。得受持禁</a><a name="0227b10" id="0227b10">戒。菩萨为护惜戒故。忍受他毁辱。由能忍</a><a name="0227b11" id="0227b11">受故精进不懈。由此精进息恶生善故。触</a><a name="0227b12" id="0227b12">三摩提。若定成就则能引出世般若。由般若</a><a name="0227b13" id="0227b13">回向前六度。为得大菩提故。施等无尽故。</a><a name="0227b14" id="0227b14">般若能引方便因。此方便发诸善愿。能摄</a><a name="0227b15" id="0227b15">随顺生处。一切生处恒值如来出世。是故常</a><a name="0227b16" id="0227b16">行施等故。方便能引愿。因此愿故得二种力。</a><a name="0227b17" id="0227b17">谓思择力及修习力。破施等对治。决定常能</a><a name="0227b18" id="0227b18">修行施等。是故愿能引力。因此力故如言执</a><a name="0227b19" id="0227b19">义。无明则灭。得受施等增上缘正说法乐。因</a><a name="0227b20" id="0227b20">此法乐能成熟众生善根故。力能引智。初地</a><a name="0227b21" id="0227b21">通达遍满义。得出世智菩萨见见道所摄法</a><a name="0227b22" id="0227b22">界。所谓二空故能了知自他平等。由得平等</a><a name="0227b23" id="0227b23">不爱自憎他。于自他利益能平等行。是故初</a><a name="0227b24" id="0227b24">地行施圆满。二地由通达最胜义。谓自性清</a><a name="0227b25" id="0227b25">净。菩萨作如此意。如经言。我等同得此清</a><a name="0227b26" id="0227b26">净故出离。是故应唯修真道。此经显二义。一</a><a name="0227b27" id="0227b27">显法界自性清净最胜无别。二显真道归趣</a><a name="0227b28" id="0227b28">法界。既不见法界有上中下品故。不求二乘</a><a name="0227b29" id="0227b29">果。但求无上菩提。此清净道即是菩萨戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310227a.htm'><img src='up.gif' border=0></a>
<a href='T310227c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>