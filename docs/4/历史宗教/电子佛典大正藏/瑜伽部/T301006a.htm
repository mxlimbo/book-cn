<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1006a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷8)</font> 如法住生菩提地品第四 <font face='Arial'>T30, p1006a</h2></font><hr>
<span class='old'>
</a><a name="1005c28" id="1005c28">增长助菩提法。是故菩萨次第当得第八净</a><a name="1005c29" id="1005c29">行。毕竟净故名为净行。七行杂故不名净行。</span><a name="1006a01" id="1006a01">住此行时断诸烦恼。亦不与俱又不名离。烦</a><a name="1006a02" id="1006a02">恼不起不得名俱。未得佛故不得名离。三业</a><a name="1006a03" id="1006a03">清净了知一切世术方便。能为三千大千世</a><a name="1006a04" id="1006a04">界人天之师。唯除八地。三千大千世界众生</a><a name="1006a05" id="1006a05">心无与等。亦除八地。自在入出无量法门。永</a><a name="1006a06" id="1006a06">离声闻辟支佛道。是名清净身口意业。亦</a><a name="1006a07" id="1006a07">修集道无有厌足。能得阿耨多罗三藐三菩</a><a name="1006a08" id="1006a08">提。为众生故说有为法。离身口意一切相</a><a name="1006a09" id="1006a09">貌。得深法忍不生不灭。行六行时入灭尽</a><a name="1006a10" id="1006a10">定。今此行中虽念念灭不取涅槃。是名不可</a><a name="1006a11" id="1006a11">思议。虽共一切众生行菩提行。不为世法之</a><a name="1006a12" id="1006a12">所染污。余如上说。修三解脱调伏众生。不令</a><a name="1006a13" id="1006a13">住于声闻缘觉。调伏众生离五欲乐断诸邪</a><a name="1006a14" id="1006a14">见。修集是时善法增长。无能破坏动转其</a><a name="1006a15" id="1006a15">心。譬如真金厕填众宝价直无量。菩萨功德</a><a name="1006a16" id="1006a16">亦复如是。无量无边不可称计。又如日光一</a><a name="1006a17" id="1006a17">切众生不能思议。菩萨慧光亦复如是。菩萨</a><a name="1006a18" id="1006a18">摩诃萨修集此行。为令众生得无量亿诸</a><a name="1006a19" id="1006a19">三昧故。破坏一切取相心故。得善方便修集</a><a name="1006a20" id="1006a20">道故。见佛世界得解脱故。能入甚深诸法门</a><a name="1006a21" id="1006a21">故。具足得助菩提法故。永断净法不净法故。</a><a name="1006a22" id="1006a22">具足庄严菩提道故。净心业故。了知一切世</a><a name="1006a23" id="1006a23">方术故得无量法门及诸三昧。不与声闻缘</a><a name="1006a24" id="1006a24">觉共故。余如十住远行地说。远行地行义无</a><a name="1006a25" id="1006a25">差别。无相行菩萨有何等相。菩萨摩诃萨住</a><a name="1006a26" id="1006a26">初行时。得十行法知诸法义。及知三世不出</a><a name="1006a27" id="1006a27">不灭。过去不出未来不灭现在无相。无因缘</a><a name="1006a28" id="1006a28">故不出不灭。是故第一义相不可宣说。不可</a><a name="1006a29" id="1006a29">说法可说流布。虽可流布实无有性。性无相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301005c.htm'><img src='up.gif' border=0></a>
<a href='T301006b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>