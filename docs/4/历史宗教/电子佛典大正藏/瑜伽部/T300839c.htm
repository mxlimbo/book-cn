<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0839c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷94)</font> 摄事分 1契经事 <font face='Arial'>T30, p0839c</h2></font><hr>
<span class='old'>
</a><a name="0839b28" id="0839b28">所随六处以为缘故。有相似触。渐次乃至</a><a name="0839b29" id="0839b29">取为缘故。令后际业转成其有。如是诸法</span><a name="0839c01" id="0839c01">先未曾有。一切新从别别缘起。当知此中</a><a name="0839c02" id="0839c02">都无触者乃至有者。能有所触。乃至有有</a><a name="0839c03" id="0839c03">唯有诸法。别名所食。别名能食。是故因果</a><a name="0839c04" id="0839c04">堕在诸行。相续流转无有断绝。由其先际</a><a name="0839c05" id="0839c05">业有。往趣后际生有。复由后际业有。还趣</a><a name="0839c06" id="0839c06">先际生有。如是缘起轮回不绝。从此世间</a><a name="0839c07" id="0839c07">往彼世间。自彼世间还此世间。是故唯法</a><a name="0839c08" id="0839c08">能引法义。当知此中说为食义</b></a><a name="0839c09" id="0839c09"><p>复次三食为因能令三种内苦生起。一者界</a><a name="0839c10" id="0839c10">不平等所生病苦。二者欲希求苦。三者求不</a><a name="0839c11" id="0839c11">允苦。初苦段食为因。第二苦触食为因。第</a><a name="0839c12" id="0839c12">三苦意会思食为因。段食因缘生内病苦。是</a><a name="0839c13" id="0839c13">故苾刍。当观段食如子肉想。不应贪着。</a><a name="0839c14" id="0839c14">随顺乐受触食因缘。能生于内欲希求苦。</a><a name="0839c15" id="0839c15">是故苾刍。当观顺彼六种触处如无皮牛。</a><a name="0839c16" id="0839c16">应作是观。若我依于六种触处。发起种种</a><a name="0839c17" id="0839c17">欲希求贪。便为依止诸色而住。依止色故。</a><a name="0839c18" id="0839c18">令我发起种种诸恶不善寻思。如无皮牛触</a><a name="0839c19" id="0839c19">处诸虫之所唼食。多生众苦不安隐住。如</a><a name="0839c20" id="0839c20">是观已。于初触处深见过患。无染而住。如</a><a name="0839c21" id="0839c21">依于色如是。依声香味触法。当知亦尔如</a><a name="0839c22" id="0839c22">于初触处深见过患。无染而住如是。乃至</a><a name="0839c23" id="0839c23">于第六触处。当知亦尔。有漏意会思食因缘。</a><a name="0839c24" id="0839c24">能生于内求不允苦。是故苾刍。当观有漏</a><a name="0839c25" id="0839c25">意会思食如一分火。观察如是所求不允</a><a name="0839c26" id="0839c26">能引身心大热恼故。彼作如是正观察已。</a><a name="0839c27" id="0839c27">终不希望衣食等事往诣他家。是故不为</a><a name="0839c28" id="0839c28">所求不允所生苦触。其心坦然安乐而住。</a><a name="0839c29" id="0839c29">由是因缘。应正观察如是三食。所谓段触<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300839b.htm'><img src='up.gif' border=0></a>
<a href='T300840a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>