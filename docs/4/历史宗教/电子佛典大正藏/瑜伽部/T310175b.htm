<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0175b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷3)</font> 释依止胜相中 释引证品第三之一 <font face='Arial'>T31, p0175b</h2></font><hr>
<span class='old'>
</a><a name="0175a26" id="0175a26">以此为依。一切圣道皆依此生</a><a name="0175a27" id="0175a27"><p class='juan'>
摄大乘论释卷第三</p>
</span><a name="0175b01" id="0175b01"></a><a name="0175b02" id="0175b02"><p class='juan'>
摄大乘论释卷第四</a><a name="0175b03" id="0175b03"></a><a name="0175b04" id="0175b04"><p><span class='byline'>　　　　世亲菩萨释</span><br></a><a name="0175b05" id="0175b05"><p><span class='byline'>　　　　陈天竺三藏真谛译</span><br></a><a name="0175b06" id="0175b06"><p><b>　　<A NAME="n95"></A>释引证品之二</b></p>
</a><a name="0175b07" id="0175b07"><p><b>　　<A NAME="n96"></A>顺道理章第六</b></a><a name="0175b08" id="0175b08"><p>论曰。若人入灭心定。由说识不离身。是故果</a><a name="0175b09" id="0175b09">报识于定中应成不离身<p>释曰。此章复引</a><a name="0175b10" id="0175b10">不违道理。以显实有本识。若人谓第三第四</a><a name="0175b11" id="0175b11">果缘觉菩萨等。为得寂静住。及离退失过故</a><a name="0175b12" id="0175b12">圣人修灭心定。非灭心体称灭心。灭心法故</a><a name="0175b13" id="0175b13">名灭心。以能依从所依故立心名。佛世尊说。</a><a name="0175b14" id="0175b14">是于入定时识不离身。此识但是果报识。</a><a name="0175b15" id="0175b15">若离此识说六识中随一余识不离于身此义</a><a name="0175b16" id="0175b16">不成。何以故。修此灭心定为对治生起识。</a><a name="0175b17" id="0175b17">由观生起识有不寂静过失故。言过失者。六</a><a name="0175b18" id="0175b18">识缘外尘。有起不正思惟义。由不正思惟</a><a name="0175b19" id="0175b19">退失定。此是第一过失。由生起识在散动位</a><a name="0175b20" id="0175b20">中障。不得最细寂静处。此是第二过失。已得</a><a name="0175b21" id="0175b21">退失未得不得。为对治此二过失故修灭心</a><a name="0175b22" id="0175b22">定。若立识不离身。应知即是本识</a><a name="0175b23" id="0175b23"><p>论曰。何以故<p>释曰。复以何义证知。识不离</a><a name="0175b24" id="0175b24">身但是本识</a><a name="0175b25" id="0175b25"><p>论曰。灭心定非此识对治故<p>释曰。若人欲</a><a name="0175b26" id="0175b26">得寂静住不观此识过失不为对治此识故修</a><a name="0175b27" id="0175b27">灭心定。故正入灭心定时不灭此识。即说此</a><a name="0175b28" id="0175b28">识不离于身</a><a name="0175b29" id="0175b29"><p>论曰。云何知然<p>释曰。如此义云何可知。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310175a.htm'><img src='up.gif' border=0></a>
<a href='T310175c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>