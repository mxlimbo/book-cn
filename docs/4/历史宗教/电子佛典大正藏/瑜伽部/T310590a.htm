<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0590a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷1)</font> 大乘庄严经论卷第一 <font face='Arial'>T31, p0590a</h2></font><hr>
<span class='old'>
</a><a name="0589c28" id="0589c28"><p>圣上受飞行之宝命。总步骤于前王。屈天师</a><a name="0589c29" id="0589c29">之尊。智周万物。应人皇之运。道照三明。慈</span><a name="0590a01" id="0590a01">惠外宣。神机内湛。端扆而役百灵。垂拱而</a><a name="0590a02" id="0590a02">朝万国。弥纶造化之初。含吐阴阳之际。功成</a><a name="0590a03" id="0590a03">作乐。既章韶舞。治定制礼。言动翠华。金轮所</a><a name="0590a04" id="0590a04">王。封疆之固惟远。芥城虽满。龟鼎之祚无</a><a name="0590a05" id="0590a05">穷。光阐大猷。开导群品。凡诸内典。尽令翻</a><a name="0590a06" id="0590a06">译。摩伽陀国三藏法师波罗颇蜜多罗。唐</a><a name="0590a07" id="0590a07">言明友。即中天竺刹利王之种姓也以大唐</a><a name="0590a08" id="0590a08">贞观元年十二月入京。法师戒行精勤。才识</a><a name="0590a09" id="0590a09">明敏。至德邻于初果。多能亚夫将圣。继澄什</a><a name="0590a10" id="0590a10">之清尘。来仪上国。摽生远之逸气。高步玄</a><a name="0590a11" id="0590a11">门。帝心简在。皇储礼敬。其博闻强记。探幽洞</a><a name="0590a12" id="0590a12">微。京城大德。莫不推许。粤以贞观四年。恭承</a><a name="0590a13" id="0590a13">明诏。又</a><a name="0590a14" id="0590a14"><p>敕尚书左仆射[<a href='javascript:showpic("images/039289.gif")'>邱-丘+千</a>]国公房玄龄。散骑常侍行</a><a name="0590a15" id="0590a15">太子左庶子杜正伦铨定。义学法师慧乘慧</a><a name="0590a16" id="0590a16">朗法常智解昙藏智首道岳惠明僧辩僧珍法</a><a name="0590a17" id="0590a17">琳灵佳慧赜慧净玄谟僧伽等。于胜光寺共</a><a name="0590a18" id="0590a18">成胜业。又敕太府卿兰陵男萧璟监掌修缉。</a><a name="0590a19" id="0590a19">三藏法师云。外国凡大小乘学。悉以此论为</a><a name="0590a20" id="0590a20">本。若于此不通。未可弘法。是以覃思专精。特</a><a name="0590a21" id="0590a21">加研究。慧净法师。聪敏博识。受旨缀文。玄谟</a><a name="0590a22" id="0590a22">法师。善达方言。又兼义解。至心译语。一无纰</a><a name="0590a23" id="0590a23">谬以七年献春此始。撰定斯毕。勒成十有三</a><a name="0590a24" id="0590a24">卷二十四品。敕太子右庶子安平男李百药</a><a name="0590a25" id="0590a25">序之云尔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310589c.htm'><img src='up.gif' border=0></a>
<a href='T310590b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>