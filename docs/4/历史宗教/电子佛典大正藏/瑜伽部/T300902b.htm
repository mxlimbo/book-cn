<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0902b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷3)</font> 菩萨地持方便处无上菩提品第七 <font face='Arial'>T30, p0902b</h2></font><hr>
<span class='old'>
</a><a name="0902a28" id="0902a28">是日如是分如是月如是岁发菩提心一切</a><a name="0902a29" id="0902a29">菩萨。亦复如是。即于此日此分此月此岁发</span><a name="0902b01" id="0902b01">菩提心。同一威仪同一堪能同一方便。一切</a><a name="0902b02" id="0902b02">菩萨亦复如是。一世界有无量菩萨。同愿同</a><a name="0902b03" id="0902b03">施同戒同忍同精进同禅定同智慧。况复十方</a><a name="0902b04" id="0902b04">无量世界。一一世界各有无量无数菩萨。无</a><a name="0902b05" id="0902b05">二菩萨同愿同行。于一国土俱时成佛。况复</a><a name="0902b06" id="0902b06">无量一时俱成。又一切菩萨一时同行次第</a><a name="0902b07" id="0902b07">成佛。是亦不然。亦非一成余悉不成。是故十</a><a name="0902b08" id="0902b08">方无量世界。随其所净空无佛处。同行菩萨</a><a name="0902b09" id="0902b09">各各成佛。是故无量世界有无量佛</a><a name="0902b10" id="0902b10"><p>无一世界二佛俱出。何以故。菩萨长夜作如</a><a name="0902b11" id="0902b11">是愿如是方便。我当于一无佛法处广说正</a><a name="0902b12" id="0902b12">法调伏众生。令脱众苦入于涅槃。如是长夜</a><a name="0902b13" id="0902b13">长养大愿。摄受正道大愿。果成。又一如来。</a><a name="0902b14" id="0902b14">能于三千大千刹土。悉能施作一切佛事。第</a><a name="0902b15" id="0902b15">二佛出无所利益。复次一世界中一佛出世。</a><a name="0902b16" id="0902b16">能令众生自事决定勤修随顺。何以故。彼作</a><a name="0902b17" id="0902b17">是念。一切世界唯一如来。教化周已当入涅</a><a name="0902b18" id="0902b18">槃。更无有佛能令我等修行梵行听受正法。</a><a name="0902b19" id="0902b19">念已疾行淳修精进。修行梵行听受正法。若</a><a name="0902b20" id="0902b20">多佛者不速勤修。以是故。说一世界中唯一</a><a name="0902b21" id="0902b21">如来。众生自为决定勤修</a><a name="0902b22" id="0902b22"><p>一切如来等无差别。唯除四事。一者寿命。二</a><a name="0902b23" id="0902b23">者名称。三者种性。四者色身。唯此四事有</a><a name="0902b24" id="0902b24">增减相。非余功德。亦非女人得无上菩提。</a><a name="0902b25" id="0902b25">何以故。菩萨于初阿僧祇劫已舍女身。乃至</a><a name="0902b26" id="0902b26">坐佛树下不受女身。一切女人性多烦恼。成</a><a name="0902b27" id="0902b27">就恶智。不以烦恼恶智能得无上菩提</a><a name="0902b28" id="0902b28"><p>如是无上菩提有无量义。举要言之。有自</a><a name="0902b29" id="0902b29">性义。无上义。名称功德义。随念功德义。堪能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300902a.htm'><img src='up.gif' border=0></a>
<a href='T300902c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>