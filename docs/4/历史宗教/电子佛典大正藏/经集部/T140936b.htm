<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0566 乐璎珞庄严方便品经 0936b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 566 乐璎珞庄严方便品经</font> <font face='Arial'>(卷1)</font> <font face='Arial'>T14, p0936b</h2></font><hr>
<span class='old'>
</a><a name="0936a28" id="0936a28">持地。或名大降伏。或名大普。大德须菩提。</a><a name="0936a29" id="0936a29">如一切智无量名字。色亦如是无量名字。受</span><a name="0936b01" id="0936b01">想行识亦复如是无量名字。诸界诸入念处</a><a name="0936b02" id="0936b02">正断神足诸根诸力诸觉诸道一切助道法。</a><a name="0936b03" id="0936b03">各各佛土无量名字。大德。名有何实。大德</a><a name="0936b04" id="0936b04">须菩提。以是方便。当知一切名字非名。一</a><a name="0936b05" id="0936b05">切名字妄想非实。尔时大德须菩提。叹王舍</a><a name="0936b06" id="0936b06">城诸大长者婆罗门等。大得善利。有是应供</a><a name="0936b07" id="0936b07">在此宿止。复语大德须菩提言。汝今能知世</a><a name="0936b08" id="0936b08">应供耶。须菩提言。善男子。如我所知今当</a><a name="0936b09" id="0936b09">说之。若有持戒修行善法。善入禅定其心不</a><a name="0936b10" id="0936b10">乱。是等名为世应供也。答言。大德须菩提。</a><a name="0936b11" id="0936b11">所说应供亦不具足。须菩提言。善男子。汝</a><a name="0936b12" id="0936b12">今当说云何应供。答言。大德须菩提。若于</a><a name="0936b13" id="0936b13">一切诸众生等无大悲心。不名应供。大德须</a><a name="0936b14" id="0936b14">菩提。是应供名。不断佛种法种僧种。如是</a><a name="0936b15" id="0936b15">应供能断一切众生结使。如是应供智慧无</a><a name="0936b16" id="0936b16">尽。功德无尽。诸辩无尽。如是应供是凡夫侣。</a><a name="0936b17" id="0936b17">非圣伴侣。是世应供。众生见者得法眼净。</a><a name="0936b18" id="0936b18">尔时有天。恒常随从大德须菩提。未成正定。</a><a name="0936b19" id="0936b19">闻说如是应供地时。心得欢喜。发于无上正</a><a name="0936b20" id="0936b20">真道心。既发心已五体投地。语大德须菩提</a><a name="0936b21" id="0936b21">言。我今悔过。更不随从大德行也。尔时善</a><a name="0936b22" id="0936b22">男子。即问天言。汝今何故向大德须菩提而</a><a name="0936b23" id="0936b23">悔过也。天女。答言。我十二年。恒从大德须</a><a name="0936b24" id="0936b24">菩提行。未曾闻说是应供地。我今闻此应供</a><a name="0936b25" id="0936b25">地已。发于无上正真道心。我作是念。若在</a><a name="0936b26" id="0936b26">在处处闻说如是净应供法。我往其所。若</a><a name="0936b27" id="0936b27">诸菩萨聚会。演说菩萨法处。我往是处。尔</a><a name="0936b28" id="0936b28">时大德须菩提。闻此天女发如是心。即劝谕</a><a name="0936b29" id="0936b29">言。天女。汝得善利。于佛深法发无上道心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140936a.htm'><img src='up.gif' border=0></a>
<a href='T140936c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>