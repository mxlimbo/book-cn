<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0198c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷3)</font> 离颠倒品第十 <font face='Arial'>T15, p0198c</h2></font><hr>
<span class='old'>
</a><a name="0198b28" id="0198b28">不以此事而成立也。虽不能致于道证者当</a><a name="0198b29" id="0198b29">有方便。于是颂曰</span><a name="0198c01" id="0198c01"><p class='lg'>　　常健精进向脱门　　　欲觉了此难复难</a><br><a name="0198c02" id="0198c02">　　勤力劝乐而无退　　　如深穿地得泉水　</p></a><a name="0198c03" id="0198c03"><p>当作是观。速疾成就莫如泥洹。不从他求自</a><a name="0198c04" id="0198c04">因心致。从他人得乃为难耳由己勤获何所</a><a name="0198c05" id="0198c05">难乎。当作斯计唯以谛观诱进其心。如诱小</a><a name="0198c06" id="0198c06">儿呼之至前。来取手物而食啖之。小儿来至</a><a name="0198c07" id="0198c07">一一擘指而无所得。世人如是所见颠倒。无</a><a name="0198c08" id="0198c08">常谓常苦谓为乐。非身谓有身空谓为实。舍</a><a name="0198c09" id="0198c09">四颠倒作本无观。尔乃为顺佛之教诫。于是</a><a name="0198c10" id="0198c10">颂曰</a><a name="0198c11" id="0198c11"><p class='lg'>　　人不晓本无　　　常计乐谓净</a><br><a name="0198c12" id="0198c12">　　譬如以捉卷　　　用以诱小儿</a><br><a name="0198c13" id="0198c13">　　于是人颠倒　　　而有吾我想</a><br><a name="0198c14" id="0198c14">　　当为现光曜　　　如冥中燃灯　</p></a><a name="0198c15" id="0198c15"><p>吾有头发不能常久。亦非净洁弗安无我。</a><a name="0198c16" id="0198c16">以是观之一切皆然。劝发其心如明眼人。执</a><a name="0198c17" id="0198c17">炬而行入于空室。观之无人亦无所睹。审谛</a><a name="0198c18" id="0198c18">见者亦复如是。察色之本见无常苦无吾非</a><a name="0198c19" id="0198c19">身。虚妄见者而反自缚。解空观者有何难乎。</a><a name="0198c20" id="0198c20">现可见闻得道迹者往还不还。及无所著</a><a name="0198c21" id="0198c21">得平等觉。此等斯人吾亦是人。此等成道我</a><a name="0198c22" id="0198c22">身何故独不获乎。修行道者劝心如是。舍四</a><a name="0198c23" id="0198c23">颠倒专于行地。于是颂曰</a><a name="0198c24" id="0198c24"><p class='lg'>　　发毛爪骨肉　　　及诸像色形</a><br><a name="0198c25" id="0198c25">　　众来惑心法　　　五阴之所乱</a><br><a name="0198c26" id="0198c26">　　无常苦不安　　　无我不清净</a><br><a name="0198c27" id="0198c27">　　身如空丘舍　　　明者观如是　</p></a><a name="0198c28" id="0198c28"><p><b>　　<A NAME="n146"></A>修行道地经晓了食品第十一</b></a><a name="0198c29" id="0198c29"><p class='lg'>　　佛在巴质树　　　天帝奉百味<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150198b.htm'><img src='up.gif' border=0></a>
<a href='T150199a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>