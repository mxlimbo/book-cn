<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0810 诸佛要集经 0764b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 810 诸佛要集经</font> <font face='Arial'>(卷2)</font> <font face='Arial'>T17, p0764b</h2></font><hr>
<span class='old'>
</a><a name="0764a28" id="0764a28">如是。说是语时。诸天子众皆悉逮得无所</a><a name="0764a29" id="0764a29">从生法忍。时诸天子住于法空。则行恭恪。</span><a name="0764b01" id="0764b01">便雨天华。供养散于文殊师利。文殊师利威</a><a name="0764b02" id="0764b02">神所感。诸华皆住于虚空中。无执持者犹如</a><a name="0764b03" id="0764b03">根生。文殊师利告光明幢。于天子意所志云</a><a name="0764b04" id="0764b04">何。今此诸华依因何住。天子答曰。无所依住。</a><a name="0764b05" id="0764b05">文殊告曰。是故天子。当知诸法住无所住。</a><a name="0764b06" id="0764b06">如虚空住。如空无动。不堕不摇。无念无想。所</a><a name="0764b07" id="0764b07">以者何。一切诸法等如虚空。是故无动不堕</a><a name="0764b08" id="0764b08">不摇。时光明幢白文殊曰。仁者。神足巍</a><a name="0764b09" id="0764b09">巍乃尔。不可称限。发意之顷。至于十方无央</a><a name="0764b10" id="0764b10">数亿百千载土。寻即复还。文殊答曰。诸佛</a><a name="0764b11" id="0764b11">不得神足变化威神无量。诸声闻等亦不能</a><a name="0764b12" id="0764b12">及。所以者何。道慧无际尚不得闻。安能逮耶。</a><a name="0764b13" id="0764b13">一切愚痴凡夫之士。所逮神足。一切诸佛诸</a><a name="0764b14" id="0764b14">菩萨众。及诸声闻。于无央数阿僧祇劫。所不</a><a name="0764b15" id="0764b15">能得。亦无逮者。亦无当得。一切愚痴凡夫之</a><a name="0764b16" id="0764b16">士独能得耳。为何所得。得我人寿及命意识。</a><a name="0764b17" id="0764b17">断灭计常得淫怒痴。诸佛世尊所不得者。所</a><a name="0764b18" id="0764b18">谓得者道所不兴。无所生者而反使生。是故</a><a name="0764b19" id="0764b19">天子。一切愚痴凡夫之士所可得者。诸佛菩</a><a name="0764b20" id="0764b20">萨弟子缘觉所不能逮。诸佛说是诸佛要集</a><a name="0764b21" id="0764b21">时。各还本处。于是天王如来心自念言。吾可</a><a name="0764b22" id="0764b22">现应使文殊师利还诣此乎。时天王佛则舍</a><a name="0764b23" id="0764b23">神足。从其右掌演紫金光。其明照于文殊师</a><a name="0764b24" id="0764b24">利绕之七匝。于文殊师利顶上不现。文殊师</a><a name="0764b25" id="0764b25">利寻即知之。天王如来念欲相见。文殊因告</a><a name="0764b26" id="0764b26">光明幢曰。当往俱至天王如来。稽首作礼咨</a><a name="0764b27" id="0764b27">受所问深妙之义。今说法门。天子答曰。善哉</a><a name="0764b28" id="0764b28">行矣。宜知是时。文殊师利发意之顷光明幢</a><a name="0764b29" id="0764b29">俱。铁围山顶忽然不见。寻住天王如来之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170764a.htm'><img src='up.gif' border=0></a>
<a href='T170764c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>