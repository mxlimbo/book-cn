<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0754 佛说未曾有因缘经 0588b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 754 佛说未曾有因缘经</font> <font face='Arial'>(卷2)</font> <font face='Arial'>T17, p0588b</h2></font><hr>
<span class='old'>
</a><a name="0588a28" id="0588a28">大明。如此之功。其恩难报。诸弟子等。当以何</a><a name="0588a29" id="0588a29">方施设供养。报今世尊斯重恩耶。佛告王</span><a name="0588b01" id="0588b01">曰。及诸会众。甘露法教。其功难报。假令有</a><a name="0588b02" id="0588b02">人。于恒沙劫。尽心奉事。佛法圣众。衣食卧</a><a name="0588b03" id="0588b03">具。疾病医药。于意云何。其福多不。王曰甚</a><a name="0588b04" id="0588b04">多。不可称量。佛告王曰。甘露法者。精妙难</a><a name="0588b05" id="0588b05">量。济无粗细。非天世人福德之力所能报</a><a name="0588b06" id="0588b06">也。唯有一事。能报佛恩。何谓为一。常以慈</a><a name="0588b07" id="0588b07">心。以其所解。一切善法。展转开化。乃至</a><a name="0588b08" id="0588b08">一人。令其信心成就智慧。展转教化。无有</a><a name="0588b09" id="0588b09">穷尽。譬如一灯燃无量灯。如是行者。乃名</a><a name="0588b10" id="0588b10">为报师徒重恩。大王当知。欲报师徒解脱</a><a name="0588b11" id="0588b11">恩者。以还智慧。解脱众生。如是行者。则为</a><a name="0588b12" id="0588b12">供养三世诸佛。非但供养报一师也。王叉手</a><a name="0588b13" id="0588b13">白。宣传圣教。开悟群生。令行正见。修习圣</a><a name="0588b14" id="0588b14">道。其福云何。唯愿垂哀。开导众生。佛告王</a><a name="0588b15" id="0588b15">曰。若善男子善女人。从师闻法。一句一义。展</a><a name="0588b16" id="0588b16">转教化。乃至一人。未信令信。未解令解。如是</a><a name="0588b17" id="0588b17">功德。无量无边。非是凡夫所能知也。大王假</a><a name="0588b18" id="0588b18">使有人。于千岁中。饮食医药上妙衣服。供养</a><a name="0588b19" id="0588b19">恭敬佛法圣众。其福多不。王言甚多。不可称</a><a name="0588b20" id="0588b20">量。佛言大王。善男子善女人。从师闻说诸</a><a name="0588b21" id="0588b21">佛正教。展转教化。乃至一人。令其信解。其所</a><a name="0588b22" id="0588b22">得福。复过于彼。千万亿倍。不及其一。何以</a><a name="0588b23" id="0588b23">故。法化之功。应无量故</a><a name="0588b24" id="0588b24"><p>佛告阿难。如此法教。精勤宣化。一切人民。其</a><a name="0588b25" id="0588b25">福无量。阿难我今。以此无上妙法。付嘱于汝。</a><a name="0588b26" id="0588b26">宣布教化。过度众生。则为供养一切诸佛。阿</a><a name="0588b27" id="0588b27">难叉手。白世尊曰。佛嘱此经。当何名之。佛告</a><a name="0588b28" id="0588b28">阿难。此经教者。名未曾有说因缘经。当勤修</a><a name="0588b29" id="0588b29">行。尔时波斯匿王。只陀太子。夫人后宫。四部<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170588a.htm'><img src='up.gif' border=0></a>
<a href='T170588c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>