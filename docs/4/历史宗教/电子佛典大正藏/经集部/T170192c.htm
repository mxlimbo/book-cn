<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0192c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷33)</font> 观天品第六之一四天王初 <font face='Arial'>T17, p0192c</h2></font><hr>
<span class='old'>
</a><a name="0192b28" id="0192b28">知。云何十二入。所谓内有眼耳鼻舌身意。</a><a name="0192b29" id="0192b29">是名内入。外有色声香味触法。是名外入。二</span><a name="0192c01" id="0192c01">种分别。一者相。二者自体大。所言相者。四大</a><a name="0192c02" id="0192c02">因缘。而生眼识。是名为眼。当知耳鼻舌身意。</a><a name="0192c03" id="0192c03">分别境界。各有自相。云何当知。自体相耶。言</a><a name="0192c04" id="0192c04">自体者。名不颠倒。以五因缘。而生眼识。何等</a><a name="0192c05" id="0192c05">为五。有眼有色。有明有空。有忆念故。眼识得</a><a name="0192c06" id="0192c06">生。耳则不尔。耳识之生。明闇俱知。不因于</a><a name="0192c07" id="0192c07">明。鼻舌身意。亦复如是。意识于明或时有用。</a><a name="0192c08" id="0192c08">或时不用。云何有用。云何不用。若眼识见</a><a name="0192c09" id="0192c09">色。意识决了。是名为用。云何或用。或有不</a><a name="0192c10" id="0192c10">用。眼识观色。若无光明。则无所见。余根所</a><a name="0192c11" id="0192c11">知。不因光明。是名识大。诸天子。复有四大</a><a name="0192c12" id="0192c12">因缘。各各相依。云何四大。互共相依。或增或</a><a name="0192c13" id="0192c13">减。眼增火大。鼻增地大。身增风大。舌增水</a><a name="0192c14" id="0192c14">大。耳增空大。此法增胜。耳中空界。意得取</a><a name="0192c15" id="0192c15">声。是故当知。故有增减。复次观入。何者近</a><a name="0192c16" id="0192c16">缘。何入远缘。鼻舌及身。如是三根。对触乃</a><a name="0192c17" id="0192c17">知。眼之所见。非近非远。耳之所闻。远则不</a><a name="0192c18" id="0192c18">了。近则能知。内亦自闻。鼻之所闻。近则能</a><a name="0192c19" id="0192c19">知。内亦自了。如鼻内有病。亦自闻臭。如耳</a><a name="0192c20" id="0192c20">中风声。亦皆自闻如是识。二种所摄。眼识意</a><a name="0192c21" id="0192c21">识。如是尽摄。譬如一火。随然得名。或名木</a><a name="0192c22" id="0192c22">火。或名草火。一切诸识。亦复如是。因于意</a><a name="0192c23" id="0192c23">识。各各差别。天子当知。如是诸入。既得知</a><a name="0192c24" id="0192c24">已。莫得放逸。不放逸行。不贪不嗔不痴。如</a><a name="0192c25" id="0192c25">是善人。命终之时。不畏阎罗王使者所缚。不</a><a name="0192c26" id="0192c26">见可畏狱卒恶相。不见阎罗王恶境界也。不</a><a name="0192c27" id="0192c27">堕地狱饿鬼畜生。常受安乐。乃至涅槃。成就</a><a name="0192c28" id="0192c28">无量。欢喜安乐。不放逸故</a><a name="0192c29" id="0192c29"><p>复次天子。观十二入。无常苦空无我观其依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170192b.htm'><img src='up.gif' border=0></a>
<a href='T170193a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>