<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0508c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷4)</font> 一切佛语心品第一之一 <font face='Arial'>T16, p0508c</h2></font><hr>
<span class='old'>
</a><a name="0508b28" id="0508b28">事。非作所作有差别。此是无常此是事。作</a><a name="0508b29" id="0508b29">所作无异者。一切性常无因性。大慧。一切性</span><a name="0508c01" id="0508c01">无性有因。非凡愚所知。非因不相似事生。</a><a name="0508c02" id="0508c02">若生者一切性悉皆无常。是不相似事。作所</a><a name="0508c03" id="0508c03">作无有别异。而悉见有异。若性无常者。堕</a><a name="0508c04" id="0508c04">作因性相。若堕者一切性不究竟。一切性作</a><a name="0508c05" id="0508c05">因相堕者。自无常应无常。无常无常故。一切</a><a name="0508c06" id="0508c06">性不无常。应是常。若无常入一切性者。应</a><a name="0508c07" id="0508c07">堕三世。彼过去色与坏俱。未来不生。色不</a><a name="0508c08" id="0508c08">生故。现在色与坏相俱。色者四大积集差</a><a name="0508c09" id="0508c09">别。四大及造色自性不坏。离异不异故。一</a><a name="0508c10" id="0508c10">切外道一切四大不坏。一切三有四大及造</a><a name="0508c11" id="0508c11">色。在所知有生灭。离四大造色。一切外道</a><a name="0508c12" id="0508c12">于何所思惟无常。四大不生。自性相不坏</a><a name="0508c13" id="0508c13">故。离始造无常者。非四大复有异四大各</a><a name="0508c14" id="0508c14">各异相自相故。非差别可得。彼无差别斯</a><a name="0508c15" id="0508c15">等不更造。二方便不作。当知是无常。彼形</a><a name="0508c16" id="0508c16">处坏无常者。谓四大及造色不坏。至竟不</a><a name="0508c17" id="0508c17">坏。大慧。竟者分析乃至微尘。观察坏四大</a><a name="0508c18" id="0508c18">及造色。形处异见。长短不可得。非四大四</a><a name="0508c19" id="0508c19">大不坏。形处坏现堕在数论。色即无常者。</a><a name="0508c20" id="0508c20">谓色即是无常。彼则形处无常非四大。若四</a><a name="0508c21" id="0508c21">大无常者非俗数言说。世俗言说非性者。则</a><a name="0508c22" id="0508c22">堕世论。见一切性但有言说。不见自相</a><a name="0508c23" id="0508c23">生转变无常者。谓色异性现非四大。如金</a><a name="0508c24" id="0508c24">作庄严具。转变现非金性坏。但庄严具处所</a><a name="0508c25" id="0508c25">坏如是。余性转变等亦如是。如是等种种外</a><a name="0508c26" id="0508c26">道无常见妄想。火烧四大时自相不烧。各</a><a name="0508c27" id="0508c27">各自相相坏者。四大造色应断。大慧。我法起</a><a name="0508c28" id="0508c28">非常非无常。所以者何。谓外性不决定故。</a><a name="0508c29" id="0508c29">惟说三有微心。不说种种相有生有灭。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160508b.htm'><img src='up.gif' border=0></a>
<a href='T160509a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>