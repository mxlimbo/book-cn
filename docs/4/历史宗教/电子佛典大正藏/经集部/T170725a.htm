<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0785 得道梯橙锡杖经 0725a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 785 得道梯橙锡杖经</font> <font face='Arial'>(卷1)</font> <font face='Arial'>T17, p0725a</h2></font><hr>
<span class='old'>
</a><a name="0724c21" id="0724c21">四空。明四念处。坚四正勤。得四神足。故立</a><a name="0724c22" id="0724c22">四楞。通中鬲五。用断五道苦恼轮回。修</span><a name="0725a01" id="0725a01">五根。具五力。除五盖。散五阴。得五分法身。</a><a name="0725a02" id="0725a02">故立五也。十二环者。用念十二因缘。通达无</a><a name="0725a03" id="0725a03">碍。修行十二门禅令心无患。三重四楞合</a><a name="0725a04" id="0725a04">数成七。以念如来七觉意法。成就七圣财。通</a><a name="0725a05" id="0725a05">鬲钻八用念八正道。得八解脱。除灭八难。</a><a name="0725a06" id="0725a06">故用八也。略说锡杖其义如是。汝当善持。</a><a name="0725a07" id="0725a07">迦叶白佛。如是世尊。如圣法教</a><a name="0725a08" id="0725a08"><p>尔时迦叶复白佛言。世尊。三世诸佛法同是</a><a name="0725a09" id="0725a09">也。佛言。有杖是同。若用不同。或有四钴。</a><a name="0725a10" id="0725a10">或有二钴。环数无别。但我今日四钴十二</a><a name="0725a11" id="0725a11">环用是之教。二钴者迦叶如来之所制立。</a><a name="0725a12" id="0725a12">令诸众生记念二谛。世谛第一义谛。以立</a><a name="0725a13" id="0725a13">其义。尔时世尊。说此法已。尊者迦叶。千二</a><a name="0725a14" id="0725a14">百众。及诸大会。皆悉欢喜。顶戴奉行</a><a name="0725a15" id="0725a15"><p>凡体法。上台法天。下台法地。四支法四</a><a name="0725a16" id="0725a16">天王。十二环法十二因缘。包含天地人天上</a><a name="0725a17" id="0725a17">下。无不斯尽。凡发慈。广生万行物不准</a><a name="0725a18" id="0725a18">此。已起善本。持此杖法。赍天挟地。着左胁</a><a name="0725a19" id="0725a19">下。以小指句之。使两头平正。不令高下。鸣</a><a name="0725a20" id="0725a20">则常鸣。不令声绝。其声均细调和。恒使若</a><a name="0725a21" id="0725a21">初。若初无声讫。一行处不令有声。若初有声</a><a name="0725a22" id="0725a22">讫。一行处常令有声。亦使粗细一等不得。</a><a name="0725a23" id="0725a23">或粗或细。僧置左足。尼置右足。不得着</a><a name="0725a24" id="0725a24">地。若檀越不出。近至三家。远满七家。若不</a><a name="0725a25" id="0725a25">得更不容多过。若过非行者法。若限内得食。</a><a name="0725a26" id="0725a26">持杖悬之树上。勿令着地。若无树着地。就</a><a name="0725a27" id="0725a27">地平处一不令倾侧。眠时安杖与身相顺。</a><a name="0725a28" id="0725a28">置之床后。正与身齐。不令前却。持行路止息</a><a name="0725a29" id="0725a29">时。头常向日。勿令倒逆违背。持此杖即持佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170724c.htm'><img src='up.gif' border=0></a>
<a href='T170725b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>