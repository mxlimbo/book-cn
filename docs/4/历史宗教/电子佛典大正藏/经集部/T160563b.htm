<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0563b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷8)</font> 遮食肉品第十六 <font face='Arial'>T16, p0563b</h2></font><hr>
<span class='old'>
</a><a name="0563a28" id="0563a28">便。受饥饿苦常生恶心念食他肉。命终</a><a name="0563a29" id="0563a29">复堕恶道。受生人身难得。何况当有得</span><a name="0563b01" id="0563b01">涅槃道。大慧当知。食肉之人有如是等无量</a><a name="0563b02" id="0563b02">诸过。不食肉者即是无量功德之聚。大慧。而</a><a name="0563b03" id="0563b03">诸凡夫不知如是食肉之过不食功德。我今</a><a name="0563b04" id="0563b04">略说不听食肉。大慧。若一切人不食肉者。</a><a name="0563b05" id="0563b05">亦无有人杀害众生。由人食肉若无可食</a><a name="0563b06" id="0563b06">处处求买。为财利者杀以贩卖。为买者杀。</a><a name="0563b07" id="0563b07">是故买者与杀无异。是故食肉能障圣道。</a><a name="0563b08" id="0563b08">大慧。食肉之人爱着肉味。至无畜生乃</a><a name="0563b09" id="0563b09">食人肉。何况獐鹿雉兔鹅雁猪羊鸡狗驼驴</a><a name="0563b10" id="0563b10">象马龙蛇鱼鳖。水陆有命得而不食。由着</a><a name="0563b11" id="0563b11">肉味设诸方便杀害众生。造作种种罝罗</a><a name="0563b12" id="0563b12">机网。罗山罝地截河堰海。遍诸水陆安</a><a name="0563b13" id="0563b13">置罟网机拨坑陷弓刀毒箭间无空处。虚空</a><a name="0563b14" id="0563b14">地水种种众生皆被杀害。为食肉故。大慧。</a><a name="0563b15" id="0563b15">猎师屠儿食肉人等。恶心坚固能行不忍。见</a><a name="0563b16" id="0563b16">诸众生形体鲜肥肤肉充悦生食味心。更相</a><a name="0563b17" id="0563b17">指示言是可啖。不生一念不忍之心。是故</a><a name="0563b18" id="0563b18">我说食肉之人断大慈种</a><a name="0563b19" id="0563b19"><p>大慧。我观世间无有是肉而非命者。自己</a><a name="0563b20" id="0563b20">不杀不教人杀他不为杀。不从命来而</a><a name="0563b21" id="0563b21">是肉者。无有是处。若有是肉不从命出而</a><a name="0563b22" id="0563b22">是美食。我以何故不听人食。遍求世间无</a><a name="0563b23" id="0563b23">如是肉。是故我说食肉是罪。断如来种故</a><a name="0563b24" id="0563b24">不听食</a><a name="0563b25" id="0563b25"><p>大慧。我涅槃后于未来世法欲灭时。于我</a><a name="0563b26" id="0563b26">法中有出家者。剃除须发自称我是沙门</a><a name="0563b27" id="0563b27">释子。披我袈裟痴如小儿。自称律师堕</a><a name="0563b28" id="0563b28">在二边。种种虚妄觉观乱心贪着肉味。随</a><a name="0563b29" id="0563b29">自心见说毗尼中言得食肉。亦谤我言诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160563a.htm'><img src='up.gif' border=0></a>
<a href='T160563c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>