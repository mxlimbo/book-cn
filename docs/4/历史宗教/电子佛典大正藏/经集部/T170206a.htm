<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0206a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷35)</font> 观天品第六之一四天王初 <font face='Arial'>T17, p0206a</h2></font><hr>
<span class='old'>
</a><a name="0205c28" id="0205c28">严。妙色具足。游戏歌舞。受天之乐。乃至爱</a><a name="0205c29" id="0205c29">善业尽。命终还退。随业流转堕于地狱饿鬼</span><a name="0206a01" id="0206a01">畜生。有余善业。若生人中。受第一乐。心常欢</a><a name="0206a02" id="0206a02">喜。颜貌端正。为一切人之所爱敬。或为王者。</a><a name="0206a03" id="0206a03">或为大臣。以余业故</a><a name="0206a04" id="0206a04"><p>复次比丘。知业果报。观三十三天所住之地。</a><a name="0206a05" id="0206a05">彼以闻慧。见有天处。第三十二地。名威德焰</a><a name="0206a06" id="0206a06">轮。众生何业而生彼处。彼以闻慧。见此众生。</a><a name="0206a07" id="0206a07">善心修福。不谄不幻。观于正法。以正见心。利</a><a name="0206a08" id="0206a08">益一切众生。信佛法僧。其心柔软。修行福业。</a><a name="0206a09" id="0206a09">若于僧寺。或见佛塔。有破坏者。为之修治。或</a><a name="0206a10" id="0206a10">时塔寺。为火所烧。竭力救护。不惜身命。或见</a><a name="0206a11" id="0206a11">大火焚烧佛法众僧。珍宝财物。丧身救之。或</a><a name="0206a12" id="0206a12">见有人为火所烧。入火救之。以悲心故。能作</a><a name="0206a13" id="0206a13">如是难为福德。云何不杀。及不偷盗。若见道</a><a name="0206a14" id="0206a14">边遗落之物。若金若银。及余财宝。取已唱令。</a><a name="0206a15" id="0206a15">此是谁物。若有人言此是我物。当问其相。实</a><a name="0206a16" id="0206a16">者当还。若无人认。七日持行。日日唱之。若无</a><a name="0206a17" id="0206a17">主认。以此宝物。付王大臣。州郡令长。若王大</a><a name="0206a18" id="0206a18">臣州郡令长。见福德人。不取此物。后当持与</a><a name="0206a19" id="0206a19">佛法众僧。是名不偷盗。云何不杀。若行道路</a><a name="0206a20" id="0206a20">见诸虫蚁蚓蛾虾蟆及余小虫。舍避诸虫。行</a><a name="0206a21" id="0206a21">于远道。以慈悲心。护众生故。信业果报。知生</a><a name="0206a22" id="0206a22">死过。观生灭法。是名不杀生。是持戒人。身坏</a><a name="0206a23" id="0206a23">命终。生于善道三十三天威德焰轮所住之</a><a name="0206a24" id="0206a24">地。生彼天已。第一善业。其威德轮。周匝庄</a><a name="0206a25" id="0206a25">严。而受快乐。不可具说。今说少分。其身周</a><a name="0206a26" id="0206a26">遍。威德炽光。如日之照。而不曜目。以善业</a><a name="0206a27" id="0206a27">故。百千天女。围绕其人。而受快乐。金毗琉</a><a name="0206a28" id="0206a28">璃。青因陀宝。以为宫殿。游戏歌舞。复有园</a><a name="0206a29" id="0206a29">林。花常开敷。多有众鸟。出妙音声。见色闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170205c.htm'><img src='up.gif' border=0></a>
<a href='T170206b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>