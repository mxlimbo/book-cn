<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0617c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷10)</font> <font face='Arial'>T15, p0617c</h2></font><hr>
<span class='old'>
</a><a name="0617b28" id="0617b28">谓善入过彼诸有故。云何名亲近善人与共</a><a name="0617b29" id="0617b29">同事。所谓亲觐诸佛菩萨声闻故。云何名远</span><a name="0617c01" id="0617c01">离恶人。所谓远离取我懈怠故。云何名修禅</a><a name="0617c02" id="0617c02">发通。所谓离于欲刺不舍禅喜故。云何名不</a><a name="0617c03" id="0617c03">着禅味。所谓欲出三界故。云何名神通自在。</a><a name="0617c04" id="0617c04">谓住五通佛法难知而能为他显示故。云何</a><a name="0617c05" id="0617c05">名解假名。所谓了知名不究竟故。云何名了</a><a name="0617c06" id="0617c06">言说施设。所谓知世俗名数文字故。云何名</a><a name="0617c07" id="0617c07">出过假名。谓了知无言说智故。云何名离世</a><a name="0617c08" id="0617c08">间。所谓先观世间摔恶故。云何不欣名利。</a><a name="0617c09" id="0617c09">所谓自性少欲故。云何不着利养。所谓无诸</a><a name="0617c10" id="0617c10">贪求离恶欲故。云何闻人讥骂不生嗔嫌。所</a><a name="0617c11" id="0617c11">谓体知诸阴界故。云何闻叹实德不生欣悦。</a><a name="0617c12" id="0617c12">所谓隐覆善法功德知利养过故。云何不悕</a><a name="0617c13" id="0617c13">恭敬。体知因果故。云何不得恭敬心不嫌</a><a name="0617c14" id="0617c14">恨。所谓不舍禅定心故。云何毁辱不恚。所</a><a name="0617c15" id="0617c15">谓观察世法悟因果故。云何闻赞誉不高。为</a><a name="0617c16" id="0617c16">求善法出家故。云何名无诸利养心不忧戚。</a><a name="0617c17" id="0617c17">所谓观察昔所作业故。云何不与俗人交通。</a><a name="0617c18" id="0617c18">所谓不悕资生故。云何名不乐非法出家人</a><a name="0617c19" id="0617c19">同止。所谓亲近如法人不近非法人故。云何</a><a name="0617c20" id="0617c20">远离非境界处。所谓弃舍五盖故。云何名住</a><a name="0617c21" id="0617c21">所行境界。谓修四念处故。云何成就法式。</a><a name="0617c22" id="0617c22">所谓将护彼故。云何远离非法。为自护善法</a><a name="0617c23" id="0617c23">故。云何不污他家。所谓离于亲知过故。云</a><a name="0617c24" id="0617c24">何名护法。所谓具足求法如法作故。云何名</a><a name="0617c25" id="0617c25">宴默少言。所谓得寂灭智故。云何名善巧</a><a name="0617c26" id="0617c26">问答。所谓随问能答智故。云何名降伏怨</a><a name="0617c27" id="0617c27">仇。所谓分别显示如实法远离取着故。云何</a><a name="0617c28" id="0617c28">知时。所谓能知岁月时故。云何不亲凡愚。</a><a name="0617c29" id="0617c29">所谓见愚法过故。云何不轻凌贫贱者。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150617b.htm'><img src='up.gif' border=0></a>
<a href='T150618a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>