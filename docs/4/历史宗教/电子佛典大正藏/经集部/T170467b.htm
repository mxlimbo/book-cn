<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0467b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷2)</font> 不放逸品第六 <font face='Arial'>T17, p0467b</h2></font><hr>
<span class='old'>
</a><br><a name="0467a28" id="0467a28">　　若人不放逸　　　为世所崇重</a><br><a name="0467a29" id="0467a29">　　常离于颠倒　　　此称为正人</span><br><a name="0467b01" id="0467b01">　　云何着喜乐　　　起放逸过咎</a><br><a name="0467b02" id="0467b02">　　心若不制止　　　为死魔所屈</a><br><a name="0467b03" id="0467b03">　　喜乐如炽烟　　　放逸犹炎火</a><br><a name="0467b04" id="0467b04">　　烧无量诸天　　　痴醉无知觉</a><br><a name="0467b05" id="0467b05">　　若不断放逸　　　常作轮回人</a><br><a name="0467b06" id="0467b06">　　为境界所迷　　　不能求解脱</a><br><a name="0467b07" id="0467b07">　　放逸牵诸天　　　令堕于险难</a><br><a name="0467b08" id="0467b08">　　是故智惠人　　　说放逸为毒</a><br><a name="0467b09" id="0467b09">　　快乐如彼蜜　　　放逸即耽嗜</a><br><a name="0467b10" id="0467b10">　　后感苦果时　　　自受其楚毒</a><br><a name="0467b11" id="0467b11">　　放逸招危厄　　　智者皆了知</a><br><a name="0467b12" id="0467b12">　　愚痴不厌患　　　譬彼牛无异</a><br><a name="0467b13" id="0467b13">　　若乐行放逸　　　是人唯有苦</a><br><a name="0467b14" id="0467b14">　　放逸非善因　　　少乐不可得</a><br><a name="0467b15" id="0467b15">　　不放逸当得　　　寂静心死处</a><br><a name="0467b16" id="0467b16">　　放逸无他能　　　唯招地狱苦</a><br><a name="0467b17" id="0467b17">　　诸天着放逸　　　耽染无明惠</a><br><a name="0467b18" id="0467b18">　　彼则同异趣　　　暗钝悉相似</a><br><a name="0467b19" id="0467b19">　　彼天极放逸　　　乐种种变现</a><br><a name="0467b20" id="0467b20">　　谓常处天宫　　　不知己堕落</a><br><a name="0467b21" id="0467b21">　　又彼诸天人　　　知量而受乐</a><br><a name="0467b22" id="0467b22">　　若淫纵过多　　　失坏唯自咎</a><br><a name="0467b23" id="0467b23">　　于天中妙乐　　　贪着无暂舍</a><br><a name="0467b24" id="0467b24">　　福业即随减　　　自知当退没</a><br><a name="0467b25" id="0467b25">　　示放逸过患　　　诸天当永断</a><br><a name="0467b26" id="0467b26">　　由爱着不舍　　　从忉利而堕</a><br><a name="0467b27" id="0467b27">　　愚痴乐放逸　　　生种种过恶</a><br><a name="0467b28" id="0467b28">　　于彼命终时　　　为欲火所逼</a><br><a name="0467b29" id="0467b29">　　五欲如于地　　　放逸依之生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170467a.htm'><img src='up.gif' border=0></a>
<a href='T170467c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>