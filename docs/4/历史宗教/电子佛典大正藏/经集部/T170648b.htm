<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0648b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷6)</font> <font face='Arial'>T17, p0648b</h2></font><hr>
<span class='old'>
</a><a name="0648a28" id="0648a28">行七觉分境界。而佛菩提门现前。修行八圣</a><a name="0648a29" id="0648a29">道境界。为救行邪道众生故。修行教化众生</span><a name="0648b01" id="0648b01">境界。而无众生无度脱法门现前。修行断烦</a><a name="0648b02" id="0648b02">恼境界。而见诸法本性离烦恼门现前。修行</a><a name="0648b03" id="0648b03">诸波罗蜜境界。而不着于此岸彼岸故。修行</a><a name="0648b04" id="0648b04">世间碳界。而涅槃门现前。修行涅槃境界。</a><a name="0648b05" id="0648b05">而不行诸行门现前。修行生境界。而不生不</a><a name="0648b06" id="0648b06">灭门现前。修行阴境界。而无烦恼门现前。</a><a name="0648b07" id="0648b07">修行界境界。而无差别门现前。修行入境</a><a name="0648b08" id="0648b08">界。而圣入门现前。修行闻法境界。而寂</a><a name="0648b09" id="0648b09">静禅定门现前。修行说法境界。而无言说门</a><a name="0648b10" id="0648b10">现前。修行成就色相境界。而法身门现前。</a><a name="0648b11" id="0648b11">修行转法轮境界。而不转不说门现前。修行</a><a name="0648b12" id="0648b12">声闻境界。而诸佛法门现前。修行辟支佛</a><a name="0648b13" id="0648b13">境界。而行诸菩萨胜行门现前。天子。是名</a><a name="0648b14" id="0648b14">菩萨摩诃萨境界。善思惟天子白佛言。世</a><a name="0648b15" id="0648b15">尊。何等名为诸菩萨行。佛言。天子。自舍己</a><a name="0648b16" id="0648b16">乐能与一切众生乐。常在世间而能持戒多</a><a name="0648b17" id="0648b17">闻心无放逸。常在涅槃而不舍大悲。涅槃</a><a name="0648b18" id="0648b18">门现前而不求证。为化众生故。随顺世间行。</a><a name="0648b19" id="0648b19">护诸众生。能于众生其心平等。令一切众</a><a name="0648b20" id="0648b20">生得清净心。于一切众生心无差别。所有之</a><a name="0648b21" id="0648b21">物与一切共。为人说法不为饮食。畜清净物</a><a name="0648b22" id="0648b22">而常知足。常乐空闲正念思惟。常处大众说</a><a name="0648b23" id="0648b23">法不懈。入城邑聚落慈悲现前。不求赞叹</a><a name="0648b24" id="0648b24">供养恭敬。常能远离世间杂语。凡有言说</a><a name="0648b25" id="0648b25">不违佛法。广略得所爱语柔软。一切身分礼</a><a name="0648b26" id="0648b26">敬三宝先意问讯。心常爱乐第一义谛。于一</a><a name="0648b27" id="0648b27">切法心无所著。于诸资生心不贪染。常近圣</a><a name="0648b28" id="0648b28">人远离非法。爱法如身重佛如命。爱敬修行</a><a name="0648b29" id="0648b29">犹如身首。于一切衣服饮食卧具汤药资生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170648a.htm'><img src='up.gif' border=0></a>
<a href='T170648c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>