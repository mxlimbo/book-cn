<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0572 佛说长者法志妻经 0945a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 572 佛说长者法志妻经</font> <font face='Arial'>(卷1)</font> <font face='Arial'>T14, p0945a</h2></font><hr>
<span class='old'>
</a><a name="0944c28" id="0944c28">女人身中者何。淫欲姿态在于其中。不能修</a><a name="0944c29" id="0944c29">身放心姿意。嫉妒多口贪于形貌而自恃怙。</span><a name="0945a01" id="0945a01">世间无常豪富威势须臾间耳。当视诸下犹</a><a name="0945a02" id="0945a02">如赤子。豪富贫贱如月进退。若日出没水火</a><a name="0945a03" id="0945a03">风起不久则衰。一切道俗皆从心兴。上天人</a><a name="0945a04" id="0945a04">间地狱饿鬼畜生之类皆由己耳。佛天中天</a><a name="0945a05" id="0945a05">缘觉声闻。亦复如是。今我斯身三十二相八</a><a name="0945a06" id="0945a06">十种好。彻睹十方悉从解达。女闻佛言欢喜</a><a name="0945a07" id="0945a07">无量。重自归命责己朦冥。唯受不及开化未</a><a name="0945a08" id="0945a08">闻无上之诲。佛言。施行十善义。身不杀盗</a><a name="0945a09" id="0945a09">淫。口不妄言两舌绮语恶口。意不嫉恚痴。</a><a name="0945a10" id="0945a10">当奉六度。布施持戒忍辱精进一心智慧。遵</a><a name="0945a11" id="0945a11">四等心慈悲喜护。普弘大哀自致得三十二</a><a name="0945a12" id="0945a12">相八十种好。乃为奴客婢使。教以辛苦生死</a><a name="0945a13" id="0945a13">罪福示语三涂之患难也。诫以道禁义理</a><a name="0945a14" id="0945a14">之事胜于挝杖。庄严璎珞有四事。何等为四。</a><a name="0945a15" id="0945a15">一曰笃信。二曰戒禁。三曰三昧。四曰智慧。</a><a name="0945a16" id="0945a16">是为四事。菩萨自庄严心计大乘。无男无女</a><a name="0945a17" id="0945a17">犹如幻化。画师所作随意辄成。晓了空慧一</a><a name="0945a18" id="0945a18">切本净。得无名身四无所畏。四事不护独步</a><a name="0945a19" id="0945a19">三界度脱一切。女闻佛教心开踊跃。即发无</a><a name="0945a20" id="0945a20">上正真道意。立不退转地。时天帝释来在佛</a><a name="0945a21" id="0945a21">后。谓女言曰。佛道难得。不如求转女为男</a><a name="0945a22" id="0945a22">日月天帝转<span class='corr'>轮</span>圣王。于是女以偈颂曰</a><a name="0945a23" id="0945a23"><p class='lg'>　　天帝日月王　　　转轮四域主</a><br><a name="0945a24" id="0945a24">　　威势无几间　　　不可久恃<span class='corr'>怙</span></a><br><a name="0945a25" id="0945a25">　　在豪如朝露　　　梦中有所睹</a><br><a name="0945a26" id="0945a26">　　觉以忽灭尽　　　不知所凑处</a><br><a name="0945a27" id="0945a27">　　五阴如幻化　　　三界由己作</a><br><a name="0945a28" id="0945a28">　　三世以平等　　　道心无等侣</a><br><a name="0945a29" id="0945a29">　　谛解作是了　　　谁男何所女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140944c.htm'><img src='up.gif' border=0></a>
<a href='T140945b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>