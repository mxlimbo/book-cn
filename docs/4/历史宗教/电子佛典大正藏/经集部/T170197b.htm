<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0197b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷34)</font> 观天品第六之一四天王初 <font face='Arial'>T17, p0197b</h2></font><hr>
<span class='old'>
</a><a name="0197a28" id="0197a28">故无常。败坏故苦。离人故空。不自在故无我。</a><a name="0197a29" id="0197a29">如是四种分别。观苦圣谛。行者观苦圣谛已。</span><a name="0197b01" id="0197b01">观集圣谛。四种分别。云何分别。所谓行相续</a><a name="0197b02" id="0197b02">转故。集相似果流转诸有故。因一切性流转</a><a name="0197b03" id="0197b03">有故。势力不相似相续缘有故。行者复观苦</a><a name="0197b04" id="0197b04">灭圣谛。四种分别。诸天子。云何行者分别修</a><a name="0197b05" id="0197b05">行苦灭圣谛。舍一切衰恼故。灭烦恼火离故。</a><a name="0197b06" id="0197b06">一切法第一寂灭故。清净法出生死故。行者</a><a name="0197b07" id="0197b07">复观道圣谛。四种分别。诸天子。云何行者分</a><a name="0197b08" id="0197b08">别观察。所谓得不退处故。道不颠倒故。一切</a><a name="0197b09" id="0197b09">圣人所住法故。以无碍断除生死衰恼出世</a><a name="0197b10" id="0197b10">间故。是名十六种修行之法。我已说之。汝等</a><a name="0197b11" id="0197b11">天众。勤修精进。观现暖法。展转相教。从出</a><a name="0197b12" id="0197b12">入息。生于暖法。从于暖法。生于顶法。以信系</a><a name="0197b13" id="0197b13">念三宝功德。聚等胜过前观如是。行者云何</a><a name="0197b14" id="0197b14">观察。名顶法道。如山顶上。顶法增长。次第得</a><a name="0197b15" id="0197b15">生忍法善根。以得忍故。住第三处。名生现</a><a name="0197b16" id="0197b16">前。非现法忍。以现忍法。故名忍法。忍增长</a><a name="0197b17" id="0197b17">故。名世间第一法。于一念时。心心数法。名</a><a name="0197b18" id="0197b18">得世间第一法。次第得成须陀洹。如是之法。</a><a name="0197b19" id="0197b19">我自证之。若人能证如是之法。不见阎罗可</a><a name="0197b20" id="0197b20">畏使者。亦不怖畏。如是诸天子。以不放逸故。</a><a name="0197b21" id="0197b21">得如是法。是故诸天子。莫得放逸。尔时释迦</a><a name="0197b22" id="0197b22">天王。式漏曰</a><a name="0197b23" id="0197b23"><p class='lg'>　　若于出入息　　　善知十六断</a><br><a name="0197b24" id="0197b24">　　暖法及顶相　　　忍法逆顺观</a><br><a name="0197b25" id="0197b25">　　知世第一法　　　次第知真谛</a><br><a name="0197b26" id="0197b26">　　知次第正法　　　不失于善道</a><br><a name="0197b27" id="0197b27">　　解脱于三结　　　破坏八种有</a><br><a name="0197b28" id="0197b28">　　勇猛断恶道　　　故名须陀洹</a><br><a name="0197b29" id="0197b29">　　有漏不善法　　　决定行恶道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170197a.htm'><img src='up.gif' border=0></a>
<a href='T170197c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>