<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0809 佛说乳光佛经 0756b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 809 佛说乳光佛经</font> <font face='Arial'>(卷1)</font> <font face='Arial'>T17, p0756b</h2></font><hr>
<span class='old'>
</a><a name="0756a28" id="0756a28">民皆寿七千岁。被服饮食。譬如北方尊上天</a><a name="0756a29" id="0756a29">下。佛在世间教授四万岁。般泥洹后经法住</span><a name="0756b01" id="0756b01">止万岁乃尽。佛告阿难牛之子母。以好心善</a><a name="0756b02" id="0756b02">意布施与如来乳湩俱得度脱。如畜生尚有</a><a name="0756b03" id="0756b03">善心。何况作人六情完具。能别知好丑。而不</a><a name="0756b04" id="0756b04">信明生所从来死所趣向。复不知佛经戒。不</a><a name="0756b05" id="0756b05">信布施后世当得其福。人但坐悭。贪故还自</a><a name="0756b06" id="0756b06">欺身。心念恶口言恶身行恶。愚痴之人皆由</a><a name="0756b07" id="0756b07">是不得解脱。说经已。会中五百长者子悉</a><a name="0756b08" id="0756b08">发无上正真道意。三千八百梵志本不信佛</a><a name="0756b09" id="0756b09">法。闻经踊跃欢喜。应时得须陀洹道。五百</a><a name="0756b10" id="0756b10">人本不信生死罪福。见佛变化悉受五戒为</a><a name="0756b11" id="0756b11">清信士。佛说经已。比丘众长者梵志人民。皆</a><a name="0756b12" id="0756b12">大欢喜。稽首佛足而退</a><a name="0756b13" id="0756b13">佛说乳光佛经<p class='juan'>
</p>

<p><p><p><a name="0756b14" id="0756b14"></a><a name="0756b15" id="0756b15"></a><a name="0756b16" id="0756b16"><p><b>　　<A NAME="n407"></A>No. 810</b></a><a name="0756b17" id="0756b17"><p class='juan'>
诸佛要集经卷上</p>
</a><a name="0756b18" id="0756b18"></a><a name="0756b19" id="0756b19"><p><span class='byline'>　　　　西晋月氏三藏竺法护译</span><br></a><a name="0756b20" id="0756b20"><p>闻如是。一时佛游摩竭国柰丛树间。于其乡</a><a name="0756b21" id="0756b21">土北有山名因沙旧(晋言帝树石室)。与大比丘众俱。</a><a name="0756b22" id="0756b22">比丘五千。菩萨二万。皆不退转不起法忍。身</a><a name="0756b23" id="0756b23">口意定总摄三世。独步三界开化众生。应病</a><a name="0756b24" id="0756b24">与药各令得所。文殊师利。弥勒菩萨等。复有</a><a name="0756b25" id="0756b25">诸天八万四千悉志佛道。尔时四部各往诣</a><a name="0756b26" id="0756b26">佛。虽欲听经不能专精厌所讲法。各各匆匆</a><a name="0756b27" id="0756b27">多所务求追逐。五浊以为事业。佛心念言。</a><a name="0756b28" id="0756b28">众人患厌所宣道教。不肯复来咨受法言。不</a><a name="0756b29" id="0756b29">见如来不闻正典不入心耳。心不思惟不能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170756a.htm'><img src='up.gif' border=0></a>
<a href='T170756c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>