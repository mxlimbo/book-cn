<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0554 佛说柰女耆婆经 0903a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 554 佛说柰女耆婆经</font> <font face='Arial'>(卷1)</font> <font face='Arial'>T14, p0903a</h2></font><hr>
<span class='old'>
</a><a name="0902c28" id="0902c28">轻我耆婆愕然默而不答。便归问母曰。我视</a><a name="0902c29" id="0902c29">子曹。皆不如我。而反骂我言。无父之子。我</span><a name="0903a01" id="0903a01">父今者为在何许。母曰。汝父者正萍沙王是</a><a name="0903a02" id="0903a02">也。耆婆曰萍沙王乃在罗阅只国去此五百</a><a name="0903a03" id="0903a03">里。何缘生我。若如母言。何以为证。母即出</a><a name="0903a04" id="0903a04">印镮示之曰。此则汝父镮也。耆婆省之。见</a><a name="0903a05" id="0903a05">有萍沙王印文便奉持此镮。往到罗阅只国。</a><a name="0903a06" id="0903a06">径入宫门。门无诃者。即到王前为王作礼。</a><a name="0903a07" id="0903a07">长跪白王言。我是王子。奈女所生。今年八</a><a name="0903a08" id="0903a08">岁。始知是大王种类。故持指镮印信。远来</a><a name="0903a09" id="0903a09">归家。王见印文。忆昔日之誓。知是其子怅</a><a name="0903a10" id="0903a10">然怜之以为太子。涉历二年后。阿阇世王生。</a><a name="0903a11" id="0903a11">耆婆因白王曰。我初生时手持针药囊。是应</a><a name="0903a12" id="0903a12">当为医也。王虽以我为太子。非我所乐。王今</a><a name="0903a13" id="0903a13">自有嫡子生矣。应袭尊嗣。我愿得行学医术。</a><a name="0903a14" id="0903a14">王即听之。王曰。汝不为太子者不得空食王</a><a name="0903a15" id="0903a15">禄应学医道。王即命敕国中诸上手医。尽术</a><a name="0903a16" id="0903a16">教之。而耆婆但行嬉戏。未曾受学。诸师责</a><a name="0903a17" id="0903a17">谓之曰。医术鄙陋诚非太子至尊所宜当学。</a><a name="0903a18" id="0903a18">然大王之命。不可违废。受敕以来积有日月。</a><a name="0903a19" id="0903a19">而太子初不受半言之方。王若问我。我当何</a><a name="0903a20" id="0903a20">对。耆婆曰。我生而有医证在手。故白大王。</a><a name="0903a21" id="0903a21">捐弃荣豪。求学医术。岂复懈怠须师督促。</a><a name="0903a22" id="0903a22">直以诸师之道无足学者故耳。便取本草药</a><a name="0903a23" id="0903a23">方针脉诸经。具难问师。师穷无以答。皆下</a><a name="0903a24" id="0903a24">为耆婆作礼。长跪叉手曰。今日密知太子神</a><a name="0903a25" id="0903a25">圣。实非我等所及也。向所问诸事。皆是我师</a><a name="0903a26" id="0903a26">历世疑义。所不能通。愿太子具悉说之。开</a><a name="0903a27" id="0903a27">解我等生年之结。耆婆便为解说其义。诸医</a><a name="0903a28" id="0903a28">欢喜。皆悉更起。头面作礼。承受其法。于是</a><a name="0903a29" id="0903a29">耆婆便行治病。所治辄愈。国内知名。后欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140902c.htm'><img src='up.gif' border=0></a>
<a href='T140903b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>