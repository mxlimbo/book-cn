<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0821 大方广如来秘密藏经 0843a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 821 大方广如来秘密藏经</font> <font face='Arial'>(卷2)</font> <font face='Arial'>T17, p0843a</h2></font><hr>
<span class='old'>
</a><a name="0842c28" id="0842c28">菩萨不。已见世尊。迦叶。是善男子。于恒河沙</a><a name="0842c29" id="0842c29">等佛所。恒得咨请如是如来秘密藏法。贤劫</span><a name="0843a01" id="0843a01">诸佛所。亦当请问如是如来秘密藏法</a><a name="0843a02" id="0843a02"><p>尔时大德摩诃迦叶。复白佛言。善哉世尊。</a><a name="0843a03" id="0843a03">唯愿敷演。说是如来秘密藏法。如此菩萨所</a><a name="0843a04" id="0843a04">启请者。尔时世尊告大迦叶。汝今善听如来</a><a name="0843a05" id="0843a05">密藏少许法分。何以故。若于一劫演说此法。</a><a name="0843a06" id="0843a06">不可穷尽。迦叶白言。如是世尊。尔时迦叶及</a><a name="0843a07" id="0843a07">诸大众受教而听。佛言。迦叶。于意云何。汝谓</a><a name="0843a08" id="0843a08">我行菩萨道时。所舍手足头目耳鼻。皮肉骨</a><a name="0843a09" id="0843a09">髓血及妻子。略说乃至一切财物。处处遍恼</a><a name="0843a10" id="0843a10">于菩萨者。是诸众生不堕地狱畜生饿鬼及</a><a name="0843a11" id="0843a11">诸恶趣。何以故。本菩萨时志意净故。及大誓</a><a name="0843a12" id="0843a12">愿净戒聚故。于诸众生大悲纯至及坚忍故。</a><a name="0843a13" id="0843a13">以大慈故。大功德法故。牢强精进定向大乘</a><a name="0843a14" id="0843a14">故。自心净故。大愿丰饶故。不嬉自乐故。其</a><a name="0843a15" id="0843a15">有众生触娆菩萨毁骂之者。菩萨德故不堕</a><a name="0843a16" id="0843a16">恶道。迦叶。我今引喻以明斯义。迦叶。犹如病</a><a name="0843a17" id="0843a17">人良医授药。而是病人毁骂是药及与良医。</a><a name="0843a18" id="0843a18">先毁已后乃服此药。迦叶。汝意云何。药以</a><a name="0843a19" id="0843a19">骂故不为药耶。病不除耶。不也世尊。虽复毁</a><a name="0843a20" id="0843a20">骂不失药势而能除病。如是迦叶。菩萨如彼</a><a name="0843a21" id="0843a21">药及良医。虽不恭敬种种触恼。然是菩萨纯</a><a name="0843a22" id="0843a22">净志意无有缺减。迦叶。如大宝珠众德所成。</a><a name="0843a23" id="0843a23">其性纯净除诸瑕秽。若有人天毁骂是宝而</a><a name="0843a24" id="0843a24">不恭敬。迦叶。于意云何。是大宝珠畏毁骂故</a><a name="0843a25" id="0843a25">失宝力耶。不也世尊。佛言。迦叶。是净宝珠犹</a><a name="0843a26" id="0843a26">彼菩萨志意清净。一切众生虽不恭敬。所有</a><a name="0843a27" id="0843a27">功德无有折减。迦叶。如大油灯。假令人天而</a><a name="0843a28" id="0843a28">毁骂之。以毁骂故便闇冥耶。不也世尊</a><a name="0843a29" id="0843a29"><p>佛言。迦叶。菩萨志意纯净如是。虽复触恼不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170842c.htm'><img src='up.gif' border=0></a>
<a href='T170843b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>