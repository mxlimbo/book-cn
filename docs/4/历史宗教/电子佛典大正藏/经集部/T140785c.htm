<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0514 佛说谏王经 0785c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 514 佛说谏王经</font> <font face='Arial'>(卷1)</font> <font face='Arial'>T14, p0785c</h2></font><hr>
<span class='old'>
<p><p></span><a name="0785c01" id="0785c01"></a><a name="0785c02" id="0785c02"><p><b>　　<A NAME="n442"></A>No. 514 [Nos. 515, 516]</b></a><a name="0785c03" id="0785c03"><p class='juan'>
佛说谏王经</p>
</a><a name="0785c04" id="0785c04"></a><a name="0785c05" id="0785c05"><p><span class='byline'>　　　　宋安阳侯沮渠京声译</span><br></a><a name="0785c06" id="0785c06"><p>如是我闻。一时佛在舍卫国祇树给孤独园。</a><a name="0785c07" id="0785c07">是时国王名不离先尼。出行国界道过佛所。</a><a name="0785c08" id="0785c08">身蒙尘土解剑退盖为佛作礼。天尊曰。就</a><a name="0785c09" id="0785c09">坐。王即坐。佛问王。王所从来身蒙尘土。王即</a><a name="0785c10" id="0785c10">退坐稽首对诺。属行国界有灾异者。佛告王</a><a name="0785c11" id="0785c11">曰。王治当以正法无失节度。常以慈心养</a><a name="0785c12" id="0785c12">育人民。所以得霸治为国王者。皆由宿命</a><a name="0785c13" id="0785c13">行善所致。统理民事不可偏枉。诸公卿群寮</a><a name="0785c14" id="0785c14">下逮凡民皆有怨辞。王治行不平海内皆</a><a name="0785c15" id="0785c15">忿。身死魂神常入太山地狱。后虽悔之无</a><a name="0785c16" id="0785c16">所复及。王治国平正常以节度。臣民叹德</a><a name="0785c17" id="0785c17">四海归心。天龙鬼神皆闻王善死得上天后</a><a name="0785c18" id="0785c18">亦无悔。王无好淫劮以自荒坏。无以忿意</a><a name="0785c19" id="0785c19">有所残贼。当受忠臣刚直之谏。夫与人言。常</a><a name="0785c20" id="0785c20">以宽详无灼热之。当以四意待于国民。何谓</a><a name="0785c21" id="0785c21">为四。随时廪与。和意与语。所有珍宝与民</a><a name="0785c22" id="0785c22">共之。占视老病及诸鳏寡。王如是者。国中</a><a name="0785c23" id="0785c23">和平即得其福寿终上天所愿自然。王不可</a><a name="0785c24" id="0785c24">以常得自在。人皆敬畏以之为乐。名象好马</a><a name="0785c25" id="0785c25">宝车贤臣。群寮百官导从前后。内藏珍宝</a><a name="0785c26" id="0785c26">仓库百物。皆当腐坏无长存者。年少会老</a><a name="0785c27" id="0785c27">强健必病。含血之类皆当归死。珍宝妻子家</a><a name="0785c28" id="0785c28">室内外不可常得。如人梦见殿舍好园树木</a><a name="0785c29" id="0785c29">花果池水流泉。游戏其中快乐无极。寤则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140785b.htm'><img src='up.gif' border=0></a>
<a href='T140786a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>