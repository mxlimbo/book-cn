<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0579 优婆夷净行法门经 0952b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 579 优婆夷净行法门经</font> <font face='Arial'>(卷1)</font> 修行品第一 <font face='Arial'>T14, p0952b</h2></font><hr>
<span class='old'>
</a><a name="0952a28" id="0952a28"><p>忍辱随语乐见沙门。身行正直猗于大荫。亦</a><a name="0952a29" id="0952a29">名净行</span><a name="0952b01" id="0952b01"><p>能以智火烧灭烦恼。具足善法勇猛无退。亦</a><a name="0952b02" id="0952b02">名净行</a><a name="0952b03" id="0952b03"><p>不毁谤人不行杖楚。善护诸根摄心不乱。亦</a><a name="0952b04" id="0952b04">名净行</a><a name="0952b05" id="0952b05"><p>直心不贪常乐静处。精勤修习永无退转。亦</a><a name="0952b06" id="0952b06">名净行</a><a name="0952b07" id="0952b07"><p>于菩提道进而不退。厌恶三界犹如死尸。深</a><a name="0952b08" id="0952b08">观如此亦名净行</a><a name="0952b09" id="0952b09"><p>心常乐舍难舍之身。善能护持难持禁戒。乐</a><a name="0952b10" id="0952b10">修禅定而不散乱。亦名净行。无量众生于菩</a><a name="0952b11" id="0952b11">提道而生退想。而我能进一切进者而我不</a><a name="0952b12" id="0952b12">退。行住亦尔是名净行</a><a name="0952b13" id="0952b13"><p>一切众生烧灭善根。而我生之。人所乐生我</a><a name="0952b14" id="0952b14">今灭之。生死无极我得其边。亦名净行</a><a name="0952b15" id="0952b15"><p>毗舍佉母闻佛所说。欢喜踊跃得未曾有。而</a><a name="0952b16" id="0952b16">白佛言世尊。优婆夷法门复有几行。佛告毗</a><a name="0952b17" id="0952b17">舍佉。有十行法。汝应修学。何谓为十。一者</a><a name="0952b18" id="0952b18">见悭贪过乐修行施。二者见五根过乐持禁</a><a name="0952b19" id="0952b19">戒。三者见在家过乐欲出家。四者见疑惑过</a><a name="0952b20" id="0952b20">乐修智慧。五者见懈怠过乐勤精进。六者见</a><a name="0952b21" id="0952b21">嗔恚过乐行忍辱。七者见妄语过而乐忠信。</a><a name="0952b22" id="0952b22">八者见乱心过常乐禅定。九者见罪苦过而</a><a name="0952b23" id="0952b23">乐慈悲。十者见苦乐过乐行舍心。尔时世尊</a><a name="0952b24" id="0952b24">欲重宣此义。而说偈言</a><a name="0952b25" id="0952b25"><p class='lg'>　　从施得大富　　　能舍所爱身</a><br><a name="0952b26" id="0952b26">　　离欲乐出家　　　持戒摄诸根</a><br><a name="0952b27" id="0952b27">　　修学得智慧　　　精进断懈怠</a><br><a name="0952b28" id="0952b28">　　忍辱除嗔恚　　　实语不虚妄</a><br><a name="0952b29" id="0952b29">　　若遇世八法　　　安住心不动<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140952a.htm'><img src='up.gif' border=0></a>
<a href='T140952c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>