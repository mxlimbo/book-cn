<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0651c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷2)</font> 观相品第三之一 <font face='Arial'>T15, p0651c</h2></font><hr>
<span class='old'>
</a><a name="0651b28" id="0651b28">汝等狱卒及阎罗王。阿鼻地狱刀轮剑戟。火</a><a name="0651b29" id="0651b29">车炉炭。一切都举向阎浮提。欲灭瞿昙掷置</span><a name="0651c01" id="0651c01">其中。阿鼻地狱纵广正等八万由旬。七重</a><a name="0651c02" id="0651c02">铁城。下十八鬲。四面剑林亦十八行。东方</a><a name="0651c03" id="0651c03">复有十八小地狱。以为围绕。南方十八鬲以</a><a name="0651c04" id="0651c04">为围绕。西方十八鬲以为围绕。北方十八鬲</a><a name="0651c05" id="0651c05">以为围绕。地下自然有炽猛火。烧然铁城</a><a name="0651c06" id="0651c06">铁网俱炽一切热焰周回还旋。下过十八</a><a name="0651c07" id="0651c07">鬲。若有众生犯五逆者。身满其中受如此苦。</a><a name="0651c08" id="0651c08">昼夜不息间无空缺。劫欲尽时四门自开。</a><a name="0651c09" id="0651c09">诸罪人等见东门外一切剑林。如清凉林</a><a name="0651c10" id="0651c10">从下鬲起至第二鬲。第二鬲起至第三鬲。乃</a><a name="0651c11" id="0651c11">至于上走趣东门。罗刹狱卒以热铁叉逆刺</a><a name="0651c12" id="0651c12">其眼精。如融铜流出于地即时躄倒遍满十</a><a name="0651c13" id="0651c13">八鬲中。其心迷闷满一小劫。尔乃还起复向</a><a name="0651c14" id="0651c14">南门。如是四方如前无异。昼夜受苦迳一大</a><a name="0651c15" id="0651c15">劫。劫尽更生余小地狱。其余众狱形状大小</a><a name="0651c16" id="0651c16">受报轻重。形类好丑一切杂报。慈三昧中当</a><a name="0651c17" id="0651c17">复广说。时诸狱卒。城东八千。三方亦尔。一一</a><a name="0651c18" id="0651c18">狱卒头发如山。生刀轮剑戟。耳如驴耳有百</a><a name="0651c19" id="0651c19">千种。一一耳中烟焰俱起。唇口牙齿过于罗</a><a name="0651c20" id="0651c20">刹百千万倍。角如牛角角端生剑。五方异见。</a><a name="0651c21" id="0651c21">身体赤黑如癞病狗。有四百尾。于其尾头浓</a><a name="0651c22" id="0651c22">血沸屎。有铁嘴虫缠其身体。手捉铁叉脚</a><a name="0651c23" id="0651c23">下踏轮。刀轮上刺直彻心髓。驶疾如风。各</a><a name="0651c24" id="0651c24">以铁叉叉罪人腰。直上而走。阿鼻地狱如影</a><a name="0651c25" id="0651c25">随形。逐罪人来。俄顷之间到道树边。一时云</a><a name="0651c26" id="0651c26">集欲兴恶逆。菩萨是时俨然不动。入胜意慈。</a><a name="0651c27" id="0651c27">魔王诪张奋武振吼。敕诸兵众。汝等速疾</a><a name="0651c28" id="0651c28">逼害瞿昙。上震天雷雨热铁丸。刀轮武器更</a><a name="0651c29" id="0651c29">相加积交横空中。四面诸鬼同时俱作然。其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150651b.htm'><img src='up.gif' border=0></a>
<a href='T150652a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>