<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0425 贤劫经 0023a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 425 贤劫经</font> <font face='Arial'>(卷3)</font> 神通品第十 <font face='Arial'>T14, p0023a</h2></font><hr>
<span class='old'>
</a><a name="0022c28" id="0022c28">何谓应进度无极有六事。所持衣物施与众</a><a name="0022c29" id="0022c29">生。犹如鳖王在海救厄。是曰布施。所奉持</span><a name="0023a01" id="0023a01">法犹如师子眷属围绕。救济贾客亦复如是。</a><a name="0023a02" id="0023a02">是曰持戒。所闻柔和。犹如梵志欲来害王</a><a name="0023a03" id="0023a03">而取其头即惠与之。是曰忍辱。所修精进如</a><a name="0023a04" id="0023a04">梵志子名曰思义。弃五所欲救护他人而劝</a><a name="0023a05" id="0023a05">度之。是曰精进。其所禅思如阿离念在于</a><a name="0023a06" id="0023a06">异学救护弟子及与他人。是曰一心。以圣明</a><a name="0023a07" id="0023a07">事开化无数百千众人。犹如鸟王救无反复。</a><a name="0023a08" id="0023a08">是曰智慧。是为六。何谓众报应度无极有</a><a name="0023a09" id="0023a09">六事。若愍世人有所救济。犹如离垢化众行</a><a name="0023a10" id="0023a10">净。是曰布施。所奉至行住于梵天。为阎浮</a><a name="0023a11" id="0023a11">利人造立德本令得入法。是曰持戒。所行仁</a><a name="0023a12" id="0023a12">和加于众生不惜身命。犹如在海见其船坏</a><a name="0023a13" id="0023a13">自杀其身以度众人。是曰忍辱。所行精进开</a><a name="0023a14" id="0023a14">化无数多所成就。犹如导师名曰福事。采海</a><a name="0023a15" id="0023a15">众宝以济穷匮。是曰精进。所以禅思愍伤他</a><a name="0023a16" id="0023a16">人而行劝助。犹如童子名曰意义。于八万岁</a><a name="0023a17" id="0023a17">奉行慈心用安众生。是曰一心。若以圣明了</a><a name="0023a18" id="0023a18">解现世度世智慧。以是智慧觉了空无。如须</a><a name="0023a19" id="0023a19">菩提解空识喻。众尘树叶悉能分别。其劝助</a><a name="0023a20" id="0023a20">者报应过是。是曰智慧。是为六。何谓无报</a><a name="0023a21" id="0023a21">度无极有六事。其所救济。不受报应乃至灭</a><a name="0023a22" id="0023a22">度。犹如大盖有所覆护。菩萨所修如是无</a><a name="0023a23" id="0023a23">极。如江河沙众生得度。是曰布施。所奉法</a><a name="0023a24" id="0023a24">行诸漏已尽。至不退转摄受普护。是曰持戒。</a><a name="0023a25" id="0023a25">所志仁和未曾有恨逮致佛道。是曰忍辱。所</a><a name="0023a26" id="0023a26">以勤修舍弃身命。一切万物供养三宝。是曰</a><a name="0023a27" id="0023a27">精进。所修禅定在佛树下。宣叹颂偈遵承法</a><a name="0023a28" id="0023a28">观以此行护。是曰一心。所遵圣明不论道慧。</a><a name="0023a29" id="0023a29">犹如海中舍和树叶香美疗病。菩萨如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140022c.htm'><img src='up.gif' border=0></a>
<a href='T140023b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>