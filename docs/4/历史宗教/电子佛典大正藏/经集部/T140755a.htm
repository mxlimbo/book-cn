<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0492b 阿难问事佛吉凶经 0755a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 492b 阿难问事佛吉凶经</font> <font face='Arial'>(卷1)</font> <font face='Arial'>T14, p0755a</h2></font><hr>
<span class='old'>
</a><a name="0754c28" id="0754c28">宿行因缘所之。精神报应。根本从来。谓言</a><a name="0754c29" id="0754c29">事佛致是衰耗。不止前世宿祚无功。怨憎</span><a name="0755a01" id="0755a01">天地。责圣咎天。世人迷惑。不达乃尔。不</a><a name="0755a02" id="0755a02">达之人。心怀不定。而不坚固。进退失理。</a><a name="0755a03" id="0755a03">违负佛恩。而无返覆遂为三涂所见缀缚。</a><a name="0755a04" id="0755a04">自作祸福。罪识之缘。种之得本。不可不</a><a name="0755a05" id="0755a05">慎。十恶怨家。十善厚友。安神得道。皆从</a><a name="0755a06" id="0755a06">善生。善为大铠。不畏刀兵。善为大船。可</a><a name="0755a07" id="0755a07">以度水。有能守信。室内和安。福报自然。</a><a name="0755a08" id="0755a08">从善至善。非神授与也。今复不信者。从</a><a name="0755a09" id="0755a09">后转复剧矣。佛言。阿难。善恶追人。如影</a><a name="0755a10" id="0755a10">逐形。不可得离。罪福之事。亦皆如是。勿</a><a name="0755a11" id="0755a11">作狐疑自堕恶道。罪福分明。谛信不迷。所</a><a name="0755a12" id="0755a12">在常安。佛语至诚。终不欺人。佛复告阿</a><a name="0755a13" id="0755a13">难。佛无二言。佛世难值。经法难闻。汝宿</a><a name="0755a14" id="0755a14">有福。今得侍佛。当念报恩。颁宣法教。示</a><a name="0755a15" id="0755a15">现人民。为作福田。信者得植。后生无忧。</a><a name="0755a16" id="0755a16">阿难受教。奉行普闻。阿难复白佛言。人</a><a name="0755a17" id="0755a17">不自手杀者。不自手杀为无罪耶。佛言。阿</a><a name="0755a18" id="0755a18">难教人杀生。重于自杀也。何以故。或是</a><a name="0755a19" id="0755a19">奴婢愚小下人。不知罪福。或为县官所见</a><a name="0755a20" id="0755a20">促逼。不自出意。虽获其罪。事意不同。轻</a><a name="0755a21" id="0755a21">重有差。教人杀者。知而故犯。阴怀愚恶。</a><a name="0755a22" id="0755a22">趣手害生。无有慈心。欺罔三尊。负于自</a><a name="0755a23" id="0755a23">然神。伤生杌命。其罪莫大。怨对相报。世</a><a name="0755a24" id="0755a24">世受殃。无有断绝。现世不安。数逢灾凶。</a><a name="0755a25" id="0755a25">死入地狱。出离人形。当堕畜中。为人屠</a><a name="0755a26" id="0755a26">截。三涂八难。巨亿万劫。以肉供人。未有</a><a name="0755a27" id="0755a27">竟时。令身困苦。啖草饮泉今世现有是</a><a name="0755a28" id="0755a28">辈畜兽。皆由前世得为人时。暴逆无道。阴</a><a name="0755a29" id="0755a29">害伤生。不信致此。世世为怨。还相报偿。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140754c.htm'><img src='up.gif' border=0></a>
<a href='T140755b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>