<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0574 佛说坚固女经 0948a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 574 佛说坚固女经</font> <font face='Arial'>(卷1)</font> <font face='Arial'>T14, p0948a</h2></font><hr>
<span class='old'>
</a><a name="0947c28" id="0947c28">千大千世界地皆震动。何故唯我坐处其地</a><a name="0947c29" id="0947c29">不动为是佛力为是我力。尔时世尊知舍利</span><a name="0948a01" id="0948a01">弗心生念已。告舍利弗言。于此地中乃往过</a><a name="0948a02" id="0948a02">去有千女人同号坚固。皆于汝所坐处发阿</a><a name="0948a03" id="0948a03">耨多罗三藐三菩提心。现大神通受菩提记。</a><a name="0948a04" id="0948a04">于未来世弥勒出时。亦于此处有千女人同</a><a name="0948a05" id="0948a05">号坚固。发阿耨多罗三藐三菩提心。现大神</a><a name="0948a06" id="0948a06">力受菩提记。当得作佛号胜坚固如来应正</a><a name="0948a07" id="0948a07">遍知。时坚固女白佛言。世尊。若佛菩提。非</a><a name="0948a08" id="0948a08">过去得。非现在得。非未来得者。云何世尊</a><a name="0948a09" id="0948a09">说有过去现在未来三世诸佛</a><a name="0948a10" id="0948a10"><p>佛言。如是如是。佛非过去得。非现在得。非未</a><a name="0948a11" id="0948a11">来得。所以说有过去未来现在诸佛者。此但</a><a name="0948a12" id="0948a12">假名说有三世。非谓诸佛有去来今。尔时坚</a><a name="0948a13" id="0948a13">固女白佛言。世尊。以此法自觉自知。不从</a><a name="0948a14" id="0948a14">地闻因缘故。须发阿耨多罗三藐三菩提心。</a><a name="0948a15" id="0948a15">佛言。善哉善哉。能如是知。未来当得阿耨</a><a name="0948a16" id="0948a16">多罗三藐三菩提。女言。世尊。无有见如是</a><a name="0948a17" id="0948a17">法不得菩提者。是故我今必定当得阿耨多</a><a name="0948a18" id="0948a18">罗三藐三菩提。佛言。妹汝未来世教化众生</a><a name="0948a19" id="0948a19">耶。女言。世尊。无有见如是法不教化者。</a><a name="0948a20" id="0948a20">是故我今必定当能教化众生。佛言。汝于来</a><a name="0948a21" id="0948a21">世作大导师耶。女言。世尊。无有见如是法</a><a name="0948a22" id="0948a22">不作导师。是故我今必定当得作大导师。尔</a><a name="0948a23" id="0948a23">时天帝释。持曼陀罗花于佛前立。以所持花</a><a name="0948a24" id="0948a24">与坚固女。作如是言。汝持此花以散佛上。</a><a name="0948a25" id="0948a25">时坚固女。受此花已以散佛上。以佛神力住</a><a name="0948a26" id="0948a26">于虚空。尔时世尊即便微笑。诸佛法尔若微</a><a name="0948a27" id="0948a27">笑时。青黄赤白紫颇梨色。种种杂光从口</a><a name="0948a28" id="0948a28">中出。其光遍照至乎梵天。还至佛所绕佛</a><a name="0948a29" id="0948a29">三匝。还从顶入。尔时阿难白佛言。世尊。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140947c.htm'><img src='up.gif' border=0></a>
<a href='T140948b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>