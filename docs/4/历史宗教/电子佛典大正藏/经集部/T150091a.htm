<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0091a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷6)</font> <font face='Arial'>T15, p0091a</h2></font><hr>
<span class='old'>
</a><a name="0090c28" id="0090c28"><p><span class='byline'>　　　　元魏天竺三藏菩提流支译</span><br></a><a name="0090c29" id="0090c29"><p>尔时胜思惟梵天。问不退转天子言。天子。何</span><a name="0091a01" id="0091a01">谓菩萨坚固精进。答言。梵天。若菩萨于诸</a><a name="0091a02" id="0091a02">法不见一相不见异相。是名菩萨坚固精进。</a><a name="0091a03" id="0091a03">若菩萨于诸法不坏法性故。于诸法无著无</a><a name="0091a04" id="0091a04">断无增无减。不见垢净出过法性。是名第</a><a name="0091a05" id="0091a05">一坚固精进。所谓菩萨身无所起心无所起。</a><a name="0091a06" id="0091a06">于是世尊。赞不退转天子言。善哉善哉。赞</a><a name="0091a07" id="0091a07">天子已。语胜思惟大梵天言。如此天子向</a><a name="0091a08" id="0091a08">来所说身无所起心无所起。是为第一坚固</a><a name="0091a09" id="0091a09">精进。梵天。我念往昔一切所行坚固精进持</a><a name="0091a10" id="0091a10">戒头陀。供养诸佛恭敬尊重。而彼诸佛皆不</a><a name="0091a11" id="0091a11">授我阿耨多罗三藐三菩提记。于诸佛所如</a><a name="0091a12" id="0091a12">是供养恭敬尊重。于空闲处思惟坐禅习多</a><a name="0091a13" id="0091a13">闻慧。愍念众生给其所须。一切所行难行</a><a name="0091a14" id="0091a14">苦行勤行精进。而彼诸佛不授我记。何以故。</a><a name="0091a15" id="0091a15">我于尔时。住身口心起精进故。梵天。我乃</a><a name="0091a16" id="0091a16">于后。得如天子上来所说坚固精进。然后方</a><a name="0091a17" id="0091a17">为燃灯如来授我记言。汝于来世当得作佛。</a><a name="0091a18" id="0091a18">号释迦牟尼。是故梵天。若有菩萨欲得如来</a><a name="0091a19" id="0091a19">速疾授记。应当修行如天子说坚固精进。谓</a><a name="0091a20" id="0091a20">于诸法不起精进。梵天言。世尊。云何三世</a><a name="0091a21" id="0091a21">平等精进。佛言。梵天。过去心已灭。未来心</a><a name="0091a22" id="0091a22">未至。现在心无住。若法已灭不复更起。若</a><a name="0091a23" id="0091a23">法未至即无生相。若法无住即住实相。若如</a><a name="0091a24" id="0091a24">是者。则非过去非是未来非是现在。若非过</a><a name="0091a25" id="0091a25">去非是未来非是现在。是名自性。如是自性</a><a name="0091a26" id="0091a26">即是不生。梵天。是名三世平等精进。能令</a><a name="0091a27" id="0091a27">菩萨疾得授记。梵天。菩萨成就如是法忍。</a><a name="0091a28" id="0091a28">信一切法无所舍故。是名菩萨布施精进。信</a><a name="0091a29" id="0091a29">一切法无诸漏故。是名菩萨持戒精进。信一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150090c.htm'><img src='up.gif' border=0></a>
<a href='T150091b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>