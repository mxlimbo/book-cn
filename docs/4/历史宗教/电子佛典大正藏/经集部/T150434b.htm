<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0434b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷2)</font> <font face='Arial'>T15, p0434b</h2></font><hr>
<span class='old'>
</a><a name="0434a28" id="0434a28">修习禅定。而不及彼娑婆世界众生。发起一</a><a name="0434a29" id="0434a29">念慈悲喜舍之心。便能获于无量功德。灭除</span><a name="0434b01" id="0434b01">一切烦恼重障。何以故。娑婆世界众生猛利。</a><a name="0434b02" id="0434b02">是故诸菩萨生于彼中。为护佛法故。汝今勿</a><a name="0434b03" id="0434b03">应而生悲泣</a><a name="0434b04" id="0434b04"><p>尔时释迦牟尼佛会中诸菩萨众。蒙光照已</a><a name="0434b05" id="0434b05">即白佛言。世尊。何缘有此光明普能照曜。亦</a><a name="0434b06" id="0434b06">令我等生大适悦。诸众生等灭诸烦恼。释迦</a><a name="0434b07" id="0434b07">牟尼佛告诸菩萨言。善男子。下方去此七十</a><a name="0434b08" id="0434b08">二殑伽沙佛刹。有世界名曰光明。有佛如来</a><a name="0434b09" id="0434b09">名光明王应正等觉。现在说法教化众生。彼</a><a name="0434b10" id="0434b10">佛眉间放大光明照此世界。是时诸菩萨复</a><a name="0434b11" id="0434b11">白佛言。世尊。我今欲见彼光明世界。光明王</a><a name="0434b12" id="0434b12">佛及诸菩萨。愿佛以神通力令我得见</a><a name="0434b13" id="0434b13"><p>尔时释迦牟尼佛。现其足下千辐轮相。于其</a><a name="0434b14" id="0434b14">轮中放大光明。下照七十二殑伽沙数世界。</a><a name="0434b15" id="0434b15">至光明王佛刹广大照曜。是时诸菩萨众。乘</a><a name="0434b16" id="0434b16">佛光明。皆得见彼光明王佛及诸菩萨已。而</a><a name="0434b17" id="0434b17">能获妙高灯三摩地法门。于时下方一一佛</a><a name="0434b18" id="0434b18">刹光明普照。与此娑婆世界。互得相见迥无</a><a name="0434b19" id="0434b19">障碍。如是下方诸世界。乃至光明王佛刹诸</a><a name="0434b20" id="0434b20">菩萨众。与此娑婆世界诸菩萨。互相观见各</a><a name="0434b21" id="0434b21">得瞻敬。譬如日光去其闇瞑。一切众生各得</a><a name="0434b22" id="0434b22">相见亦复如是。是时彼诸菩萨各各发起精</a><a name="0434b23" id="0434b23">进之心趣求大果</a><a name="0434b24" id="0434b24"><p>尔时妙吉祥菩萨舒手至光明王如来前。住</a><a name="0434b25" id="0434b25">虚空中当取钵时。有诸佛刹无数百千俱胝</a><a name="0434b26" id="0434b26">那由他大菩萨众。恭敬围绕随钵上至娑婆</a><a name="0434b27" id="0434b27">世界。瑞相光明皆悉渐隐。妙吉祥菩萨置钵</a><a name="0434b28" id="0434b28">于释迦牟尼佛前虚空中住。于是出三摩地。</a><a name="0434b29" id="0434b29">从座而起前诣佛所。礼世尊足而白佛言。世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150434a.htm'><img src='up.gif' border=0></a>
<a href='T150434c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>