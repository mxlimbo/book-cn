<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0177c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷7)</font> 得念品第二十三 <font face='Arial'>T16, p0177c</h2></font><hr>
<span class='old'>
</a><a name="0177b28" id="0177b28">言。多过少过皆不应近。是智者法。我所说谬</a><a name="0177b29" id="0177b29">不达汝心。王子当知。唯有泥洹无诸过咎。是</span><a name="0177c01" id="0177c01">故汝当一心勤求。止勿往来经历生死数受</a><a name="0177c02" id="0177c02">众苦。王子当知。受胎甚苦。处胎时苦。出时亦</a><a name="0177c03" id="0177c03">苦。爱别离苦。怨憎会苦。是身无常空不坚固。</a><a name="0177c04" id="0177c04">养育勤劳寿命危脆。是无常事甚可怖畏。无</a><a name="0177c05" id="0177c05">边生死何可穷尽。智者闻是足生厌离。汝向</a><a name="0177c06" id="0177c06">自言。诸佛难值八难离难。人身难得经法</a><a name="0177c07" id="0177c07">难闻信之亦难。汝今皆已具得斯事。不应空</a><a name="0177c08" id="0177c08">舍当生厌离。即于此身便入泥洹。我本意者</a><a name="0177c09" id="0177c09">正欲说此。故先令汝立决定誓。乃谓我言闻</a><a name="0177c10" id="0177c10">已当知。王子答曰。若仁者。言生老病死数数</a><a name="0177c11" id="0177c11">受苦可如所说。若言此身当入泥洹。是则不</a><a name="0177c12" id="0177c12">可。我闻此已。乃于众生转增慈悲。众生可愍</a><a name="0177c13" id="0177c13">于老病死数数受苦。我得阿耨多罗三藐三</a><a name="0177c14" id="0177c14">菩提时。为转无量老病死苦。而为说法令得</a><a name="0177c15" id="0177c15">永离。仁者希有大见利益。我闻汝说生死苦</a><a name="0177c16" id="0177c16">时。便于众生而起大悲救护之心。若我此身</a><a name="0177c17" id="0177c17">即入泥洹谁当救者。又今于汝闻是事已。转</a><a name="0177c18" id="0177c18">坚固我大愿庄严。尔时弊魔语王子言。汝说</a><a name="0177c19" id="0177c19">少过尚不应近。今以何故欲入生死。答言仁</a><a name="0177c20" id="0177c20">者。阿耨多罗三藐三菩提中。无一过咎故应</a><a name="0177c21" id="0177c21">习近。魔言王子。无上道中虽无过咎谁当相</a><a name="0177c22" id="0177c22">与。我求佛道尚不能得。而况汝耶。我本生</a><a name="0177c23" id="0177c23">念当得佛道。发是邪心。即时便有无数乞人。</a><a name="0177c24" id="0177c24">来从我索头目髓脑及诸身分。又言王子。我</a><a name="0177c25" id="0177c25">舍头目及手足等与诸乞人。血流成河。汝欲</a><a name="0177c26" id="0177c26">见不。答言欲见以为利益。魔即生念。此王子</a><a name="0177c27" id="0177c27">心于无上道如似可转。作如是言。我欲见此</a><a name="0177c28" id="0177c28">以为利益。魔即化作四大血池。其血充满。于</a><a name="0177c29" id="0177c29">此池边流四血河。积诸人头如须弥山。有始<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160177b.htm'><img src='up.gif' border=0></a>
<a href='T160178a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>