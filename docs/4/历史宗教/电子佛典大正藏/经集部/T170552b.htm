<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0744 佛说除恐灾患经 0552b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 744 佛说除恐灾患经</font> <font face='Arial'>(卷1)</font> <font face='Arial'>T17, p0552b</h2></font><hr>
<span class='old'>
</a><a name="0552a28" id="0552a28">脑。肌体妻子。戒忍精进。一心智慧。每生自</a><a name="0552a29" id="0552a29">克。不可计量。以求佛道。不为己身。但为众</span><a name="0552b01" id="0552b01">生。救济危厄。消除众患。生老病死。地狱鬼</a><a name="0552b02" id="0552b02">神畜生之苦。今成佛道。顺其本誓。周行济救。</a><a name="0552b03" id="0552b03">授甘露药。消除众生。今世后世。苦毒之患。永</a><a name="0552b04" id="0552b04">令获安。众会咸曰。如仁所言。甚诚大快。佛在</a><a name="0552b05" id="0552b05">王舍。阿阇世王。与吾国嫌。岂当听佛来至此</a><a name="0552b06" id="0552b06">耶。或复有言。傥听佛来。时才明曰。佛兴出</a><a name="0552b07" id="0552b07">世。救众生苦。犹如虚空。无所挂碍。谁能制</a><a name="0552b08" id="0552b08">止。犹如日光。万物萌生。莫不蒙育。佛怜国</a><a name="0552b09" id="0552b09">厄。必来无疑。但遣重使。贡遗琦珍。温辞雅</a><a name="0552b10" id="0552b10">谢。诣阿阇世。又别归佛。委命酸切。心虽怀</a><a name="0552b11" id="0552b11">嫌。信使贤重。贡遗妙宝。辞理柔软。事无不</a><a name="0552b12" id="0552b12">泰。自古已来。邻国不[<a href='javascript:showpic("images/010535.gif")'>怡-台+劦</a>]。还相侵叛。皆由明</a><a name="0552b13" id="0552b13">使。名宝重贡。软辞逊顺。而得和[<a href='javascript:showpic("images/010535.gif")'>怡-台+劦</a>]。展转相</a><a name="0552b14" id="0552b14">谓。思谁任使。尔时大众。国王大臣。长者居</a><a name="0552b15" id="0552b15">士。皆同意言。唯清信士。长者才明。是佛弟</a><a name="0552b16" id="0552b16">子。可以为使。往行请佛。所以者何。先众开建</a><a name="0552b17" id="0552b17">请佛之议。便告才明。唯仁可往。诣王舍国。与</a><a name="0552b18" id="0552b18">王相问。求请佛来。尔时才明。受使欲往。于</a><a name="0552b19" id="0552b19">时大众。皆起退坐。向佛方面。叉手长跪。五体</a><a name="0552b20" id="0552b20">投地。以顶礼佛。跪告才明。佛天中天。慈悲喜</a><a name="0552b21" id="0552b21">护。加于群生。唯怜鄙国遭遇大患。疾病死</a><a name="0552b22" id="0552b22">亡。犹猛野火焚烧草木。普遭困厄。幸佛世尊。</a><a name="0552b23" id="0552b23">犹冥求晓。寒愿朝阳。渴暑阴饮。病追良医。</a><a name="0552b24" id="0552b24">迷者求导。唯愿世尊。垂降救济。授甘露法。</a><a name="0552b25" id="0552b25">令得稣息。于是才明。受命为使。诣罗阅只。涉</a><a name="0552b26" id="0552b26">路径达。到王舍城。诣门求通书命贡遗。时王</a><a name="0552b27" id="0552b27">听见才明启言。奉使诣国。前虽不和。无他</a><a name="0552b28" id="0552b28">重隙。故先致虔。除前不协。俱绥万民。佛兴于</a><a name="0552b29" id="0552b29">世大慈普覆。国有重患。因命请佛。唯愿大王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170552a.htm'><img src='up.gif' border=0></a>
<a href='T170552c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>