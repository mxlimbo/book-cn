<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0119c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷21)</font> 畜生品第五之一 <font face='Arial'>T17, p0119c</h2></font><hr>
<span class='old'>
</a><a name="0119b28" id="0119b28">门下。皆失势力。遥归大王。娑罗呵娑。欲求</a><a name="0119b29" id="0119b29">救护。望助其力。羞惭愧耻。于门下住。不得</span><a name="0119c01" id="0119c01">入城。时毗摩质多罗钵呵娑。闻是语已。语阿</a><a name="0119c02" id="0119c02">修罗言。阿修罗等。与天共战。释迦天主。在</a><a name="0119c03" id="0119c03">中不耶。阿修罗言。未曾来也。时钵呵娑。闻</a><a name="0119c04" id="0119c04">是语已。即大嗔恚。眼赤如血。奋其身力。视</a><a name="0119c05" id="0119c05">阿修罗。作如是言。唯四天王。破坏三地。诸</a><a name="0119c06" id="0119c06">阿修罗。令失势力。阿修罗军。无所能为。为</a><a name="0119c07" id="0119c07">彼一天之所破坏。我今当往破一切天。时钵</a><a name="0119c08" id="0119c08">呵娑阿修罗王。作是语已。诸阿修罗。皆有威</a><a name="0119c09" id="0119c09">力。阿修罗王。敕诸军众。速疾击鼓。我欲自</a><a name="0119c10" id="0119c10">出击彼天众。令其破坏衰恼丧灭。及帝释王。</a><a name="0119c11" id="0119c11">我独能破。天今破坏阿修罗众。我不能忍。若</a><a name="0119c12" id="0119c12">无我者。得言诸天有大势力。我今犹存。云何</a><a name="0119c13" id="0119c13">诸天。能有大力欲望夺我阿修罗女。毗摩质</a><a name="0119c14" id="0119c14">多罗钵呵娑。说此语已。击大战鼓。告诸军</a><a name="0119c15" id="0119c15">众。速疾庄严。我今欲往攻彼天众。令阿修</a><a name="0119c16" id="0119c16">罗众皆得增长。如是敕已。即自发起百千</a><a name="0119c17" id="0119c17">轮殿。无量千亿阿修罗军。光明如日。始发起</a><a name="0119c18" id="0119c18">时。一切大地山河。乾陀罗山。须弥山王。皆悉</a><a name="0119c19" id="0119c19">大动。乃至善见城。天善法堂。释迦天主。所坐</a><a name="0119c20" id="0119c20">之处。动摇不定。时天帝释。作是思惟。我座</a><a name="0119c21" id="0119c21">摇动。阿修罗王。必与天斗。是故令我坐处</a><a name="0119c22" id="0119c22">倾动。时天帝释。告诸天曰。若毗摩质多罗阿</a><a name="0119c23" id="0119c23">修罗起。则园林山谷须弥山王。皆悉大动。汝</a><a name="0119c24" id="0119c24">等三十三天。速疾庄严。阿修罗来。毗摩质多</a><a name="0119c25" id="0119c25">罗钵呵娑阿修罗王。发起欲来破坏天众。我</a><a name="0119c26" id="0119c26">今亦自乘伊罗婆那象。及诸天众。共诣斗</a><a name="0119c27" id="0119c27">处。何以故。我不见天众能与此钵呵娑毗摩</a><a name="0119c28" id="0119c28">质多罗阿修罗王共战。时天帝释。说是语已。</a><a name="0119c29" id="0119c29">善见城中。善法堂上。一切天众。一一天宫所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170119b.htm'><img src='up.gif' border=0></a>
<a href='T170120a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>