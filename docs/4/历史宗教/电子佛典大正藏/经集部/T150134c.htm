<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0134c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷1)</font> 行品第一 <font face='Arial'>T15, p0134c</h2></font><hr>
<span class='old'>
</a><a name="0134b28" id="0134b28">四。佛复告龙王。何谓所见无盖。诸有尘劳</a><a name="0134b29" id="0134b29">除一切垢。所有挂碍现生死本导御泥洹。现</span><a name="0134c01" id="0134c01">声闻缘觉乘化至道场。随劝习俗示人行寂。</a><a name="0134c02" id="0134c02">是谓无盖。复有无盖。现一切数至无所</a><a name="0134c03" id="0134c03">有。现灭诸数逮无所著。虽在有数诸行之</a><a name="0134c04" id="0134c04">事。于无数法无所挂碍。彼无阴盖得至无为。</a><a name="0134c05" id="0134c05">于有为法亦无挂碍。是谓菩萨现无碍慧。复</a><a name="0134c06" id="0134c06">有四事。晓了众生心之所行。随习俗慧正受</a><a name="0134c07" id="0134c07">明了。识意所为善权方便。于诸法自在。是</a><a name="0134c08" id="0134c08">为四。复有五事行无厌足。何等为五。已</a><a name="0134c09" id="0134c09">获大安令众生安。大哀坚强。视一切人知</a><a name="0134c10" id="0134c10">己骨髓。随人所行而示现行。立于极上奇</a><a name="0134c11" id="0134c11">特之德。是为五。复有六事分别所受教化</a><a name="0134c12" id="0134c12">之言。何等六。逮得总持心立寂然。入审谛</a><a name="0134c13" id="0134c13">净心入诸慧。辩才无著无止。方便之慧次第</a><a name="0134c14" id="0134c14">解脱。是为六。复有八事降伏魔怨。何等八。</a><a name="0134c15" id="0134c15">晓了五阴譬若如幻。离贪见尘而行空事。</a><a name="0134c16" id="0134c16">知一切法皆无所生。随其所生如开导之。不</a><a name="0134c17" id="0134c17">舍道意坚强精进。不舍佛道不畏三界。离于</a><a name="0134c18" id="0134c18">所有观于人物。求审谛慧观无常相。积德不</a><a name="0134c19" id="0134c19">厌合集智慧。不乐声闻缘觉之智。是为八。</a><a name="0134c20" id="0134c20">复有十事离诸恐惧行菩萨事。何等十。行于</a><a name="0134c21" id="0134c21">布施以庄严想。立于禁戒断诸恶趣。游于忍</a><a name="0134c22" id="0134c22">辱诸根不乱。坚强精进种善不惓。修行禅定</a><a name="0134c23" id="0134c23">其心不荒。成于智慧而离尘劳。善权方便</a><a name="0134c24" id="0134c24">晓了无边圣智之愿得分别事。解知法义辩</a><a name="0134c25" id="0134c25">才随顺。逮得总持决除众生诸所狐疑。得住</a><a name="0134c26" id="0134c26">佛住护一切法。是为十。复有八事御退转</a><a name="0134c27" id="0134c27">者。何等八。言行相应。自省己过不说彼阙。</a><a name="0134c28" id="0134c28">宁失身命不造轻重。获利不喜无利不戚。心</a><a name="0134c29" id="0134c29">不怀害诱导一切兴众祐意。等敷禁戒不舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150134b.htm'><img src='up.gif' border=0></a>
<a href='T150135a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>