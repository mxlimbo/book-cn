<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0847 大乘修行菩萨行门诸经要集 0938b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 847 大乘修行菩萨行门诸经要集</font> <font face='Arial'>(卷1)</font> 第二 <font face='Arial'>T17, p0938b</h2></font><hr>
<span class='old'>
</a><a name="0938a28" id="0938a28">心别起异道入于声闻罗汉道果因恼乱故。</a><a name="0938a29" id="0938a29">菩萨而退菩提二人俱堕无间地狱。佛告夫</span><a name="0938b01" id="0938b01">人。修行菩萨。宁犯杀等五种大罪。不学须陀</a><a name="0938b02" id="0938b02">洹果。不退菩提修行。菩萨宁于一劫百劫乃</a><a name="0938b03" id="0938b03">至千劫。受地狱苦。不学斯陀含果。不退菩提</a><a name="0938b04" id="0938b04">修行。菩萨宁堕畜生。不学阿那含果。不退菩</a><a name="0938b05" id="0938b05">提修行。菩萨宁杀害众生堕于地狱。不修阿</a><a name="0938b06" id="0938b06">罗汉果。不退菩提。罗汉独证私入涅槃。譬如</a><a name="0938b07" id="0938b07">小贼密入他舍。修行菩萨菩提心故。摄诸众</a><a name="0938b08" id="0938b08">生。宁同火坑。不住声闻寂灭涅槃。不退菩提。</a><a name="0938b09" id="0938b09">以是义故。为摄众生令入佛道故。如是修行</a><a name="0938b10" id="0938b10">菩萨一切世间天人阿修罗之所尊重。堪任</a><a name="0938b11" id="0938b11">供养。超越声闻则邪魔眷属无能娆恼</a><a name="0938b12" id="0938b12"><p>尔时夫人白佛言。何者邪魔眷属。佛告夫人。</a><a name="0938b13" id="0938b13">敷演大乘经典之处。若有众生闻说大乘。心</a><a name="0938b14" id="0938b14">不乐闻。调弄诽谤。当知则是邪魔眷属。诽谤</a><a name="0938b15" id="0938b15">大乘经典心故。死堕阿鼻受苦无量。复生饿</a><a name="0938b16" id="0938b16">鬼食火屎尿。无量劫中。受苦毕已。后生人中。</a><a name="0938b17" id="0938b17">盲聋喑哑病癞不具。此等众生命终之后。经</a><a name="0938b18" id="0938b18">无量生。方得值遇如来。亲承供养于诸佛所。</a><a name="0938b19" id="0938b19">还复得闻大乘经典。纯一无杂。尔时如来于</a><a name="0938b20" id="0938b20">诸毛孔。普出言音。一一毛孔。出无量亿百千</a><a name="0938b21" id="0938b21">法光。复生无量法音偈赞。时此会中若有声</a><a name="0938b22" id="0938b22">闻。则闻声闻乘法。若有缘觉乘人。则闻缘觉</a><a name="0938b23" id="0938b23">乘法。若有大乘行人则闻大乘妙法。鸟兽之</a><a name="0938b24" id="0938b24">类。各随其音。而闻佛法。于此会中。所有众</a><a name="0938b25" id="0938b25">生过去未曾耳闻佛法。皆见如来默然不语。</a><a name="0938b26" id="0938b26">其余众生。过去曾谤大乘经故。虽于多劫堕</a><a name="0938b27" id="0938b27">在地狱饿鬼受苦。由谤法时大乘入耳是故</a><a name="0938b28" id="0938b28">佛所亲闻大乘。心生欢喜而发无上菩提之</a><a name="0938b29" id="0938b29">心。究竟成就阿耨多罗三藐三菩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170938a.htm'><img src='up.gif' border=0></a>
<a href='T170938c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>