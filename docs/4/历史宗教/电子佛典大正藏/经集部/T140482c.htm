<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0464 文殊师利问菩提经 0482c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 464 文殊师利问菩提经</font> <font face='Arial'>(卷1)</font> <font face='Arial'>T14, p0482c</h2></font><hr>
<span class='old'>
</a><a name="0482b28" id="0482b28">不退转心从断生。补处心从果生。又初发心</a><a name="0482b29" id="0482b29">因势力。行道心智势力。不退转心断势力。</span><a name="0482c01" id="0482c01">补处心果势力。又初发心如病者求药。行</a><a name="0482c02" id="0482c02">道心如分别药。不退转心如病服药。补处心</a><a name="0482c03" id="0482c03">如病得差。又初发心法王家生。行道心学</a><a name="0482c04" id="0482c04">法王法。不退转心能具足学法王法。补处心</a><a name="0482c05" id="0482c05">学法王法能得自在</a><a name="0482c06" id="0482c06"><p>尔时大众中有天子名定光明主。不退转于</a><a name="0482c07" id="0482c07">阿耨多罗三藐三菩提。定光明主天子语文</a><a name="0482c08" id="0482c08">殊师利法王子言。何等是菩萨摩诃萨略道。</a><a name="0482c09" id="0482c09">以是略道疾得阿耨多罗三藐三菩提。文殊</a><a name="0482c10" id="0482c10">师利言。天子。菩萨摩诃萨略道有二。以是</a><a name="0482c11" id="0482c11">略道疾得阿耨多罗三藐三菩提。何等为二。</a><a name="0482c12" id="0482c12">一者方便。二者慧。摄善法名为方便。分</a><a name="0482c13" id="0482c13">散诸法名为慧。又方便名为随众生行。慧名</a><a name="0482c14" id="0482c14">不转一切法相。方便名待应众生心。慧名不</a><a name="0482c15" id="0482c15">待一切法。方便名和合诸法。慧名舍离诸法。</a><a name="0482c16" id="0482c16">方便名起因缘。慧名灭因缘。方便名知分别</a><a name="0482c17" id="0482c17">诸法。慧名不分别法性。方便名庄严佛土。</a><a name="0482c18" id="0482c18">慧名庄严佛土无所分别。方便名知众生诸</a><a name="0482c19" id="0482c19">根利钝。慧名不得众生。方便名能至道场。</a><a name="0482c20" id="0482c20">慧名能得一切佛法。天子。当知菩萨摩诃萨</a><a name="0482c21" id="0482c21">复有二道。以是二道疾得阿耨多罗三藐三</a><a name="0482c22" id="0482c22">菩提。何等为二。一者助道。二者断道。助道</a><a name="0482c23" id="0482c23">者五波罗蜜。断道者般若波罗蜜。复有二</a><a name="0482c24" id="0482c24">道。何等为二。一者有系道。二者无系道。有系</a><a name="0482c25" id="0482c25">道者五波罗蜜。无系道者般若波罗蜜。复</a><a name="0482c26" id="0482c26">有二道。一者有量道。二者无量道。有量道者</a><a name="0482c27" id="0482c27">取相分别。无量道者不取相分别。复有二道。</a><a name="0482c28" id="0482c28">一者智道。二者断道。智道者初地至七地。</a><a name="0482c29" id="0482c29">断道者八地至十地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140482b.htm'><img src='up.gif' border=0></a>
<a href='T140483a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>