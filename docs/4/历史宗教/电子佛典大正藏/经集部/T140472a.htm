<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0472a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷2)</font> <font face='Arial'>T14, p0472a</h2></font><hr>
<span class='old'>
</a><a name="0471c28" id="0471c28">火灾炽然终不烧空。如是舍利弗。一一众</a><a name="0471c29" id="0471c29">生恒河沙劫。造作逆罪不善之业。然其心性</span><a name="0472a01" id="0472a01">终不可污。舍利弗。若善男子善女人。能解</a><a name="0472a02" id="0472a02">知是法界性净。无覆盖缠无结垢行能恼心</a><a name="0472a03" id="0472a03">者。是名无有盖缠法门。若依此门一切诸法</a><a name="0472a04" id="0472a04">无能覆盖。解一切法体性清净。终无有法能</a><a name="0472a05" id="0472a05">覆心者。大德须菩提。文殊师利神通变化说</a><a name="0472a06" id="0472a06">法如是。我见其为诸神通事。菩萨不达况复</a><a name="0472a07" id="0472a07">声闻。尔时大德阿难。复语舍利弗。我亦曾见</a><a name="0472a08" id="0472a08">文殊师利神通变化。大德舍利弗。昔于一时。</a><a name="0472a09" id="0472a09">世尊在此舍卫国只陀林中给孤穷精舍与大</a><a name="0472a10" id="0472a10">比丘僧八百人俱。诸菩萨众万二千人。是</a><a name="0472a11" id="0472a11">时兴大非时云雨。经七日夜而不休止。诸</a><a name="0472a12" id="0472a12">大德声闻。若得禅定及解脱者。若入禅定七</a><a name="0472a13" id="0472a13">日不食。余凡夫人及诸学人。五日绝食饥困</a><a name="0472a14" id="0472a14">羸瘦。不能往觐见佛世尊礼敬供养。我时念</a><a name="0472a15" id="0472a15">言。是诸比丘甚为大苦。当往白佛。我时便</a><a name="0472a16" id="0472a16">往佛世尊所。顶礼佛足白言。世尊。诸比丘</a><a name="0472a17" id="0472a17">僧绝食五日极为羸瘦。不能从床而自起止。</a><a name="0472a18" id="0472a18">世尊告我。阿难。汝今可以是事往语文殊师</a><a name="0472a19" id="0472a19">利。彼当充足比丘僧食。我承佛敕往诣彼</a><a name="0472a20" id="0472a20">文殊师利所住室中。到已具说如是之事。时</a><a name="0472a21" id="0472a21">文殊师利。为释梵护世而演说法。即答我言。</a><a name="0472a22" id="0472a22">阿难。汝往敷座。若时已至便击楗槌。我从</a><a name="0472a23" id="0472a23">文殊师利闻是语已。即便敷座住在一处。看</a><a name="0472a24" id="0472a24">文殊师利何时出房。是文殊师利甫为释梵</a><a name="0472a25" id="0472a25">护世天王广演说法。名曰分别一切身三昧。</a><a name="0472a26" id="0472a26">不出于房。我作是念。文殊师利将不令诸比</a><a name="0472a27" id="0472a27">丘失食时。文殊师利化作己身。为诸释梵护</a><a name="0472a28" id="0472a28">世。说是分别一切身三昧。文殊师利亦即入</a><a name="0472a29" id="0472a29">此分别一切身三昧已。从房而出。入舍卫大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140471c.htm'><img src='up.gif' border=0></a>
<a href='T140472b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>