<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0669 佛说无上依经 0474a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 669 佛说无上依经</font> <font face='Arial'>(卷2)</font> 如来功德品第四 <font face='Arial'>T16, p0474a</h2></font><hr>
<span class='old'>
</a><a name="0473c28" id="0473c28">恼他不行窃盗。见他所爱不生贪夺。不自矜</a><a name="0473c29" id="0473c29">高除却憍慢。于师尊长起迎问讯侍立瞻奉</span><a name="0474a01" id="0474a01">合掌恭敬。以此业缘得二种相。一者手指纤</a><a name="0474a02" id="0474a02">长佣直没节。二者其身方大端政庄严。具前</a><a name="0474a03" id="0474a03">三种业因缘故。得足跟长。行前三业更修四</a><a name="0474a04" id="0474a04">摄利益他事。以此业缘手足十指悉皆网密。</a><a name="0474a05" id="0474a05">犹如鹅王。若菩萨于师父母扶持侍养。自手</a><a name="0474a06" id="0474a06">涂傅苏油膏药。按摩洗浴衣饴瞻视。得手</a><a name="0474a07" id="0474a07">足柔软润泽细滑。掌色赤好如红莲花。若</a><a name="0474a08" id="0474a08">菩萨修诸善法心无厌惓。增长上上得足踝</a><a name="0474a09" id="0474a09">佣满。若菩萨修学正法为他演说。往来宣化</a><a name="0474a10" id="0474a10">不生疲极。以是业缘得鹿王[跳-兆+专]。若菩萨未得</a><a name="0474a11" id="0474a11">之法勤求欲知。已得之法利他转化。三种</a><a name="0474a12" id="0474a12">恶业断塞不起。六尘恶法不染身心。于身病</a><a name="0474a13" id="0474a13">者施其汤药。于心病者为作良医。以此业</a><a name="0474a14" id="0474a14">缘得身端直。若菩萨见怖畏者为作救护。于</a><a name="0474a15" id="0474a15">贫裸者施与衣食。恒怀惭愧遮恶不起。以</a><a name="0474a16" id="0474a16">此业缘得阴马藏。若菩萨护身口意恒令清</a><a name="0474a17" id="0474a17">净。受施知足用亦知量。施病者药施贫者</a><a name="0474a18" id="0474a18">财。若有众生不平等业。乃至受用亦不平</a><a name="0474a19" id="0474a19">等。劝其修行平等之事。以此业缘得身方</a><a name="0474a20" id="0474a20">满。从横量等如尼拘类树。若菩萨方便巧</a><a name="0474a21" id="0474a21">修诸胜善法。无中下品恒令增上。以此业</a><a name="0474a22" id="0474a22">缘得身毛上靡右旋宛转。若菩萨自性利根</a><a name="0474a23" id="0474a23">多思惟义。亲近智者值善知识。于尊长处</a><a name="0474a24" id="0474a24">洒扫清净。于尊长身洗持按摩。于支提处除</a><a name="0474a25" id="0474a25">去粪秽。客尘烦恼不令污心。以此业缘得</a><a name="0474a26" id="0474a26">一孔一毛皮肤细滑不受尘水。若菩萨衣服</a><a name="0474a27" id="0474a27">饮食车乘卧具诸庄严物欢喜施与心无悔</a><a name="0474a28" id="0474a28">吝。以此业缘得身金色圆光一丈。若菩萨</a><a name="0474a29" id="0474a29">软美饮食广施无限。令多众生悉得饱足。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160473c.htm'><img src='up.gif' border=0></a>
<a href='T160474b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>