<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0675 深密解脱经 0667a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 675 深密解脱经</font> <font face='Arial'>(卷1)</font> 圣者昙无竭菩萨问品第三 <font face='Arial'>T16, p0667a</h2></font><hr>
<span class='old'>
</a><a name="0666c28" id="0666c28">见第一义相。证一切灭相</a><a name="0666c29" id="0666c29"><p>尔时世尊。告昙无竭菩萨言。昙无竭。如是如</span><a name="0667a01" id="0667a01">是。我觉过诸世间碳界第一义相。如是觉已</a><a name="0667a02" id="0667a02">而为人说。以示于人。显示于人。建立是法。何</a><a name="0667a03" id="0667a03">以故。我为圣人说我内身自所证法。为诸凡</a><a name="0667a04" id="0667a04">夫说觉观境界迭共所知。昙无竭。汝今当依</a><a name="0667a05" id="0667a05">此义而知。所谓过诸世间碳界是第一义相。</a><a name="0667a06" id="0667a06">复次昙无竭。我说第一义者。是过一切诸相</a><a name="0667a07" id="0667a07">境界。觉观是名诸相境界。如是我说第一义</a><a name="0667a08" id="0667a08">者。是无言境界。觉观是名芋碳界。昙无</a><a name="0667a09" id="0667a09">竭。我说离诸言语是第一义相。觉观名字是</a><a name="0667a10" id="0667a10">世谛相。如是我说离诸诤论是第一义相。觉</a><a name="0667a11" id="0667a11">观名字是诤论相。昙无竭。依此义相。汝今应</a><a name="0667a12" id="0667a12">知。过诸世间觉观境界。是第一义相。昙无竭。</a><a name="0667a13" id="0667a13">譬如有人尽于一形啖辛苦味乐辛苦味。彼</a><a name="0667a14" id="0667a14">人不能知。不能觉。不能量。不能信石蜜阿</a><a name="0667a15" id="0667a15">婆婆等甘美之味。昙无竭。有人长夜信贪欲</a><a name="0667a16" id="0667a16">乐乐着贪欲。为贪欲火烧内心。身不能知。</a><a name="0667a17" id="0667a17">不能觉。不能量。不能信离诸一切色声香味</a><a name="0667a18" id="0667a18">触无贪欲乐。昙无竭。有人长夜信分别乐乐</a><a name="0667a19" id="0667a19">于分别。不能知。不能觉。不能量。不能信内身</a><a name="0667a20" id="0667a20">寂静无分别乐。昙无竭。有人长夜乐见闻觉</a><a name="0667a21" id="0667a21">知乐信乐而行。彼人不能知。不能觉。不能量。</a><a name="0667a22" id="0667a22">不能信内身寂灭离见闻觉知乐。昙无竭。如</a><a name="0667a23" id="0667a23">人长夜取我我相乐信乐而行。彼人不能知。</a><a name="0667a24" id="0667a24">不能觉。不能量。不能信北郁单越无我我所</a><a name="0667a25" id="0667a25">乐。昙无竭。如是觉观之人。不能知。不能觉。</a><a name="0667a26" id="0667a26">不能量。不能信离诸觉观第一义相。尔时世</a><a name="0667a27" id="0667a27">尊。而说偈言</a><a name="0667a28" id="0667a28"><p class='lg'>　　我说身证法　　　第一离言境</a><br><a name="0667a29" id="0667a29">　　离觉观诤相　　　无言第一义　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160666c.htm'><img src='up.gif' border=0></a>
<a href='T160667b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>