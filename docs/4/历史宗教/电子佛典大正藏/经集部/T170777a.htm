<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0813 佛说无希望经 0777a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 813 佛说无希望经</font> <font face='Arial'>(卷1)</font> <font face='Arial'>T17, p0777a</h2></font><hr>
<span class='old'>
</a><a name="0776c28" id="0776c28">其三昧越诸衰种。使皆清净。虽生小姓。则得</a><a name="0776c29" id="0776c29">更受转轮圣王安隐之德。是为菩萨生于下</span><a name="0777a01" id="0777a01">贱庶民小姓。而受转轮圣王安隐之德。文殊</a><a name="0777a02" id="0777a02">又问。何谓世尊菩萨普显生诸五趣与众生</a><a name="0777a03" id="0777a03">超异。佛告文殊师利。有三昧。名遣诸行照明</a><a name="0777a04" id="0777a04">殊特。以此定意正受。菩萨住斯定时。普现</a><a name="0777a05" id="0777a05">五趣导御众生。令得超异殊特之行。皆发无</a><a name="0777a06" id="0777a06">上正真道也。文殊师利复问佛言。何谓菩萨</a><a name="0777a07" id="0777a07">随时方便。普入一切诸佛国土。于本法身不</a><a name="0777a08" id="0777a08">动移处不来不去。普显一切诸佛国土。如月</a><a name="0777a09" id="0777a09">现水。佛告文殊师利。有三昧。名咸入诸音菩</a><a name="0777a10" id="0777a10">萨。以是定意正受立时。能现己身在于十方。</a><a name="0777a11" id="0777a11">东西南北四维上下。不动移处不来不去。住</a><a name="0777a12" id="0777a12">彼定意。睹见十方诸佛世尊。闻所说经。是为</a><a name="0777a13" id="0777a13">菩萨不动移处随时方便。普现一切诸佛国</a><a name="0777a14" id="0777a14">土。如月现水不来不去。菩萨如是所周旋化</a><a name="0777a15" id="0777a15">亦无往来</a><a name="0777a16" id="0777a16"><p>文殊师利复白佛言。何谓菩萨演万亿音畅</a><a name="0777a17" id="0777a17">出言教各令得闻。佛告文殊。于是菩萨逮</a><a name="0777a18" id="0777a18">得无量回转总持。达知无限众生志性随其</a><a name="0777a19" id="0777a19">言语各畅辞声。分别无数诸响言教而称其</a><a name="0777a20" id="0777a20">意。达其所趣逮此总持。演一切音普令得闻。</a><a name="0777a21" id="0777a21">各各开演辞不错谬。是为菩萨演万亿音畅</a><a name="0777a22" id="0777a22">出言教各令得所</a><a name="0777a23" id="0777a23"><p>于是文殊师利前。白佛言。唯然世尊。诸菩萨</a><a name="0777a24" id="0777a24">等善权方便。难及难及超绝无侣。是经典要</a><a name="0777a25" id="0777a25">诸菩萨学常所启受。当以何业至信脱门。佛</a><a name="0777a26" id="0777a26">告文殊。菩萨欲学斯经典者。则当信解虚</a><a name="0777a27" id="0777a27">空之门。又问世尊。何谓虚空。佛告文殊。其</a><a name="0777a28" id="0777a28">虚空者则谓虚无。无有尘污无恚害心。亦不</a><a name="0777a29" id="0777a29">忽忘。一切诸法亦复如是。无污无害亦无忽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170776c.htm'><img src='up.gif' border=0></a>
<a href='T170777b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>