<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0007a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷2)</font> 十善业道品第一 <font face='Arial'>T17, p0007a</h2></font><hr>
<span class='old'>
</a><a name="0006c28" id="0006c28">夜叉。得夜叉王。此不杀生最为大业正法种</a><a name="0006c29" id="0006c29">子。行于生死。唯不杀生。为归为救。入生死</span><a name="0007a01" id="0007a01">闇。不杀为灯。不杀生者。名曰慈悲。正念思</a><a name="0007a02" id="0007a02">惟不杀生善。心常生喜。若遮他杀。他不可</a><a name="0007a03" id="0007a03">遮。则是行舍。彼人如是。行四梵行。以熏身</a><a name="0007a04" id="0007a04">心。不杀善根。不可思议。最为真实。何等何</a><a name="0007a05" id="0007a05">等。种种诸愿。如是如是。随愿皆得。譬如世</a><a name="0007a06" id="0007a06">间善巧金师。得好真金。如是如是随所欲</a><a name="0007a07" id="0007a07">作。彼金如是随意造作种种庄严。若作瓶等。</a><a name="0007a08" id="0007a08">若作人像。若作佛像。如是如是。不杀生者。</a><a name="0007a09" id="0007a09">不缺不穿。不孔不虚。如是如是。随愿皆得。随</a><a name="0007a10" id="0007a10">何等人。如是不杀。则近涅槃。彼人常共善</a><a name="0007a11" id="0007a11">知识行。彼人则是善器众生。善能摄取自他</a><a name="0007a12" id="0007a12">福德。彼人则是世间福田。不行地狱饿鬼畜</a><a name="0007a13" id="0007a13">生。此善行人。成就善法。一切所得皆悉坚</a><a name="0007a14" id="0007a14">固。无有王贼水火等畏。皆自食用。人中尊</a><a name="0007a15" id="0007a15">贵。他不能胜。法具足故。是故智者不应杀</a><a name="0007a16" id="0007a16">生</a><a name="0007a17" id="0007a17"><p>又修行者。内心思惟。随顺正法。观察法行。云</a><a name="0007a18" id="0007a18">何不盗则得善法。彼见闻知。或天眼见。不</a><a name="0007a19" id="0007a19">偷盗者。出大贪网。彼人现在。善人所信。若</a><a name="0007a20" id="0007a20">王王等。一切皆信。若于王众。若长者众。若</a><a name="0007a21" id="0007a21">刹利众。若沙门众。婆罗门众。一切皆信。怜</a><a name="0007a22" id="0007a22">爱愍念。信受其语。所有财物。一切坚固。不</a><a name="0007a23" id="0007a23">失不坏无能劫夺。王贼水火。诸畏皆离。不</a><a name="0007a24" id="0007a24">须方便。财物易得。得财物已。如法食用。于</a><a name="0007a25" id="0007a25">持戒人行道之人诸福田中皆能舍施。若世</a><a name="0007a26" id="0007a26">间中所应用处皆悉能与。身坏命终。则生善</a><a name="0007a27" id="0007a27">道天世界中。若愿出世。若梵若魔若帝释王</a><a name="0007a28" id="0007a28">若转轮王。王四天下七宝具足。随愿皆得。若</a><a name="0007a29" id="0007a29">乐持戒则得菩提。如前所说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170006c.htm'><img src='up.gif' border=0></a>
<a href='T170007b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>