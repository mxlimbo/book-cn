<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0329b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷56)</font> 观天品第六之一四天王初 <font face='Arial'>T17, p0329b</h2></font><hr>
<span class='old'>
</a><a name="0329a28" id="0329a28">聚。色香味触皆悉具足。意欲食之。欢喜往</a><a name="0329a29" id="0329a29">趣。既至食所。皆共食之。或以手食。或用宝器</span><a name="0329b01" id="0329b01">如业相似。食须陀已。随其来处。还向广池。彼</a><a name="0329b02" id="0329b02">此迭共生欢喜心。天众围绕。五乐音声。歌舞</a><a name="0329b03" id="0329b03">喜笑。游戏而行。到广池中。见大莲华光明殊</a><a name="0329b04" id="0329b04">胜。过百千日。彼一切天妙宝光明。于华光明。</a><a name="0329b05" id="0329b05">十六分中不及其一。尔时天众。见大莲华。心</a><a name="0329b06" id="0329b06">极欢喜。天众围绕。五乐音声。歌舞游戏。围</a><a name="0329b07" id="0329b07">绕大池。皆共循行。如是如是。随其绕池。周遍</a><a name="0329b08" id="0329b08">循行。复见池中希有之事。于花池上。多有种</a><a name="0329b09" id="0329b09">种可爱妙色七宝众蜂。雄雌娱乐。而受快乐。</a><a name="0329b10" id="0329b10">共饮花汁。花汁美味。不可譬喻。并饮花汁。以</a><a name="0329b11" id="0329b11">偈颂曰</a><a name="0329b12" id="0329b12"><p class='lg'>　　若作种种业　　　则生种种果</a><br><a name="0329b13" id="0329b13">　　种种受生者　　　以业种种故</a><br><a name="0329b14" id="0329b14">　　心杂故种种　　　造种种依处</a><br><a name="0329b15" id="0329b15">　　种种业尽故　　　不久则失坏</a><br><a name="0329b16" id="0329b16">　　此所受天乐　　　不可具足说</a><br><a name="0329b17" id="0329b17">　　无常力自在　　　不久须臾至</a><br><a name="0329b18" id="0329b18">　　乐如水泡沫　　　如阳炎非水</a><br><a name="0329b19" id="0329b19">　　诸乐亦如是　　　一切必破坏</a><br><a name="0329b20" id="0329b20">　　极恶不可遮　　　众生皆怖畏</a><br><a name="0329b21" id="0329b21">　　死王将欲至　　　其力不可坏</a><br><a name="0329b22" id="0329b22">　　破坏一切乐　　　及断于命根</a><br><a name="0329b23" id="0329b23">　　业锁所系缚　　　将至于余世</a><br><a name="0329b24" id="0329b24">　　若乐已过去　　　是乐不可念</a><br><a name="0329b25" id="0329b25">　　若乐在未来　　　亦不名为乐</a><br><a name="0329b26" id="0329b26">　　若乐住现在　　　与爱境界杂</a><br><a name="0329b27" id="0329b27">　　无常所迁动　　　一切皆破坏</a><br><a name="0329b28" id="0329b28">　　若乐属三界　　　智者所不赞</a><br><a name="0329b29" id="0329b29">　　云何诸天众　　　爱乐如是乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170329a.htm'><img src='up.gif' border=0></a>
<a href='T170329c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>