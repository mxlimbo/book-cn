<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0737 所欲致患经 0540a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 737 所欲致患经</font> <font face='Arial'>(卷1)</font> <font face='Arial'>T17, p0540a</h2></font><hr>
<span class='old'>
</a><a name="0539c28" id="0539c28">网。因欲自丧。亲属与亲属。兴起因缘。因贪犯</a><a name="0539c29" id="0539c29">罪。驰走不安。以求财产。或能获财。或不能</span><a name="0540a01" id="0540a01">得。或寻失财。愁忧怀恼。拍膑椎胸而以郁</a><a name="0540a02" id="0540a02">怫。吾本多财。今者殚尽。是为贪欲之患。恩</a><a name="0540a03" id="0540a03">爱之恼。放心恣意。为之所溺</a><a name="0540a04" id="0540a04"><p>佛告诸比丘。复次因欲之患。着爱为本。放心</a><a name="0540a05" id="0540a05">恣意。父子相怨。母女相憎。夫妇相捐。姊妹怀</a><a name="0540a06" id="0540a06">恨。兄弟相憎。亲属家室。自相诽谤。是为贪欲</a><a name="0540a07" id="0540a07">之患恩爱之恼。放心恣意。为之所溺</a><a name="0540a08" id="0540a08"><p>佛告诸比丘。复次因欲之患。着爱为本。放心</a><a name="0540a09" id="0540a09">恣意。手执利剑。若持刀杖。屏处沙中。若树木</a><a name="0540a10" id="0540a10">间。破坞间。心中怫郁。转相夺命。遥掷火</a><a name="0540a11" id="0540a11">轮。沸油相洒。缘是兴恶。或致困痛。或致死</a><a name="0540a12" id="0540a12">亡。是为贪欲之患。恩爱之恼。放心恣意。为之</a><a name="0540a13" id="0540a13">所溺</a><a name="0540a14" id="0540a14"><p>佛告诸比丘。复次因欲之患。着爱为本。放心</a><a name="0540a15" id="0540a15">恣意。破他门户。断人寄饷。凿人垣墙。夜行作</a><a name="0540a16" id="0540a16">贼。在藏匿处。或复逃亡。斗争放火。国主觉</a><a name="0540a17" id="0540a17">得。或吏缚束。闭着牢狱。或截耳鼻手足</a><a name="0540a18" id="0540a18">考治掠笞。或断头首。或时住立。压踝鹿弶</a><a name="0540a19" id="0540a19">擎。塼兔窟。或甑。或镬汤煮。沸油洒体。是为</a><a name="0540a20" id="0540a20">贪欲之患恩爱之恼。放心恣意。为之所溺</a><a name="0540a21" id="0540a21"><p>佛告诸比丘。复次因欲之患。着爱为本。放心</a><a name="0540a22" id="0540a22">恣意。身欲众恶。骂詈冲口。心念毒恶。不护身</a><a name="0540a23" id="0540a23">口。不顾后世。寿命终没。魂神一去。堕于恶趣</a><a name="0540a24" id="0540a24">勤苦之处。昼夜考治。无央数岁。是为贪欲</a><a name="0540a25" id="0540a25">之患爱欲之恼。放心恣意。为之所溺</a><a name="0540a26" id="0540a26"><p>佛告诸比丘。复次何因舍欲。能乐断恶。一切</a><a name="0540a27" id="0540a27">所欲。截诸贪求。刈众情态。是为舍欲。其有沙</a><a name="0540a28" id="0540a28">门梵志。见爱欲之瑕。因兴诸患。审知如有爱</a><a name="0540a29" id="0540a29">欲已。劝助众人使度于欲。假使劝化。至于解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170539c.htm'><img src='up.gif' border=0></a>
<a href='T170540b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>