<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0459b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷1)</font> 说法品第二 <font face='Arial'>T17, p0459b</h2></font><hr>
<span class='old'>
</a><br><a name="0459a28" id="0459a28">　　由闻正法故　　　悟彼生灭相</a><br><a name="0459a29" id="0459a29">　　具四种因缘　　　当明了信解</span><br><a name="0459b01" id="0459b01">　　由闻正法故　　　了知蕴处界</a><br><a name="0459b02" id="0459b02">　　与生灭相应　　　今正智明显</a><br><a name="0459b03" id="0459b03">　　是三种过患　　　为轮回之本</a><br><a name="0459b04" id="0459b04">　　乐多闻正法　　　当断令永尽</a><br><a name="0459b05" id="0459b05">　　若乐于多闻　　　处世无过上</a><br><a name="0459b06" id="0459b06">　　于动不动法　　　悉究诸源底</a><br><a name="0459b07" id="0459b07">　　是人命终时　　　无复诸忧怖</a><br><a name="0459b08" id="0459b08">　　善达彼正法　　　不生于少苦</a><br><a name="0459b09" id="0459b09">　　能以正智火　　　焚烧烦恼薪</a><br><a name="0459b10" id="0459b10">　　由乐于多闻　　　后苦不复受</a><br><a name="0459b11" id="0459b11">　　若亲近多闻　　　则生安隐乐</a><br><a name="0459b12" id="0459b12">　　离放逸烧然　　　此为善根本</a><br><a name="0459b13" id="0459b13">　　当承事耆德　　　欣乐彼宣说</a><br><a name="0459b14" id="0459b14">　　出离老死因　　　得证真常处</a><br><a name="0459b15" id="0459b15">　　了达一切法　　　解脱诸障染</a><br><a name="0459b16" id="0459b16">　　引发菩提心　　　多闻为最上</a><br><a name="0459b17" id="0459b17">　　若习近多闻　　　乐欲修正慧</a><br><a name="0459b18" id="0459b18">　　当以身语心　　　尊重常恭敬</a><br><a name="0459b19" id="0459b19">　　若乐多闻者　　　善住于法性</a><br><a name="0459b20" id="0459b20">　　坚固勤修作　　　能越三有海</a><br><a name="0459b21" id="0459b21">　　若人有多闻　　　则具诸财宝</a><br><a name="0459b22" id="0459b22">　　无闻虽富饶　　　愚懵同贫窭</a><br><a name="0459b23" id="0459b23">　　若人无法财　　　远离于师范</a><br><a name="0459b24" id="0459b24">　　虚受彼形躯　　　常怀于忧赧</a><br><a name="0459b25" id="0459b25">　　若近恶知识　　　生放逸懈怠</a><br><a name="0459b26" id="0459b26">　　犹如硗田中　　　虚掷于种子</a><br><a name="0459b27" id="0459b27">　　多闻具法眼　　　虽瞽亦明觉</a><br><a name="0459b28" id="0459b28">　　无目无多闻　　　是为暗钝者</a><br><a name="0459b29" id="0459b29">　　若远离正法　　　依止于非法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170459a.htm'><img src='up.gif' border=0></a>
<a href='T170459c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>