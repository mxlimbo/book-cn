<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0662 大乘百福庄严相经 0333a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 662 大乘百福庄严相经</font> <font face='Arial'>(卷1)</font> <font face='Arial'>T16, p0333a</h2></font><hr>
<span class='old'>
</a><a name="0332c28" id="0332c28"><p>文殊师利。如彼如来所有音声。能有如是无</a><a name="0332c29" id="0332c29">量势力。如来威光亦复如是等彼音声能有</span><a name="0333a01" id="0333a01">如是无量势力</a><a name="0333a02" id="0333a02"><p>文殊师利。如彼如来所有威光。能有如是无</a><a name="0333a03" id="0333a03">量势力。如来之身亦复如是。等彼威光能有</a><a name="0333a04" id="0333a04">如是无量势力</a><a name="0333a05" id="0333a05"><p>文殊师利。如上所说。如是福聚不可思议不</a><a name="0333a06" id="0333a06">可算数。非诸声闻辟支佛等之所能得。何以</a><a name="0333a07" id="0333a07">故。如是福聚从大智慧及大慈悲普遍一切</a><a name="0333a08" id="0333a08">最上愿力所生起故。是故声闻辟支佛等</a><a name="0333a09" id="0333a09">所不能得</a><a name="0333a10" id="0333a10"><p>文殊师利。如来如是妙色之身。悉是一切最</a><a name="0333a11" id="0333a11">胜清净施戒修等及二因缘之所成立。何等</a><a name="0333a12" id="0333a12">为二。一者如来最胜愿力。二者如来化导善</a><a name="0333a13" id="0333a13">巧。何谓如来化导善巧。谓诸众生未种善根</a><a name="0333a14" id="0333a14">令种善根。已种善根令彼成熟。已成熟者令</a><a name="0333a15" id="0333a15">得解脱。由是二种因缘力故。是故获得妙色</a><a name="0333a16" id="0333a16">之身。文殊师利。如是如来妙色之身。由二因</a><a name="0333a17" id="0333a17">缘之所成就。如来音声亦复如是。以二因缘</a><a name="0333a18" id="0333a18">而得成就</a><a name="0333a19" id="0333a19"><p>文殊师利。如是如来所有音声。以二因缘之</a><a name="0333a20" id="0333a20">所成就。如来威光亦复如是。以二因缘而得</a><a name="0333a21" id="0333a21">成就</a><a name="0333a22" id="0333a22"><p>文殊师利。如是如来所有威光。以二因缘之</a><a name="0333a23" id="0333a23">所成就。如来说法亦复如是。以二因缘而得</a><a name="0333a24" id="0333a24">成就</a><a name="0333a25" id="0333a25"><p>文殊师利。如是如来所有说法。以二因缘之</a><a name="0333a26" id="0333a26">所成就。如来之行亦复如是。以二因缘而得</a><a name="0333a27" id="0333a27">成就</a><a name="0333a28" id="0333a28"><p>文殊师利。如来如是为欲哀愍诸众生故出</a><a name="0333a29" id="0333a29">现于世。为欲利益诸众生故出现于世。为欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160332c.htm'><img src='up.gif' border=0></a>
<a href='T160333b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>