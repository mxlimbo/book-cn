<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0486a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷1)</font> 一切佛语心品第一之一 <font face='Arial'>T16, p0486a</h2></font><hr>
<span class='old'>
</a><a name="0485c28" id="0485c28">现流。为顿为渐耶。佛告大慧。渐净非顿。</a><a name="0485c29" id="0485c29">如庵罗果渐熟非顿如来净除一切众生</span><a name="0486a01" id="0486a01">自心现流。亦复如是。渐净非顿。譬如陶家</a><a name="0486a02" id="0486a02">造作诸器。渐成非顿。如来净除一切众生</a><a name="0486a03" id="0486a03">自心现流亦复如是。渐净非顿。譬如大地</a><a name="0486a04" id="0486a04">渐生万物非顿生也。如来净除一切众生</a><a name="0486a05" id="0486a05">自心现流。亦复如是。渐净非顿。譬如人学</a><a name="0486a06" id="0486a06">音乐书画种种技术。渐成非顿。如来净除</a><a name="0486a07" id="0486a07">一切众生自心现流。亦复如是。渐净非顿。</a><a name="0486a08" id="0486a08">譬如明镜顿现一切无相色像。如来净除一</a><a name="0486a09" id="0486a09">切众生自心现流。亦复如是。顿现无相无</a><a name="0486a10" id="0486a10">有所有清净境界。如日月轮顿照显示一</a><a name="0486a11" id="0486a11">切色像。如来为离自心现习气过患众生。亦</a><a name="0486a12" id="0486a12">复如是。顿为显示不思议智最胜境界。譬</a><a name="0486a13" id="0486a13">如藏识顿分别知自心现及身安立受用境</a><a name="0486a14" id="0486a14">界。彼诸依佛亦复如是(依者胡本云津腻谓化佛是真佛气分也)。顿</a><a name="0486a15" id="0486a15">熟众生所处境界。以修行者安处于彼色究</a><a name="0486a16" id="0486a16">竟天。譬如法佛所作依佛光明照曜。自觉圣</a><a name="0486a17" id="0486a17">趣亦复如是。彼于法相有性无性恶见妄</a><a name="0486a18" id="0486a18">想。照令除灭。大慧。法依佛说一切法入自</a><a name="0486a19" id="0486a19">相共相。自心现习气因。相续妄想自性计着</a><a name="0486a20" id="0486a20">因。种种无实幻种种计着不可得。复次大慧。</a><a name="0486a21" id="0486a21">计着缘起自性生妄想自性相。大慧。如工</a><a name="0486a22" id="0486a22">幻师依草木瓦石作种种幻。起一切众生</a><a name="0486a23" id="0486a23">若干形色。起种种妄想彼诸妄想亦无真实。</a><a name="0486a24" id="0486a24">如是大慧。依缘起自性。起妄想自性。种种</a><a name="0486a25" id="0486a25">妄想心种种想行事妄想相计着习气妄想。</a><a name="0486a26" id="0486a26">大慧。是为妄想自性相生。大慧。是名依佛</a><a name="0486a27" id="0486a27">说法。大慧。法佛者。离心自性相。自觉圣所</a><a name="0486a28" id="0486a28">缘境界建立施作。大慧。化佛者。说施戒忍精</a><a name="0486a29" id="0486a29">进禅定及心智慧离阴界入解脱识相分别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160485c.htm'><img src='up.gif' border=0></a>
<a href='T160486b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>