<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0708c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷2)</font> <font face='Arial'>T14, p0708c</h2></font><hr>
<span class='old'>
</a><a name="0708b28" id="0708b28">提。菩萨所行布施。除断三种不善之法。一嫉</a><a name="0708b29" id="0708b29">二悭三贪。是故我于如来所受布施之法。彼</span><a name="0708c01" id="0708c01">所布施而无高心。善男子。如是名为菩萨财</a><a name="0708c02" id="0708c02">施云何是不求饶益果施。谓若菩萨所行布</a><a name="0708c03" id="0708c03">施。不以希欲为因。不以财利为因。不以眷属</a><a name="0708c04" id="0708c04">为因。不以世间近事为因。菩萨修持布施法</a><a name="0708c05" id="0708c05">尔如是。彼因彼缘所行布施。远离一切饶益</a><a name="0708c06" id="0708c06">果报。善男子。如是名为菩萨不求饶益果施。</a><a name="0708c07" id="0708c07">云何是悲愍施。谓若菩萨见诸有情受诸苦</a><a name="0708c08" id="0708c08">恼。或饥渴者。或裸露者。或秽污残缺之者。无</a><a name="0708c09" id="0708c09">主无救无归无依之者。无福者等。菩萨见已</a><a name="0708c10" id="0708c10">生悲愍心。我为此等有情故。发阿耨多罗三</a><a name="0708c11" id="0708c11">藐三菩提心。念此无主无救无依归等诸有</a><a name="0708c12" id="0708c12">情类流转生死。而我今当以何方便为此有</a><a name="0708c13" id="0708c13">情为主为救与作依归。作是念时。菩萨由此</a><a name="0708c14" id="0708c14">悲心所逼。即以方便随为摄受。菩萨摄受彼</a><a name="0708c15" id="0708c15">等有情。俱时所起善根而无高心。善男子。如</a><a name="0708c16" id="0708c16">是名为菩萨悲愍施。云何是不轻慢施。谓若</a><a name="0708c17" id="0708c17">菩萨行布施时。不以轻重分别故施。不以慢</a><a name="0708c18" id="0708c18">心故施。不以毁谤故施。亦不令他劳力故施。</a><a name="0708c19" id="0708c19">不恃豪富骄恣故施。不希名称故施。不恃多</a><a name="0708c20" id="0708c20">闻倨慢故施。菩萨若行施时。心必恭敬尊重。</a><a name="0708c21" id="0708c21">专注供养亲奉施之。善男子。如是名为菩萨</a><a name="0708c22" id="0708c22">不轻慢施。云何是恭敬施。谓若菩萨于轨范</a><a name="0708c23" id="0708c23">师亲教师及余所应尊重之者修梵行者。身</a><a name="0708c24" id="0708c24">极恭顺心极尊重。由恭顺尊重故发言慰安。</a><a name="0708c25" id="0708c25">合掌顶礼稽首承迎于其有情。即以彼彼善</a><a name="0708c26" id="0708c26">相应事而普及之。善男子。如是名为菩萨恭</a><a name="0708c27" id="0708c27">敬施。云何是供养承事施。谓若菩萨或作佛</a><a name="0708c28" id="0708c28">事或法僧事。若于如来塔像之所。或扫去尘</a><a name="0708c29" id="0708c29">秽。或严饰清净。或以妙香华及涂香等而为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140708b.htm'><img src='up.gif' border=0></a>
<a href='T140709a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>