<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0045c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷2)</font> 问谈品第六 <font face='Arial'>T15, p0045c</h2></font><hr>
<span class='old'>
</a><a name="0045b28" id="0045b28">如菩提性得亦如是。如得性受记亦如是。不</a><a name="0045b29" id="0045b29">可以起作法而得受记。梵天言。善男子。汝</span><a name="0045c01" id="0045c01">不行六波罗蜜然后得受记耶。网明言。如汝</a><a name="0045c02" id="0045c02">所说。菩萨行六波罗蜜而得受记。梵天。若菩</a><a name="0045c03" id="0045c03">萨舍一切烦恼。名为檀波罗蜜。于诸法无所</a><a name="0045c04" id="0045c04">起。名为尸罗波罗蜜。于诸法无所伤。名为</a><a name="0045c05" id="0045c05">羼提波罗蜜。于诸法离相。名为毗梨耶波罗</a><a name="0045c06" id="0045c06">蜜。于诸法无所住。名为禅波罗蜜。于诸法</a><a name="0045c07" id="0045c07">无戏论。名为般若波罗蜜。梵天。菩萨如是</a><a name="0045c08" id="0045c08">行六波罗蜜。于何处行。梵天言。无处行也。</a><a name="0045c09" id="0045c09">所以者何。凡所有行皆是不行。若行即是</a><a name="0045c10" id="0045c10">不行。若不行即是行。梵天。以是故。当知无</a><a name="0045c11" id="0045c11">所行是菩提。如汝所问。汝得受菩提记者。如</a><a name="0045c12" id="0045c12">如法性得受记。我所受记亦如是。梵天言。善</a><a name="0045c13" id="0045c13">男子。如如法性无受记。网明言。诸菩萨受</a><a name="0045c14" id="0045c14">记相皆亦如是。如如如法性尔时思益梵天</a><a name="0045c15" id="0045c15">白佛言。世尊。菩萨以何行。诸佛授阿耨多</a><a name="0045c16" id="0045c16">罗三藐三菩提记。佛言。若菩萨不行生法。不</a><a name="0045c17" id="0045c17">行灭法。不行善。不行不善。不行世间。不行</a><a name="0045c18" id="0045c18">出世间。不行有罪法。不行无罪法。不行有</a><a name="0045c19" id="0045c19">漏法。不行无漏法。不行有为法。不行无</a><a name="0045c20" id="0045c20">为法。不行修道。不行除断。不行生死。不行</a><a name="0045c21" id="0045c21">涅槃。不行见法。不行闻法。不行觉法。不行</a><a name="0045c22" id="0045c22">知法。不行施。不行舍。不行戒。不行覆。不行</a><a name="0045c23" id="0045c23">忍。不行善。不行发。不行精进。不行禅。不行</a><a name="0045c24" id="0045c24">三昧。不行慧。不行行。不行知。不行得。梵天。</a><a name="0045c25" id="0045c25">若菩萨如是行者。诸佛则授阿耨多罗三藐</a><a name="0045c26" id="0045c26">三菩提记。所以者何。诸所有行皆是取相。</a><a name="0045c27" id="0045c27">无相无分别则是菩提。皆有所是。无所是是</a><a name="0045c28" id="0045c28">菩提。诸所有行皆是分别。无分别是菩提。诸</a><a name="0045c29" id="0045c29">所有行皆是起作。无起作是菩提。诸所有行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150045b.htm'><img src='up.gif' border=0></a>
<a href='T150046a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>