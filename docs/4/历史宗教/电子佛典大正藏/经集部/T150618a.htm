<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0618a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷10)</font> <font face='Arial'>T15, p0618a</h2></font><hr>
<span class='old'>
</a><a name="0617c28" id="0617c28">知时。所谓能知岁月时故。云何不亲凡愚。</a><a name="0617c29" id="0617c29">所谓见愚法过故。云何不轻凌贫贱者。所</span><a name="0618a01" id="0618a01">谓于一切众生起平等心故。云何以财速施</a><a name="0618a02" id="0618a02">贫苦。所谓有乞求者即令施财施法故。云何</a><a name="0618a03" id="0618a03">于贫穷所能无碍施。所谓于彼众生起于悲</a><a name="0618a04" id="0618a04">愍任乞求意舍内外物故。云何救济破戒。</a><a name="0618a05" id="0618a05">所谓除犯戒业。安置净戒中故。云何名为</a><a name="0618a06" id="0618a06">利益之事。谓能长养众生故。云何名悲智。</a><a name="0618a07" id="0618a07">能见众生未来苦恼故。云何名摄受于法。</a><a name="0618a08" id="0618a08">谓能令众生入于如实法故。云何弃舍资财。</a><a name="0618a09" id="0618a09">所谓舍离诸阴以财惠彼故。云何不营积聚。</a><a name="0618a10" id="0618a10">所谓厌离资生见守护过故。云何赞述持戒。</a><a name="0618a11" id="0618a11">所谓善知持戒果报故。云何诃责毁戒。所谓</a><a name="0618a12" id="0618a12">善解犯戒过故。云何以无谄心奉事持戒。所</a><a name="0618a13" id="0618a13">谓于持戒者生难遭想故。云何名一切弃舍。</a><a name="0618a14" id="0618a14">所谓善信乐故。云何名增上信诚心劝请。所</a><a name="0618a15" id="0618a15">谓为他求乐利众生故。云何如说能行。所</a><a name="0618a16" id="0618a16">谓具足善信闻即受行故。云何奉事比丘智</a><a name="0618a17" id="0618a17">人。所谓请问善事故。云何共他言论能生爱</a><a name="0618a18" id="0618a18">乐。所谓有证智教智故。云何名譬喻智。所</a><a name="0618a19" id="0618a19">谓以喻晓知法相本末故。云何名前际善</a><a name="0618a20" id="0618a20">巧。所谓自识宿命多闻故。云何名以善根为</a><a name="0618a21" id="0618a21">首。所谓于菩提起增上信复劝他故。云何</a><a name="0618a22" id="0618a22">名善巧方便。所谓忏悔随喜劝请所作善根</a><a name="0618a23" id="0618a23">悉善回向故。云何名断除有相。所谓观察诸</a><a name="0618a24" id="0618a24">事见诸法如梦故。云何名断除于想。所谓远</a><a name="0618a25" id="0618a25">离颠倒想故。云何名善观事相。所谓得无相</a><a name="0618a26" id="0618a26">智故。云何名善说诸经。所谓能显示譬喻</a><a name="0618a27" id="0618a27">本事善非善法故。云何名分别于谛。灭无明</a><a name="0618a28" id="0618a28">已名色不起故。云何名证于解脱。所谓得</a><a name="0618a29" id="0618a29">金刚三昧不动无分别故。云何名但说一言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150617c.htm'><img src='up.gif' border=0></a>
<a href='T150618b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>