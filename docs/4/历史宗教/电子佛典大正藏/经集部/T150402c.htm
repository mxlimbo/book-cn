<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0626 佛说阿阇世王经 0402c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 626 佛说阿阇世王经</font> <font face='Arial'>(卷2)</font> <font face='Arial'>T15, p0402c</h2></font><hr>
<span class='old'>
</a><a name="0402b28" id="0402b28">无。王言。我知诸法悉空故。所以者何。泥犁亦</a><a name="0402b29" id="0402b29">复已空。上天安亦空。诸法无所可坏败。是故</span><a name="0402c01" id="0402c01">入法身。法身者亦无天上。亦无人间。亦无泥</a><a name="0402c02" id="0402c02">犁禽兽薜荔。其逆者亦不离法身。其所作逆</a><a name="0402c03" id="0402c03">者身悉法身之所又。诸逆之本悉诸法之本。</a><a name="0402c04" id="0402c04">已去当来无去来者。诸法亦无去来。已知是</a><a name="0402c05" id="0402c05">者。亦不入泥犁。亦不上天。亦不泥洹。文殊</a><a name="0402c06" id="0402c06">师利复问。佛说有逆。如何今说无有。王则答</a><a name="0402c07" id="0402c07">言。我不违佛所语。云何。王言。无我是佛之说。</a><a name="0402c08" id="0402c08">谛其以无我。是则无人。亦不作罪者。亦无受</a><a name="0402c09" id="0402c09">罪者。文殊师利复问。王已脱于狐疑不。则答</a><a name="0402c10" id="0402c10">言。从本已脱以来亦脱。文殊师利言。其疑以</a><a name="0402c11" id="0402c11">尽未。王言。已从久远尽。文殊师利复问。云</a><a name="0402c12" id="0402c12">何众会而知王有逆无逆脱是中。王言。以尊</a><a name="0402c13" id="0402c13">法持我故知无逆。譬若菩萨已得忍辱。悉持</a><a name="0402c14" id="0402c14">诸恶。菩萨若惠好愿。那羁头梁耶谓阿阇</a><a name="0402c15" id="0402c15">世。诸逆以净以得是忍。王言。一切诸法悉</a><a name="0402c16" id="0402c16">净无所沾污故。是法亦不可污。所以者何。</a><a name="0402c17" id="0402c17">其道无有瑕秽故。以入大逆道者。不去生死</a><a name="0402c18" id="0402c18">不见泥洹。所以者何。其道无已可往者而可</a><a name="0402c19" id="0402c19">近者。说是语时。阿阇世王便得疾信忍。则时</a><a name="0402c20" id="0402c20">三十二人。于文殊师利前皆发阿耨多罗三</a><a name="0402c21" id="0402c21">耶三菩心。五百臣下悉得须陀洹道。其罗阅</a><a name="0402c22" id="0402c22">国民塞满宫门。欲见文殊师利说法。文殊师</a><a name="0402c23" id="0402c23">利则时以足大指指地。宫壁及地悉为琉璃。</a><a name="0402c24" id="0402c24">一切在外皆见宫中诸菩萨比丘僧。若人照</a><a name="0402c25" id="0402c25">境自见其形。尔时所视悉亦了了。皆听文殊</a><a name="0402c26" id="0402c26">师利所说法。八万四千人。悉得须陀洹道。复</a><a name="0402c27" id="0402c27">有五百人。悉发阿耨多罗三耶三菩心。文殊</a><a name="0402c28" id="0402c28">师利为王及宫中臣下诸人说法已。各令安</a><a name="0402c29" id="0402c29">隐。便从坐起。与诸菩萨比丘僧俱而出宫门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150402b.htm'><img src='up.gif' border=0></a>
<a href='T150403a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>