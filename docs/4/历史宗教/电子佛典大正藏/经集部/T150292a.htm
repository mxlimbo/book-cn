<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0616 禅法要解 0292a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 616 禅法要解</font> <font face='Arial'>(卷1)</font> <font face='Arial'>T15, p0292a</h2></font><hr>
<span class='old'>
</a><a name="0291c28" id="0291c28">三事者。是名为舍。行者亦如是。具有四心。</a><a name="0291c29" id="0291c29">自身受乐愿及众生。心既柔软。见一切众生</span><a name="0292a01" id="0292a01">悉得是乐。又复见诸天上世间豪贵。取其乐</a><a name="0292a02" id="0292a02">相愿及众生。心既柔软。见一切众生。悉得是</a><a name="0292a03" id="0292a03">乐。修行慈时心生大喜。以此大喜愿与众生。</a><a name="0292a04" id="0292a04">或从定起礼佛法众赞叹供养。亦得心喜愿</a><a name="0292a05" id="0292a05">与众生。及取外喜愿与众生。或时自见其苦</a><a name="0292a06" id="0292a06">老病忧恼饥寒困苦。欲令众生离是苦恼。我</a><a name="0292a07" id="0292a07">能分别筹量。心忍犹尚苦恼。何况众生无有</a><a name="0292a08" id="0292a08">智慧忍受众苦。何得不恼。则生悲心。复见外</a><a name="0292a09" id="0292a09">人刑戮鞭挞。又闻经说恶道苦痛。取是苦相</a><a name="0292a10" id="0292a10">观一切皆苦。而生悲心。舍者自舍憎爱。亦</a><a name="0292a11" id="0292a11">观众生无有憎爱。及取外众生受不苦不乐</a><a name="0292a12" id="0292a12">者。从第四禅乃至非有想非无想处。及欲界</a><a name="0292a13" id="0292a13">无苦无乐时。取是相已观一切众生。亦都如</a><a name="0292a14" id="0292a14">是无苦无乐。复次如贵人唯有一子。爱念甚</a><a name="0292a15" id="0292a15">重心常慈愍。世间诸乐愿令悉得。自能得</a><a name="0292a16" id="0292a16">者亦皆与之。其子或时遭诸恼患。父甚悲念。</a><a name="0292a17" id="0292a17">若子从因得免。其父大喜。心生喜已。即便</a><a name="0292a18" id="0292a18">放舍任子自长。父得休息。行者如是。于四无</a><a name="0292a19" id="0292a19">量心中。观诸众生亦如子想。随己所有乐事。</a><a name="0292a20" id="0292a20">及取世间种种诸乐。愿令得之。慈定力故悉</a><a name="0292a21" id="0292a21">见一切皆是乐者。行人从慈心起。若见众生</a><a name="0292a22" id="0292a22">受诸苦痛。取是相已而生悲心。悲心力故见</a><a name="0292a23" id="0292a23">诸众生悉皆受苦。见受苦已愿令众生皆离</a><a name="0292a24" id="0292a24">是苦。从悲三昧起。若见众生受乐得道入涅</a><a name="0292a25" id="0292a25">槃者。取是相已而生喜心。欲令彼得而彼</a><a name="0292a26" id="0292a26">自得。心识柔软悉见众生皆得欢喜。从此定</a><a name="0292a27" id="0292a27">起。见众生不苦不乐者不忧不喜者。取是相</a><a name="0292a28" id="0292a28">已而生舍心。愿令众生不苦不乐不忧不喜。</a><a name="0292a29" id="0292a29">以善修舍定力故。悉见众生不苦不乐不忧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150291c.htm'><img src='up.gif' border=0></a>
<a href='T150292b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>