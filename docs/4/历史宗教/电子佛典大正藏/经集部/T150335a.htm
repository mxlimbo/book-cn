<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0620 治禅病秘要法 0335a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 620 治禅病秘要法</font> <font face='Arial'>(卷1)</font> 治阿练若乱心病七十二种法 <font face='Arial'>T15, p0335a</h2></font><hr>
<span class='old'>
</a><a name="0334c28" id="0334c28">散绿色干药。从于发间及遍身体。一切毛孔。</a><a name="0334c29" id="0334c29">使绿色干药从薄皮入。乃至于髓。使心下白。</span><a name="0335a01" id="0335a01">遍体渐增柔软。第六节紫色童子。捉玫瑰珠</a><a name="0335a02" id="0335a02">瓶。盛玫瑰水。遍洗诸脉。令玫瑰水从一切</a><a name="0335a03" id="0335a03">毛孔出。毛下诸虫。皆从水出。复以一琥珀色</a><a name="0335a04" id="0335a04">干药。散于发间。及遍身体一切毛孔。使琥珀</a><a name="0335a05" id="0335a05">色干药从薄皮入。乃至于髓。使心下转明。如</a><a name="0335a06" id="0335a06">白雪光。遍体渐增柔软。第七节黄色童子。捉</a><a name="0335a07" id="0335a07">金刚钻。钻两脚下。钻两掌。钻心两边。然</a><a name="0335a08" id="0335a08">后持如意珠王。摩拭六根诸根。开受最上禅</a><a name="0335a09" id="0335a09">味乐。诸皮脉间。如涂白膏。一切柔软。第八节</a><a name="0335a10" id="0335a10">金刚色童子。手持二瓶。以金刚色药。灌两耳</a><a name="0335a11" id="0335a11">中。及一切毛孔。如按摩法。停调诸节。身如</a><a name="0335a12" id="0335a12">钩锁。游诸节间。第九节摩尼珠色童子。从</a><a name="0335a13" id="0335a13">瓶口出。至行者所。内五指。置行者口中。其五</a><a name="0335a14" id="0335a14">指端。流五色药。行者饮已。观身及心。乃至诸</a><a name="0335a15" id="0335a15">脉。净若明镜。颇梨摩尼色不得譬。童子授莲</a><a name="0335a16" id="0335a16">花茎令行者啖。啖时如啖藕法。滴滴之中。</a><a name="0335a17" id="0335a17">流注甘露。食此茎已。唯九华在。一一华中。有</a><a name="0335a18" id="0335a18">一梵王。持梵王床。授与行者。令行者坐。坐此</a><a name="0335a19" id="0335a19">床已。七宝大盖。覆行者上。梵王各各说慈法</a><a name="0335a20" id="0335a20">门。以教行者。梵王力故。十方诸佛。住行者</a><a name="0335a21" id="0335a21">前。为说慈悲喜舍。随根授药。柔软四大。告舍</a><a name="0335a22" id="0335a22">利弗。汝好持此柔软四大。伏九十八使。身内</a><a name="0335a23" id="0335a23">身外。一切诸病。梵王灌顶拥酥灌法。为四</a><a name="0335a24" id="0335a24">众说。尔时舍利弗。尊者阿难等。闻佛所说。欢</a><a name="0335a25" id="0335a25">喜奉行</a><a name="0335a26" id="0335a26"><p><b>　　<A NAME="n240"></A>治噎法</b></a><a name="0335a27" id="0335a27"><p>复次舍利弗。若阿练比丘。用心大急。数息</a><a name="0335a28" id="0335a28">太粗。眠卧单薄。因外风寒。因动脾管脾肾</a><a name="0335a29" id="0335a29">等脉。诸筋起风。逆气胸塞。节节流水。停住胸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150334c.htm'><img src='up.gif' border=0></a>
<a href='T150335b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>