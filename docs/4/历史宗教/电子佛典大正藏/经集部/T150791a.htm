<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0791a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷2)</font> 净戒品第五之一 <font face='Arial'>T15, p0791a</h2></font><hr>
<span class='old'>
</a><a name="0790c28" id="0790c28">今以一切世间天人为证。如来如法得阿耨</a><a name="0790c29" id="0790c29">多罗三藐三菩提转无上法轮。沙门婆罗门</span><a name="0791a01" id="0791a01">若天魔梵所不能转。舍利弗。如是现事。如来</a><a name="0791a02" id="0791a02">灭后我此阿耨多罗三藐三菩提。我诸弟子等</a><a name="0791a03" id="0791a03">欲广流布。是诸恶人不能证明。亦复不能施</a><a name="0791a04" id="0791a04">与无畏。舍利弗。譬如蜜瓶置四衢道。而作是</a><a name="0791a05" id="0791a05">言。若人能食一毛头者。常不老死。尔时诸天</a><a name="0791a06" id="0791a06">世人各以刀杖卫护是瓶。时卫护者各作是</a><a name="0791a07" id="0791a07">言。若或有人食一毛头者。我等当杀。舍利弗。</a><a name="0791a08" id="0791a08">中有一人窃作是念。是瓶中蜜食一毛头。则</a><a name="0791a09" id="0791a09">不老死。我今何为惜死不啖。若得啖已。则便</a><a name="0791a10" id="0791a10">不畏诸卫护者。亦可常得无老病死。如是定</a><a name="0791a11" id="0791a11">心不惜寿命直诣瓶所。诸卫护者各持刀杖</a><a name="0791a12" id="0791a12">竞欲杀之。舍利弗。是人若能刀杖未。及食</a><a name="0791a13" id="0791a13">一渧者。则免衰患无复老死。如是舍利弗。</a><a name="0791a14" id="0791a14">多有恶人魔及魔民欲灭我法。如来灭后若有</a><a name="0791a15" id="0791a15">人能随顺空法通达无疑。则于诸法心无所</a><a name="0791a16" id="0791a16">得成就上忍。尔时虽为恶人所轻沮坏其道。</a><a name="0791a17" id="0791a17">是人若能不惜身命勤行精进。通达诸法无</a><a name="0791a18" id="0791a18">生无作。则得度脱生老病死。舍利弗。蜜瓶是</a><a name="0791a19" id="0791a19">佛第一义法。诸天世人卫护瓶者。则是恶人</a><a name="0791a20" id="0791a20">乐行魔事。自失大利。亦遮他人行实相者。失</a><a name="0791a21" id="0791a21">于大利。舍利弗。增上慢者皆是魔党助成魔</a><a name="0791a22" id="0791a22">事。咸共讥诃无生灭法。又舍利弗。不净说</a><a name="0791a23" id="0791a23">者。我见人见众生见。五阴十二入十八界见。</a><a name="0791a24" id="0791a24">未得谓得心计得道计得涅槃。咸亦讥诃如</a><a name="0791a25" id="0791a25">是正法。何以故。是人贪着空故。亦是魔众</a><a name="0791a26" id="0791a26">魔所迷惑。以我正法而作魔事。舍利弗。若在</a><a name="0791a27" id="0791a27">家出家闻是无我无人无众生毕竟空法惊疑</a><a name="0791a28" id="0791a28">畏者。当知是人受魔教化。是像比丘为是盗</a><a name="0791a29" id="0791a29">法恶威仪者。舍利弗。是人则是我见众生见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150790c.htm'><img src='up.gif' border=0></a>
<a href='T150791b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>