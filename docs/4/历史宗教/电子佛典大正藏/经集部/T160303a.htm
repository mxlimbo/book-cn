<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0303a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷5)</font> <font face='Arial'>T16, p0303a</h2></font><hr>
<span class='old'>
</a><a name="0302c28" id="0302c28">一切如来及诸菩萨得自在者。所有功德无</a><a name="0302c29" id="0302c29">量无边阿僧企耶。此百福相而为上首。若诸</span><a name="0303a01" id="0303a01">如来经无量劫。演说如是无量无边诸功德</a><a name="0303a02" id="0303a02">相终不可尽。我今略说。为令有情生喜乐故。</a><a name="0303a03" id="0303a03">是名菩萨摄取有情。清净等流一切诸法。出</a><a name="0303a04" id="0303a04">息入息活命善巧。善男子。云何菩萨能持无</a><a name="0303a05" id="0303a05">量大法云雨。善男子。譬如风轮广大无边。普</a><a name="0303a06" id="0303a06">遍世界坚固不动。于成坏时能持云雨。海及</a><a name="0303a07" id="0303a07">大洲。牟真邻陀山。摩诃牟真邻陀山。轮围山。</a><a name="0303a08" id="0303a08">大轮围山。诸香山等。河林宫室。以彼风轮为</a><a name="0303a09" id="0303a09">所依持。菩萨摩诃萨亦复如是。以无量无边</a><a name="0303a10" id="0303a10">诸陀罗尼而为风轮。发起一切正等觉云。如</a><a name="0303a11" id="0303a11">成劫时安立世界。苏迷卢山。轮围山。大轮围</a><a name="0303a12" id="0303a12">山。香山雪山。海及大洲。河林宫殿。又复流澍</a><a name="0303a13" id="0303a13">大法云雨。能持世间及出世间。无边法蕴百</a><a name="0303a14" id="0303a14">福之相。诸地波罗蜜多。一切三摩地。诸陀罗</a><a name="0303a15" id="0303a15">尼。神通自在力无畏等。及无碍解不共大悲。</a><a name="0303a16" id="0303a16">成就一切佛及菩萨。是名菩萨能持无量大</a><a name="0303a17" id="0303a17">法云雨。善男子。云何菩萨能得安立最胜宫</a><a name="0303a18" id="0303a18">殿种种庄严。善男子。譬如风力周遍安立一</a><a name="0303a19" id="0303a19">切宫殿种种庄严。令诸草木萌牙增长。根茎</a><a name="0303a20" id="0303a20">枝叶花果茂盛。又复能令一切有情支分差</a><a name="0303a21" id="0303a21">别。菩萨如是以无边智。无著智。无碍解智。辩</a><a name="0303a22" id="0303a22">才智。如风布列一切世间及出世间种种具</a><a name="0303a23" id="0303a23">足。复能了知示现施与种种差别。今当略说。</a><a name="0303a24" id="0303a24">谓此诸法能生恶趣及生善趣所生为主。谓</a><a name="0303a25" id="0303a25">此诸法生捺洛迦及以傍生。谓此诸法生</a><a name="0303a26" id="0303a26">琰魔界。或生人天或生释梵护世诸天。谓此</a><a name="0303a27" id="0303a27">诸法所生之处。色相端严人所喜见。聪明智</a><a name="0303a28" id="0303a28">慧及好眷属。又菩萨善巧了知此法。是诸明</a><a name="0303a29" id="0303a29">处种种伎能种种工巧一切色类及诸异论。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160302c.htm'><img src='up.gif' border=0></a>
<a href='T160303b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>