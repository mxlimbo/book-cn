<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0599b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷7)</font> <font face='Arial'>T15, p0599b</h2></font><hr>
<span class='old'>
</a><br><a name="0599a28" id="0599a28">　　诸天千亿数　　　住净虚空中</a><br><a name="0599a29" id="0599a29">　　信心以曼陀　　　散彼比丘身</span><br><a name="0599b01" id="0599b01">　　此皆过人花　　　遍满阎浮界</a><br><a name="0599b02" id="0599b02">　　天女亿那由　　　伎乐诸歌咏</a><br><a name="0599b03" id="0599b03">　　安隐德比丘　　　作大师子吼</a><br><a name="0599b04" id="0599b04">　　牟尼如来尊　　　令余亿佛土</a><br><a name="0599b05" id="0599b05">　　各各于己刹　　　彼清净大士</a><br><a name="0599b06" id="0599b06">　　安隐德比丘　　　传说其名号</a><br><a name="0599b07" id="0599b07">　　比丘比丘尼　　　清信士男女</a><br><a name="0599b08" id="0599b08">　　天龙及夜叉　　　乾闼紧罗等</a><br><a name="0599b09" id="0599b09">　　彼闻决定业　　　安隐得离垢</a><br><a name="0599b10" id="0599b10">　　信心求道者　　　其数如恒沙</a><br><a name="0599b11" id="0599b11">　　安隐德比丘　　　聪慧得自在</a><br><a name="0599b12" id="0599b12">　　为于佛智故　　　然臂不为忧</a><br><a name="0599b13" id="0599b13">　　彼人于千刹　　　变身如恒沙</a><br><a name="0599b14" id="0599b14">　　臂光遍照曜　　　犹如劫尽火</a><br><a name="0599b15" id="0599b15">　　雨以众香末　　　遍满一切土</a><br><a name="0599b16" id="0599b16">　　下至于大地　　　上天悉来集</a><br><a name="0599b17" id="0599b17">　　一切供养具　　　庄严于此刹</a><br><a name="0599b18" id="0599b18">　　其地满真珠　　　供养安隐德</a><br><a name="0599b19" id="0599b19">　　一切众宝花　　　庄严于此刹</a><br><a name="0599b20" id="0599b20">　　龙雨妙真珠　　　供养安隐德</a><br><a name="0599b21" id="0599b21">　　复以一切宝　　　严饰于此刹</a><br><a name="0599b22" id="0599b22">　　龙雨宝庄严　　　为供安隐德</a><br><a name="0599b23" id="0599b23">　　最胜释师子　　　住于耆阇山</a><br><a name="0599b24" id="0599b24">　　于诸比丘前　　　而作师子吼</a><br><a name="0599b25" id="0599b25">　　安隐德我是　　　德音是弥勒</a><br><a name="0599b26" id="0599b26">　　于彼千亿劫　　　共修菩提行</a><br><a name="0599b27" id="0599b27">　　时见持戒者　　　安隐德智慧</a><br><a name="0599b28" id="0599b28">　　无量诸女人　　　悉变为男子</a><br><a name="0599b29" id="0599b29">　　诸佛悉授记　　　终无有疑惑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150599a.htm'><img src='up.gif' border=0></a>
<a href='T150599c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>