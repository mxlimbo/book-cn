<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0619 五门禅经要用法 0332c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 619 五门禅经要用法</font> <font face='Arial'>(卷1)</font> <font face='Arial'>T15, p0332c</h2></font><hr>
<span class='old'>
</a><a name="0332b28" id="0332b28">谛观之自见其身如彼不异。静处专念便得初</a><a name="0332b29" id="0332b29">禅。佛在恒水边坐禅。有寡闻比丘问佛。云</span><a name="0332c01" id="0332c01">何得道。佛言。他物莫取。便解法空即得道迹</a><a name="0332c02" id="0332c02">多闻人自怪无所得而问于佛。佛言。取恒</a><a name="0332c03" id="0332c03">水中小石。以君持水净洗。比丘如教。佛问。</a><a name="0332c04" id="0332c04">恒水多澡瓶水多。答言。恒水不可为比。佛言。</a><a name="0332c05" id="0332c05">不以指洗。用水虽多无益也。行者当勤精进</a><a name="0332c06" id="0332c06">用智定指洗除心垢。若不如是不能离苦也</a><a name="0332c07" id="0332c07"><p>不净观法。贪嗔痴是众病之本。爱身着欲则</a><a name="0332c08" id="0332c08">生嗔恚。颠倒所惑即是愚痴所覆故也。于内</a><a name="0332c09" id="0332c09">外身爱着净想。习之来久深着难遣。欲离贪</a><a name="0332c10" id="0332c10">欲当观不净。嗔由外起虽尔犹可制之。如人</a><a name="0332c11" id="0332c11">破竹初节难破。既制贪欲余二自息。不净观</a><a name="0332c12" id="0332c12">者当观此身。生不净处在胞胎中。从不净出</a><a name="0332c13" id="0332c13">薄皮覆之内纯不净。然四大变为饮食充实</a><a name="0332c14" id="0332c14">其内。自观察从头至足。薄皮裹之内无一净</a><a name="0332c15" id="0332c15">者。脑膜涕唾脓血屎尿。略说则有三十六物。</a><a name="0332c16" id="0332c16">广则无量。犹如农夫开仓。善分别麻麦粟豆。</a><a name="0332c17" id="0332c17">行者深观见此身仓。种种恶露三十六物。如</a><a name="0332c18" id="0332c18">实分别内身如此。当知外身亦不异此。若心</a><a name="0332c19" id="0332c19">住相者。身体柔软心神快乐。心若不住当自</a><a name="0332c20" id="0332c20">责心。我从无数劫来随顺汝故。经历三涂受</a><a name="0332c21" id="0332c21">无穷苦。从今日去我当供伏汝。汝且随我。</a><a name="0332c22" id="0332c22">还摄其心令得成就。若极其身者。当观白骨。</a><a name="0332c23" id="0332c23">亦可入初禅。行者志求大乘。若命终随意所</a><a name="0332c24" id="0332c24">欲生诸佛前。若不尔者。必生兜率天得见弥</a><a name="0332c25" id="0332c25">勒。定无有疑也</a><a name="0332c26" id="0332c26"><p>初禅过患内有觉观外有火灾。二禅过患内</a><a name="0332c27" id="0332c27">有喜乐。外有水灾。三禅过患内有喘息外有</a><a name="0332c28" id="0332c28">风灾。四禅地中过患都尽三灾不及</a><a name="0332c29" id="0332c29"><p>二十五有。四天下。六欲天。四恶道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150332b.htm'><img src='up.gif' border=0></a>
<a href='T150333a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>