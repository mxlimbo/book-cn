<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0742 佛说自爱经 0549b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 742 佛说自爱经</font> <font face='Arial'>(卷1)</font> <font face='Arial'>T17, p0549b</h2></font><hr>
<span class='old'>
</a><a name="0549a28" id="0549a28">者也。王曰。善哉。唯佛教诫。诚高行贤者。清</a><a name="0549a29" id="0549a29">贞守真。秽利邪乐不以染心。口四不言。三凶</span><a name="0549b01" id="0549b01">远身。危命全行诸佛所珍。亲安族兴终得</a><a name="0549b02" id="0549b02">上天常得福会。斯谓自爱者也。王曰。善哉。</a><a name="0549b03" id="0549b03">唯佛教真。众毒横加。忍默不说。慈恻愍彼。</a><a name="0549b04" id="0549b04">终始济之。精进不怠。绍心三尊。外静内寂</a><a name="0549b05" id="0549b05">殖念道根。深观圣趣。明化真言。孝亲济已。</a><a name="0549b06" id="0549b06">导众使然。常与福会。斯谓自爱者也。王曰。</a><a name="0549b07" id="0549b07">善哉唯佛教真观者无数。时有两商人。一人</a><a name="0549b08" id="0549b08">念曰。佛身丈六华色紫金。顶有肉髻。项有</a><a name="0549b09" id="0549b09">日光。巍巍难言。佛如帝王。沙门犹忠臣。佛</a><a name="0549b10" id="0549b10">陈明法。沙门诵宣。斯王明矣。知佛可尊。佛知</a><a name="0549b11" id="0549b11">其念熟视之。其人心喜喜如获宝。其一人念</a><a name="0549b12" id="0549b12">曰。斯王愚惑。尔为国主将复何求。佛者若</a><a name="0549b13" id="0549b13">牛。弟子犹车。彼牛牵车东西南北。佛亦犹然。</a><a name="0549b14" id="0549b14">子有何道屈意奉之乎。佛知其有恶念必获</a><a name="0549b15" id="0549b15">其殃。怆然愍之。其人心惧。若有所遭。二人俱</a><a name="0549b16" id="0549b16">去。三十里停宿沽酒饮之共平。属事讼之</a><a name="0549b17" id="0549b17">纷纷。其善念者。四王遣善神护焉。毒心谤</a><a name="0549b18" id="0549b18">佛者。太山鬼令酒入肠。犹火烧身。出停路</a><a name="0549b19" id="0549b19">卧。即宛转落车辙中。晨有商人。车五百乘轹</a><a name="0549b20" id="0549b20">杀之焉。伴求而见。其然曰吾衰矣还国见。</a><a name="0549b21" id="0549b21">疑取物去为不义。遂轻身委财而逝。展转远</a><a name="0549b22" id="0549b22">迈。去舍卫数万里。有一国。国王崩无太子。谶</a><a name="0549b23" id="0549b23">书云。中土有微人。当王斯土。群僚议曰。国之</a><a name="0549b24" id="0549b24">无君。犹体之无首。难以久立也。故王有马。常</a><a name="0549b25" id="0549b25">为王礼。若有任王者马必屈膝。佥曰大善。</a><a name="0549b26" id="0549b26">即具严驾。以王印绶着车上。人马填路。观者</a><a name="0549b27" id="0549b27">莫不挥涕。商人亦出观。国太史曰。彼有黄</a><a name="0549b28" id="0549b28">云之盖。斯者气也。神马直进屈膝舐商人足。</a><a name="0549b29" id="0549b29">群臣欣豫香汤澡浴。拜为国王佥然称臣。王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170549a.htm'><img src='up.gif' border=0></a>
<a href='T170549c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>