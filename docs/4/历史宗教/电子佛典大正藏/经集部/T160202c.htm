<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0202c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷9)</font> 上坚德品第三十三 <font face='Arial'>T16, p0202c</h2></font><hr>
<span class='old'>
</a><a name="0202b28" id="0202b28">亿阿罗汉众恭敬围绕。游行诸国到安隐城。</a><a name="0202b29" id="0202b29">上坚德王。闻佛大众俱游诸国来到此城。心</span><a name="0202c01" id="0202c01">大欢喜往诣佛所。头面礼足于一面坐。尔时</a><a name="0202c02" id="0202c02">彼佛观王深心宿行因缘。即便为说断众生</a><a name="0202c03" id="0202c03">疑令众欢喜菩萨藏经。上坚德王闻法欢喜。</a><a name="0202c04" id="0202c04">作如是念。我今宁可以众妙具严饰此园。奉</a><a name="0202c05" id="0202c05">上如来令其受用。即于其中起七十亿诸僧</a><a name="0202c06" id="0202c06">房舍。妙衣覆地。有七十亿经行之处。床榻</a><a name="0202c07" id="0202c07">卧具亦七十亿。皆悉办已往诣佛所。头面礼</a><a name="0202c08" id="0202c08">足而白佛言。唯愿世尊。哀愍我故及诸大众</a><a name="0202c09" id="0202c09">受明日请。出宝光佛默然许之。王知受已顶</a><a name="0202c10" id="0202c10">礼佛足右绕已去。即于其夜。为佛及僧。备诸</a><a name="0202c11" id="0202c11">供具种种肴膳转轮圣王所食之味。晨朝诣</a><a name="0202c12" id="0202c12">佛而白佛言。饭具已办。唯愿知时。出宝光</a><a name="0202c13" id="0202c13">佛着衣持钵。与七十亿大阿罗汉恭敬围绕。</a><a name="0202c14" id="0202c14">往诣园中次第而坐。上坚德王。见佛及僧众</a><a name="0202c15" id="0202c15">坐已定。手自斟酌种种美味。恣其所须皆令</a><a name="0202c16" id="0202c16">饱满。知佛及僧饭食已讫。澡手涤钵。奉佛</a><a name="0202c17" id="0202c17">及僧各以一衣。如是施已自执金钟澡如来</a><a name="0202c18" id="0202c18">手。而作是言。我以此园及诸房舍经行之处</a><a name="0202c19" id="0202c19">床榻卧具并守园者。施佛及僧。唯愿受用。亦</a><a name="0202c20" id="0202c20">以自身供给于佛。佛告坚意。上坚德王供</a><a name="0202c21" id="0202c21">给出宝光佛。朝夕随时常来听法。如是乃</a><a name="0202c22" id="0202c22">至半劫。咨问彼佛诸法因果相续。佛随问</a><a name="0202c23" id="0202c23">答利益无量无数众生。坚意汝谓。彼时名上</a><a name="0202c24" id="0202c24">坚德转轮王者。岂异人乎。勿造斯观。即汝</a><a name="0202c25" id="0202c25">身是。坚意。我念汝昔于过去世。闻是法故。</a><a name="0202c26" id="0202c26">以无上供供养千佛。如来于今亦当为汝说</a><a name="0202c27" id="0202c27">此法门。入法相故</a><a name="0202c28" id="0202c28"><p class='juan'>
佛说华手经卷第九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160202b.htm'><img src='up.gif' border=0></a>
<a href='T160203a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>