<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0334a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷57)</font> 观天品第六之一四天王初 <font face='Arial'>T17, p0334a</h2></font><hr>
<span class='old'>
</a><a name="0333c28" id="0333c28">诸化天。莲华叶中。歌舞游戏。种种受乐</a><a name="0333c29" id="0333c29"><p>尔时天王牟修楼陀。见实天众心离憍慢善</span><a name="0334a01" id="0334a01">调伏已。复于莲华叶中化天歌舞。有一华叶。</a><a name="0334a02" id="0334a02">满中化天。忽然坠落堕大池中。或有深没。更</a><a name="0334a03" id="0334a03">不复出。或有涌出。在于水上。或如死尸。浮在</a><a name="0334a04" id="0334a04">水上。或有相抱二俱沉没。皆唱是言。救我救</a><a name="0334a05" id="0334a05">我。迭互相唤。或有相抱发声大叫。或有相</a><a name="0334a06" id="0334a06">抱而便沉没。诸实天众。在大池岸。观诸化天。</a><a name="0334a07" id="0334a07">见化天众退没乱坏。极生怖畏。极大愁恼</a><a name="0334a08" id="0334a08"><p>尔时池中一莲花叶。既堕落已。复有一莲华</a><a name="0334a09" id="0334a09">叶。化天满中。而复坠落。堕大池中。或有沈</a><a name="0334a10" id="0334a10">没。或有少力浮在水上。发声大叫。或有沉没</a><a name="0334a11" id="0334a11">不知所在。或有死已没于水下。或有死已浮</a><a name="0334a12" id="0334a12">在水上。犹如船筏。或有叫唤。或共天女相</a><a name="0334a13" id="0334a13">抱大叫。或为天女两手急抱而没水中。犹如</a><a name="0334a14" id="0334a14">人间在恶水中。船筏坏时。人皆沉没。此化</a><a name="0334a15" id="0334a15">天众。住花叶中。与叶俱坠。清净水中。没在大</a><a name="0334a16" id="0334a16">池。亦复如是</a><a name="0334a17" id="0334a17"><p>尔时复有一莲华叶。化天满中。而复坠落。堕</a><a name="0334a18" id="0334a18">大池中。如石堕水。不复更出。尔时复有一莲</a><a name="0334a19" id="0334a19">华叶。多有化天。住在其中。而复坠落。堕大池</a><a name="0334a20" id="0334a20">中。迭共相抱。皆大叫唤。或没半身。久时叫</a><a name="0334a21" id="0334a21">唤。然后尽没。如是百百千千。有无量种安详</a><a name="0334a22" id="0334a22">徐堕大池水中。犹如沈石。令实天众。皆悉见</a><a name="0334a23" id="0334a23">之。无量天众。没已不出</a><a name="0334a24" id="0334a24"><p>尔时复有一莲华叶。满中化天。临欲堕落。发</a><a name="0334a25" id="0334a25">声大叫。如大山崩。或如地动。或如大海潮波</a><a name="0334a26" id="0334a26">之声。化天堕时。出大音声。亦复如是。时实天</a><a name="0334a27" id="0334a27">众。在彼岸上。闻化天众如是音声。见如是等</a><a name="0334a28" id="0334a28">诸衰恼事。皆生厌离。心大恐怖。周匝绕池。观</a><a name="0334a29" id="0334a29">此化天。心极厌离。共相谓言。如此之事。本所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170333c.htm'><img src='up.gif' border=0></a>
<a href='T170334b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>