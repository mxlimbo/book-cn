<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0749a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷1)</font> 密严道场品第一 <font face='Arial'>T16, p0749a</h2></font><hr>
<span class='old'>
</a><a name="0748c28" id="0748c28">智非所知。非根非境。何以故蕴处界诸根境</a><a name="0748c29" id="0748c29">等皆鄙陋故。不应内外而见如来。且色无觉</span><a name="0749a01" id="0749a01">知无有思虑生已必灭。同于草木瓦砾之类。</a><a name="0749a02" id="0749a02">微尘积成如来聚沫。受以二法和合而生。犹</a><a name="0749a03" id="0749a03">如水泡瓶衣等想。亦二和合因缘所生犹如</a><a name="0749a04" id="0749a04">阳焰。譬如盛热地气蒸涌。照已日光如水波</a><a name="0749a05" id="0749a05">浪。诸鸟兽等为渴所逼。远而望之生真水解。</a><a name="0749a06" id="0749a06">想亦如是无有体性虚妄不实分别智者。如有</a><a name="0749a07" id="0749a07">性见各别体相名字可得。定者审观犹如兔</a><a name="0749a08" id="0749a08">角。石女儿等但有假名。如梦中色唯想妄见</a><a name="0749a09" id="0749a09">觉悟非有。无明梦中见男女等种种之色。成</a><a name="0749a10" id="0749a10">于正觉即无所见。行如芭蕉中无坚实。离于</a><a name="0749a11" id="0749a11">身境即无体性。识如幻事虚伪不实。譬如幻</a><a name="0749a12" id="0749a12">师若幻师弟子。依草木瓦砾示现色像。幻作</a><a name="0749a13" id="0749a13">于人及诸象马。种种形相具足庄严。愚幻</a><a name="0749a14" id="0749a14">贪求非明智者。识亦如是依余而住。遍计分</a><a name="0749a15" id="0749a15">别能取所取二种执生。若自了知即皆转灭。</a><a name="0749a16" id="0749a16">是故无体同于幻士。金刚藏如来常住恒不</a><a name="0749a17" id="0749a17">变易。是修念佛观行之境名如来藏。犹如虚</a><a name="0749a18" id="0749a18">空不可坏灭。名涅槃界亦名法界。过现未来</a><a name="0749a19" id="0749a19">诸佛世尊。皆随顺此而宣说故。若如来出世</a><a name="0749a20" id="0749a20">若不出世。此性常住名法住性法界性法尼</a><a name="0749a21" id="0749a21">夜摩性。金刚藏以何义故名尼夜摩。远离后</a><a name="0749a22" id="0749a22">有一切过故。又此三摩地能决定除后有诸</a><a name="0749a23" id="0749a23">恶。以如是故名尼夜摩。若有住此三摩地者。</a><a name="0749a24" id="0749a24">于诸有情心无顾恋。证于实际及以涅槃。犹</a><a name="0749a25" id="0749a25">如热铁投诸冷水弃于有情故诸菩萨舍而</a><a name="0749a26" id="0749a26">不证。所以者何舍大精进大悲诸度。断于佛</a><a name="0749a27" id="0749a27">种趣声闻乘。行于外道邪见之迳。犹如老象</a><a name="0749a28" id="0749a28">溺在淤泥。为三摩地泥所沉没。味定境界亦</a><a name="0749a29" id="0749a29">复如是。退转一切诸佛法门不得入于究竟之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160748c.htm'><img src='up.gif' border=0></a>
<a href='T160749b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>