<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0092a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷6)</font> <font face='Arial'>T15, p0092a</h2></font><hr>
<span class='old'>
</a><a name="0091c28" id="0091c28">叶。譬如大海不宿死尸。此诸菩萨亦复如是。</a><a name="0091c29" id="0091c29">不宿声闻辟支佛心。亦复不宿悭贪毁禁嗔</span><a name="0092a01" id="0092a01">恚懈怠乱念愚痴如是等心。亦复不宿我人</a><a name="0092a02" id="0092a02">众生如是等见。迦叶。譬如劫尽烧世界时。</a><a name="0092a03" id="0092a03">诸小陂池江河泉源在前枯竭。然后大海乃</a><a name="0092a04" id="0092a04">当消尽。正法灭时亦复如是。诸行小道正法</a><a name="0092a05" id="0092a05">先尽。然后菩萨大海之心正法乃灭。迦叶。</a><a name="0092a06" id="0092a06">此诸菩萨宁失身命不舍正法。迦叶。大海之</a><a name="0092a07" id="0092a07">水则有灭尽。而诸菩萨摩诃萨等。甚深正法</a><a name="0092a08" id="0092a08">不尽不灭。迦叶。汝谓菩萨失正法耶。勿作</a><a name="0092a09" id="0092a09">斯观。迦叶。如彼大海有金刚珠。名集众宝。</a><a name="0092a10" id="0092a10">于千世界大海之中。转作金刚摩尼宝珠。乃</a><a name="0092a11" id="0092a11">至第七日出之时。大火猛焰上至梵世。而此</a><a name="0092a12" id="0092a12">宝珠不烧不失。转至他方大海之中。若是宝</a><a name="0092a13" id="0092a13">珠在此世界。世界烧者无有是处。此诸菩萨</a><a name="0092a14" id="0092a14">亦复如是。正法灭时七邪法出。尔乃至于他</a><a name="0092a15" id="0092a15">方世界。何等为七。一者外道论。二者恶知</a><a name="0092a16" id="0092a16">识。三者邪用道法。四者互相恼乱。五者入</a><a name="0092a17" id="0092a17">邪见棘林。六者不能坏不善根。七者无有证</a><a name="0092a18" id="0092a18">会法者。是等七恶出于世时。此诸菩萨。知</a><a name="0092a19" id="0092a19">诸众生不可得度。尔乃至于他方佛国。亦常</a><a name="0092a20" id="0092a20">不离见佛闻法。教化众生增长善根。迦叶。</a><a name="0092a21" id="0092a21">譬如大海无量众生之所依止得安乐处。此</a><a name="0092a22" id="0092a22">诸菩萨亦复如是。众生依止得三种乐。人乐</a><a name="0092a23" id="0092a23">天乐涅槃之乐。迦叶。譬如大海其水极碱余</a><a name="0092a24" id="0092a24">处众生碱不能饮。此诸菩萨亦复如是。诸魔</a><a name="0092a25" id="0092a25">外道不能吞灭。迦叶。譬如大海水中众生不</a><a name="0092a26" id="0092a26">于余处求觅水饮。而即饮此大海碱水。此诸</a><a name="0092a27" id="0092a27">菩萨亦复如是。不于余处推求法味以饮服</a><a name="0092a28" id="0092a28">之。唯自饮服诸佛法味。尔时大德迦叶白佛</a><a name="0092a29" id="0092a29">言。世尊。大海虽深尚可测量。此诸菩萨一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150091c.htm'><img src='up.gif' border=0></a>
<a href='T150092b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>