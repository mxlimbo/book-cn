<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0634 佛说大乘智印经 0482b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 634 佛说大乘智印经</font> <font face='Arial'>(卷4)</font> <font face='Arial'>T15, p0482b</h2></font><hr>
<span class='old'>
</a><a name="0482a28" id="0482a28">智吉祥等奉　诏译</span><br></a><a name="0482a29" id="0482a29"><p>尔时会中有频婆娑王。其王夫人名贤吉祥。</span><a name="0482b01" id="0482b01">亦名酤胝金光。阿阇世王是彼所生。从座而</a><a name="0482b02" id="0482b02">起五体投地礼如来足。如是礼已。双膝踞地</a><a name="0482b03" id="0482b03">长跪合掌色相怡悦。以妙音声赞叹佛德。复</a><a name="0482b04" id="0482b04">以百千无价众宝微妙衣服奉上世尊以为供</a><a name="0482b05" id="0482b05">养。复以五百七宝之华散虚空中。成华云盖</a><a name="0482b06" id="0482b06">遍覆众会。时贤吉祥作是种种诸供养已。而</a><a name="0482b07" id="0482b07">白佛言。世尊。我念未来浊恶世中。诸有情类</a><a name="0482b08" id="0482b08">信根薄劣烦恼增多。我愿于彼信解受持此</a><a name="0482b09" id="0482b09">三摩地最胜法门。若见有人书写受持。听闻</a><a name="0482b10" id="0482b10">读诵。为人演说开示导化。展转流通使不断</a><a name="0482b11" id="0482b11">绝。普令见闻而生信解精进修习。如是之人</a><a name="0482b12" id="0482b12">名为法器。我当于彼受持之者。欢喜赞叹亲</a><a name="0482b13" id="0482b13">近承事。供给所须饮食衣服卧具医药。诸供</a><a name="0482b14" id="0482b14">养具令无歉乏。复以大乘甚深之法更令悟</a><a name="0482b15" id="0482b15">入。令彼所住大乘种性。速得成熟于阿耨多</a><a name="0482b16" id="0482b16">罗三藐三菩提法。不妄分别是空不空了知</a><a name="0482b17" id="0482b17">诸法离言执故。随悟随学不生戏论。为护正</a><a name="0482b18" id="0482b18">法于诸身命无所吝惜。况复世间资生之物。</a><a name="0482b19" id="0482b19">增益烦恼生死之具。唯当修学如是殊胜三</a><a name="0482b20" id="0482b20">摩地法。作是语已退坐一面。时频婆娑王后</a><a name="0482b21" id="0482b21">宫八千婇女。闻如是说。各各发起阿耨多罗</a><a name="0482b22" id="0482b22">三藐三菩提心。而皆愿乐无上大乘。欲学安</a><a name="0482b23" id="0482b23">住如是殊胜三摩地门。各从座起合掌恭敬</a><a name="0482b24" id="0482b24">头面作礼而白佛言。世尊。我等咸当于后未</a><a name="0482b25" id="0482b25">来末世之中。受持如是甚深圆满微妙之法。</a><a name="0482b26" id="0482b26">及愿守护供养受持之者。时摩竭国乌波索</a><a name="0482b27" id="0482b27">迦乌波斯迦。六十万众。见是事已咸皆欢喜。</a><a name="0482b28" id="0482b28">亦各发起阿耨多罗三藐三菩提心。于此智</a><a name="0482b29" id="0482b29">印三摩地法深心随喜。作是愿言。我等亦愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150482a.htm'><img src='up.gif' border=0></a>
<a href='T150482c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>