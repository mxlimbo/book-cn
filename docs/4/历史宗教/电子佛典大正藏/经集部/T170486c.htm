<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0486c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷6)</font> 福非福业品第十三 <font face='Arial'>T17, p0486c</h2></font><hr>
<span class='old'>
</a><br><a name="0486b28" id="0486b28">　　后受其苦报　　　彼则无相代</a><br><a name="0486b29" id="0486b29">　　由亲眷朋属　　　和合造众罪</span><br><a name="0486c01" id="0486c01">　　于他世相随　　　唯所作恶业</a><br><a name="0486c02" id="0486c02">　　如花所至处　　　其香不舍离</a><br><a name="0486c03" id="0486c03">　　善恶业亦然　　　在处常随逐</a><br><a name="0486c04" id="0486c04">　　众生由自业　　　因果常相应</a><br><a name="0486c05" id="0486c05">　　作善生诸天　　　而受殊胜乐</a><br><a name="0486c06" id="0486c06">　　若恶业果报　　　则受极重苦</a><br><a name="0486c07" id="0486c07">　　堕三恶趣中　　　彼苦无相似</a><br><a name="0486c08" id="0486c08">　　谓由彼三业　　　造作遍三界</a><br><a name="0486c09" id="0486c09">　　常起于三毒　　　则堕三恶道</a><br><a name="0486c10" id="0486c10">　　诸愚夫异生　　　由因缘和合</a><br><a name="0486c11" id="0486c11">　　流转三界中　　　皆随于自业</a><br><a name="0486c12" id="0486c12">　　非自作他受　　　非他作我受</a><br><a name="0486c13" id="0486c13">　　当知所造业　　　招报唯决定</a><br><a name="0486c14" id="0486c14">　　业虽有众多　　　受处有其九</a><br><a name="0486c15" id="0486c15">　　由彼互相资　　　成四十种恶</a><br><a name="0486c16" id="0486c16">　　自造作一业　　　定受其一报</a><br><a name="0486c17" id="0486c17">　　堕于险道中　　　则无其伴侣</a><br><a name="0486c18" id="0486c18">　　或为他劝请　　　而造作恶业</a><br><a name="0486c19" id="0486c19">　　后受苦报时　　　彼则不能救</a><br><a name="0486c20" id="0486c20">　　业熟非初后　　　及此生他世</a><br><a name="0486c21" id="0486c21">　　谓于此造作　　　或于余处受</a><br><a name="0486c22" id="0486c22">　　由善恶业故　　　随轮回流转</a><br><a name="0486c23" id="0486c23">　　为业风所吹　　　而招苦乐报</a><br><a name="0486c24" id="0486c24">　　愚夫心散乱　　　于欲常乐着</a><br><a name="0486c25" id="0486c25">　　无正慧拣择　　　诸恶则增长</a><br><a name="0486c26" id="0486c26">　　彼着乐众生　　　为痴之所覆</a><br><a name="0486c27" id="0486c27">　　恶报现其前　　　则堕黑暗处</a><br><a name="0486c28" id="0486c28">　　由于佛正法　　　心不生欣乐</a><br><a name="0486c29" id="0486c29">　　在彼地狱中　　　长时受其苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170486b.htm'><img src='up.gif' border=0></a>
<a href='T170487a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>