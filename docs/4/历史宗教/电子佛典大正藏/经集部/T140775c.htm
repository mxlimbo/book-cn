<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0508 阿阇世王问五逆经 0775c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 508 阿阇世王问五逆经</font> <font face='Arial'>(卷1)</font> <font face='Arial'>T14, p0775c</h2></font><hr>
<span class='old'>
<p><p></span><a name="0775c01" id="0775c01"></a><a name="0775c02" id="0775c02"><p><b>　　<A NAME="n430"></A>No. 508</b></a><a name="0775c03" id="0775c03"><p class='juan'>
阿阇世王问五逆经</p>
</a><a name="0775c04" id="0775c04"></a><a name="0775c05" id="0775c05"><p><span class='byline'>　　　　西晋沙门法炬译</span><br></a><a name="0775c06" id="0775c06"><p>闻如是。一时婆伽婆。在罗阅城灵鹫山。与</a><a name="0775c07" id="0775c07">大比丘众五百人俱。提婆达兜。诣阿阇世王</a><a name="0775c08" id="0775c08">所。到已即就座坐。时王阿阇世。即从坐起。</a><a name="0775c09" id="0775c09">头面礼调达足。还就座坐。时王阿阇世。白</a><a name="0775c10" id="0775c10">调达言。我曾闻尊者调达。彼沙门瞿昙。常</a><a name="0775c11" id="0775c11">作是语。有五逆罪。若族姓子族姓女。为是</a><a name="0775c12" id="0775c12">五不救罪者。必入地狱不疑。云何为五。谓</a><a name="0775c13" id="0775c13">杀父。杀母。害阿罗汉斗乱众僧。起恶意于</a><a name="0775c14" id="0775c14">如来所。如是五不救罪。若有男女施行此事</a><a name="0775c15" id="0775c15">者。必入地狱不疑。我今调达。躬杀父王。我</a><a name="0775c16" id="0775c16">亦当入地狱耶。时调达告阿阇世王。大王</a><a name="0775c17" id="0775c17">勿怀恐惧。为有何殃。为有何咎。谁为殃而</a><a name="0775c18" id="0775c18">受报。谁作殃当受其果。然大王亦不为恶逆。</a><a name="0775c19" id="0775c19">所作恶者。自当受报。时众多比丘。到时着</a><a name="0775c20" id="0775c20">衣持钵。入罗阅城乞食。时众多比丘。入罗</a><a name="0775c21" id="0775c21">阅城乞食。闻王阿阇世语调达言。尊者调达。</a><a name="0775c22" id="0775c22">我闻沙门瞿昙。作是说言。有五不救罪。若</a><a name="0775c23" id="0775c23">有男女。施行此五事者。必入地狱不疑。我</a><a name="0775c24" id="0775c24">无辜躬杀父王。我当入地狱中耶。时调达报</a><a name="0775c25" id="0775c25">言。勿惧大王。谁作殃殃由何生。谁作恶后</a><a name="0775c26" id="0775c26">受报。王亦不作殃。所作殃者。自当受报。时</a><a name="0775c27" id="0775c27">众多比丘。从罗阅城乞食已。食后收摄衣钵。</a><a name="0775c28" id="0775c28">以尼师坛着肩上。至世尊所。头面礼足。在</a><a name="0775c29" id="0775c29">一面坐。便说阿阇世王所共论议。具向世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140775b.htm'><img src='up.gif' border=0></a>
<a href='T140776a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>