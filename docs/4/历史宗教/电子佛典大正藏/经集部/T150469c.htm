<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0633 佛说如来智印经 0469c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 633 佛说如来智印经</font> <font face='Arial'>(卷1)</font> <font face='Arial'>T15, p0469c</h2></font><hr>
<span class='old'>
</a><br><a name="0469b28" id="0469b28">　　若有暂信智印经　　　彼如须弥芥子分</a><br><a name="0469b29" id="0469b29">　　三界众生若干种　　　于无量劫顶戴行</span><br><a name="0469c01" id="0469c01">　　身不疲懈无悔恨　　　能忍此经福无比</a><br><a name="0469c02" id="0469c02">　　百世界沙众生数　　　于无量劫修禅定</a><br><a name="0469c03" id="0469c03">　　一日一夜持此经　　　功德胜彼不可数</a><br><a name="0469c04" id="0469c04">　　智舍二边行中道　　　过于无量尘数劫</a><br><a name="0469c05" id="0469c05">　　若于此经如说解　　　彼如大海一渧分</a><br><a name="0469c06" id="0469c06">　　不应以色色相观　　　勿如愚人思察佛</a><br><a name="0469c07" id="0469c07">　　见我实者须菩提　　　三界福田最清净　</p></a><a name="0469c08" id="0469c08"><p>尔时世尊说是偈已。告舍利弗。是为如来智</a><a name="0469c09" id="0469c09">印三昧。悉能满足十方一切世界。菩萨无阂</a><a name="0469c10" id="0469c10">智慧。舍利弗。若欲速见十方诸佛及诸菩萨。</a><a name="0469c11" id="0469c11">昼夜精勤修此三昧。悉皆得见。舍利弗。此三</a><a name="0469c12" id="0469c12">昧是菩萨无量门。遍行诸行陀罗尼。能持法</a><a name="0469c13" id="0469c13">界令不断绝。此陀罗尼执诸法门。若成就此</a><a name="0469c14" id="0469c14">相名为菩萨。能成三十二相八十种好。具相</a><a name="0469c15" id="0469c15">应行业行清净。出魔境界不动不出等行佛</a><a name="0469c16" id="0469c16">行。身口意业皆悉清净。欲解如来密法。应当</a><a name="0469c17" id="0469c17">修学如是三昧。欲次第说法。亦学此三昧。欲</a><a name="0469c18" id="0469c18">遍知诸法。欲如真谛。欲解万亿生死作证。欲</a><a name="0469c19" id="0469c19">解十二因缘。欲解一切众生意趣所行。欲取</a><a name="0469c20" id="0469c20">净妙佛国。当学此三昧。欲得妙光。欲成就眷</a><a name="0469c21" id="0469c21">属。欲为众生作依。欲成就相好。欲成就乐说</a><a name="0469c22" id="0469c22">辩。欲知诸法。应学是三昧。何以故。舍利弗。</a><a name="0469c23" id="0469c23">犹如意珠随众所欲皆得满愿。如是舍利弗。</a><a name="0469c24" id="0469c24">此三昧者。是诸菩萨一切妙事。悉能满足一</a><a name="0469c25" id="0469c25">切愿行。尔时世尊而说偈言</a><a name="0469c26" id="0469c26"><p class='lg'>　　最胜智慧上智光　　　智光智富智富藏</a><br><a name="0469c27" id="0469c27">　　智慧所作入智门　　　无量智印印此经</a><br><a name="0469c28" id="0469c28">　　慧根智作智慧地　　　智起智光灭众闇</a><br><a name="0469c29" id="0469c29">　　慧不可尽慧开示　　　众经日月照三界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150469b.htm'><img src='up.gif' border=0></a>
<a href='T150470a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>