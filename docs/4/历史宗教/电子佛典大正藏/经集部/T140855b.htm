<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0549 佛说光明童子因缘经 0855b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 549 佛说光明童子因缘经</font> <font face='Arial'>(卷1)</font> <font face='Arial'>T14, p0855b</h2></font><hr>
<span class='old'>
</a><a name="0855a28" id="0855a28">长者。既见其妻已趣命终。即时涕泪号泣。邻</a><a name="0855a29" id="0855a29">人亲属。来相慰问善贤长者。汝妻何以忽</span><a name="0855b01" id="0855b01">然命终。长者报言因怀妊故。而忽命终。亲</a><a name="0855b02" id="0855b02">属邻人来相问已。各还自舍。善贤长者。即</a><a name="0855b03" id="0855b03">自思惟。我妻已殁。勿置家中。可为施设诸</a><a name="0855b04" id="0855b04">所用物。送尸陀林。作是思惟已。即为备办</a><a name="0855b05" id="0855b05">所用诸物。将欲出送。邻人亲属知己。复来</a><a name="0855b06" id="0855b06">谓长者言。汝妻已殁。不须啼泣徒自生恼。是</a><a name="0855b07" id="0855b07">时长者。即取青黄赤白众色衣服。及珍宝具。</a><a name="0855b08" id="0855b08">而为庄严。长者即时与诸亲属。围绕出送。置</a><a name="0855b09" id="0855b09">尸陀林。尔时先占相者。外道尼乾陀。知是</a><a name="0855b10" id="0855b10">事已。心大欢喜。即持幢盖。严饰而行。于王</a><a name="0855b11" id="0855b11">舍城。周遍巷陌四衢道中。告诸外道尼乾陀</a><a name="0855b12" id="0855b12">等言。汝等知不。沙门瞿昙先言。善贤长者</a><a name="0855b13" id="0855b13">妻当生子。其后生已。家族富盛。最上吉祥。</a><a name="0855b14" id="0855b14">现于人中受天胜福乃至最后。于我法中出</a><a name="0855b15" id="0855b15">家学道。断诸烦恼。证阿罗汉。彼虚妄说。今</a><a name="0855b16" id="0855b16">善贤妻。已趣命终。子亦随灭。汝等当知。譬</a><a name="0855b17" id="0855b17">如大树。根既断坏。枝叶华果。其何能得。诸</a><a name="0855b18" id="0855b18">外道辈。相言告已。心皆欢喜。诸有清净信</a><a name="0855b19" id="0855b19">者。当知佛世尊者。法尔真实。无所不知。无</a><a name="0855b20" id="0855b20">所不见。无所不解。无所不了。起大悲心。普</a><a name="0855b21" id="0855b21">摄世间。作一护念。施一无畏。已能圆满止</a><a name="0855b22" id="0855b22">观二行。已能成就三调伏事。已渡四流烦恼</a><a name="0855b23" id="0855b23">大海。已能安住四神足行。以四摄法。普摄</a><a name="0855b24" id="0855b24">众生。于长夜中。常念度脱。已能成就四无</a><a name="0855b25" id="0855b25">所畏。断五分结。已出五趣。六法具足。六波</a><a name="0855b26" id="0855b26">罗蜜。悉皆圆满。具足六种佛常行法。开七</a><a name="0855b27" id="0855b27">觉华。成八正果。成就三摩钵底。九先行善。</a><a name="0855b28" id="0855b28">十力坚固。名称普闻十方世界。具足千种最</a><a name="0855b29" id="0855b29">胜自在。于日三时及夜三时。常以佛眼。观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140855a.htm'><img src='up.gif' border=0></a>
<a href='T140855c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>