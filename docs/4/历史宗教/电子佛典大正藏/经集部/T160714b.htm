<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0677 佛说解节经 0714b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 677 佛说解节经</font> <font face='Arial'>(卷1)</font> 解节经一味品第四 <font face='Arial'>T16, p0714b</h2></font><hr>
<span class='old'>
</a><a name="0714a28" id="0714a28">分中。清净境界平等一味皆无差别。须菩提。</a><a name="0714a29" id="0714a29">以是义故。应知一味真如遍一切处。复次须</span><a name="0714b01" id="0714b01">菩提。修行比丘。若已通达一阴真如人法无</a><a name="0714b02" id="0714b02">我。不劳更观一一余阴所有真如。于十二入</a><a name="0714b03" id="0714b03">十二缘生。四食四谛诸界念处。正勤如意足</a><a name="0714b04" id="0714b04">根力觉分八圣道分。若已通达一分真如人</a><a name="0714b05" id="0714b05">法无我。不劳更观余圣道分所有真如。离无</a><a name="0714b06" id="0714b06">分别后智。无有别观能顺真如观。所余法一</a><a name="0714b07" id="0714b07">味真实遍一切处。但以无分别后智。随顺前</a><a name="0714b08" id="0714b08">无分别智。观一切法一味真实忆持至得。须</a><a name="0714b09" id="0714b09">菩提。以是义故。汝应当知。真实之理遍一切</a><a name="0714b10" id="0714b10">处唯一味相。复次须菩提。犹如诸阴互有别</a><a name="0714b11" id="0714b11">相。如十二入十二缘生。四食四谛诸界念</a><a name="0714b12" id="0714b12">处。正勤如意足根力觉分八圣道分。互有别</a><a name="0714b13" id="0714b13">相。若诸法真如人法无我互有别相。则诸法</a><a name="0714b14" id="0714b14">如如人法无我不成真实。应由因生。若由因</a><a name="0714b15" id="0714b15">生则成有为。若是有为则非真实。若非真实</a><a name="0714b16" id="0714b16">更应于此求别真实。须菩提。由此真实不从</a><a name="0714b17" id="0714b17">因生。非是有为非不真实。于中不劳求别真</a><a name="0714b18" id="0714b18">实。何以故。此法恒常。若佛出世。若不出世。</a><a name="0714b19" id="0714b19">法性法界法住皆悉常住。须菩提。以是义故。</a><a name="0714b20" id="0714b20">汝应当知。一味真实等一切处。须菩提。譬如</a><a name="0714b21" id="0714b21">众色种种差别更互不同。于诸色中虚空无</a><a name="0714b22" id="0714b22">相。无有差别无有变异。于一切处同一味相。</a><a name="0714b23" id="0714b23">如是诸法各各别异。汝应当知。于诸法中一</a><a name="0714b24" id="0714b24">味真如等无差别。亦复如是。尔时世尊说是</a><a name="0714b25" id="0714b25">经已重说偈言</a><a name="0714b26" id="0714b26"><p class='lg'>　　法通相一味　　　诸佛说平等</a><br><a name="0714b27" id="0714b27">　　若于中执异　　　是人增上慢</a><br><a name="0714b28" id="0714b28">　　逆生死流道　　　微细深难见</a><br><a name="0714b29" id="0714b29">　　欲染痴覆故　　　凡人不能得　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160714a.htm'><img src='up.gif' border=0></a>
<a href='T160714c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>