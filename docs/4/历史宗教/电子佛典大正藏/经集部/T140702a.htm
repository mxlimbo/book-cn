<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0488 宝授菩萨菩提行经 0702a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 488 宝授菩萨菩提行经</font> <font face='Arial'>(卷1)</font> <font face='Arial'>T14, p0702a</h2></font><hr>
<span class='old'>
</a><br><a name="0701c28" id="0701c28">　　我离一切相　　　供养佛世尊</a><br><a name="0701c29" id="0701c29">　　所获诸功德　　　亦离一切相</span><br><a name="0702a01" id="0702a01">　　今奉献此花　　　不愿证二乘</a><br><a name="0702a02" id="0702a02">　　以彼第一乘　　　常转于佛刹　</p></a><a name="0702a03" id="0702a03"><p>尔时尊者大目干连。侍佛之右。见是事已。</a><a name="0702a04" id="0702a04">即说伽陀。问宝授童子曰</a><a name="0702a05" id="0702a05"><p class='lg'>　　如是释迦佛　　　汝信重供养</a><br><a name="0702a06" id="0702a06">　　汝何心颠倒　　　云菩提不生　</p></a><a name="0702a07" id="0702a07"><p>尔时宝授。答尊者大目干连。说伽陀曰</a><a name="0702a08" id="0702a08"><p class='lg'>　　诸法本不生　　　所施空无为</a><br><a name="0702a09" id="0702a09">　　法性本如是　　　云何有所生</a><br><a name="0702a10" id="0702a10">　　圆顶被袈裟　　　住于罗汉相</a><br><a name="0702a11" id="0702a11">　　如不能知空　　　佛智何能了</a><br><a name="0702a12" id="0702a12">　　汝若有妄想　　　供养俱胝佛</a><br><a name="0702a13" id="0702a13">　　虽供如是佛　　　实为非供养</a><br><a name="0702a14" id="0702a14">　　尊者至于今　　　犹不断妄想</a><br><a name="0702a15" id="0702a15">　　汝心当云何　　　无相称有相　</p></a><a name="0702a16" id="0702a16"><p>尔时尊者大目干连。复谓童子曰。如来不证</a><a name="0702a17" id="0702a17">无上正等正觉耶。亦不说法耶。宝授童子曰。</a><a name="0702a18" id="0702a18">夫大智者不住菩提相。不住如来相。诸法性</a><a name="0702a19" id="0702a19">无为法本无有生。若如是了知是即知法性。</a><a name="0702a20" id="0702a20">不惊不怖。舍离亲疏无来无去。无行无相不</a><a name="0702a21" id="0702a21">住佛法。不住缘觉法。不住声闻法。亦不住贪</a><a name="0702a22" id="0702a22">法。不住嗔法。不住痴法。乃至不住愚迷众生</a><a name="0702a23" id="0702a23">无明烦恼等法。亦复不住有色无色有想无</a><a name="0702a24" id="0702a24">想。有相无相。清净不清净。及身口意。平等</a><a name="0702a25" id="0702a25">不平等。一切诸法皆无所住</a><a name="0702a26" id="0702a26"><p>尔时尊者大目干连又复问言。宝授童子。如</a><a name="0702a27" id="0702a27">来于阿耨多罗三藐三菩提莫有所证耶。童</a><a name="0702a28" id="0702a28">子言不也。若有所证即住如来相。住菩提相。</a><a name="0702a29" id="0702a29">住解脱相。若住是相即为愚迷。大目干连言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140701c.htm'><img src='up.gif' border=0></a>
<a href='T140702b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>