<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0358c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷4)</font> 忏悔灭罪传 <font face='Arial'>T16, p0358c</h2></font><hr>
<span class='old'>
</a><a name="0358b28" id="0358b28">免其踬顿之苦。居道闻之弥增惊怕。步步</a><a name="0358b29" id="0358b29">倒地。前人掣绳挽之。后人以棒打之。居道</span><a name="0358c01" id="0358c01">曰。自计所犯诚难免脱。若为乞示余一计</a><a name="0358c02" id="0358c02">校。且得免逢怨家之面阎王峻法当如之</a><a name="0358c03" id="0358c03">何。使人语居道云。汝但能为所杀众生发</a><a name="0358c04" id="0358c04">心。愿造金光明经四卷当得免脱。居道承</a><a name="0358c05" id="0358c05">教连声再唱。愿造金光明经四卷尽身供</a><a name="0358c06" id="0358c06">养。愿怨家解释。少时望见城门。使人引东</a><a name="0358c07" id="0358c07">向入曲向北。见阎王厅前无亿数人问辨</a><a name="0358c08" id="0358c08">答款。着枷被锁连杻履械鞭挞狼藉。哀声</a><a name="0358c09" id="0358c09">痛响不可听闻。使人即过状。阎王唱名出</a><a name="0358c10" id="0358c10">见王。曰此人极大罪过。何为捉来迟脱。令</a><a name="0358c11" id="0358c11">此猪等再诉。急唤诉者将来。使人走出诸</a><a name="0358c12" id="0358c12">处叫唤求觅所诉。命者不得。走来报王。诸</a><a name="0358c13" id="0358c13">处追觅猪等不见。王即更散遣人分头求</a><a name="0358c14" id="0358c14">觅巡问曹府。咸悉称无。王即怗五道大神</a><a name="0358c15" id="0358c15">检化形案。少时有一主者杷状走来。其状</a><a name="0358c16" id="0358c16">云。依检其日得司善报世人。张居道为杀</a><a name="0358c17" id="0358c17">生故。愿造金光明经四卷依料其所遭杀</a><a name="0358c18" id="0358c18">并合乘此功德随业化形牒至准法处分者</a><a name="0358c19" id="0358c19">其张居道怨家诉者以其日准司善牒并判</a><a name="0358c20" id="0358c20">化从人道生于世界讫。王既见状极怀欢</a><a name="0358c21" id="0358c21">喜曰。居道虽杀众生。能设方便。为其发愿</a><a name="0358c22" id="0358c22">倏造功德。令此债主便生人路。既无执对</a><a name="0358c23" id="0358c23">偏词不可悬信判。放居道再归生路。当宜</a><a name="0358c24" id="0358c24">善念。多造功德断味止杀。勿复悭贪。惜财</a><a name="0358c25" id="0358c25">不作。桥梁专为恶业。于是出城如从梦归。</a><a name="0358c26" id="0358c26">居道当说此由缘。发心造经一百余。人断</a><a name="0358c27" id="0358c27">肉止杀不可计数。此经天下少本询访不</a><a name="0358c28" id="0358c28">获。聘历诸方。遂于卫州禅寂寺检得。抄写</a><a name="0358c29" id="0358c29">随身供养。后居道及至当官之日。合家大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160358b.htm'><img src='up.gif' border=0></a>
<a href='T160359a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>