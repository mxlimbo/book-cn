<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0724b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷1)</font> 密严会品第一 <font face='Arial'>T16, p0724b</h2></font><hr>
<span class='old'>
</a><a name="0724a28" id="0724a28">言论。此法之中复有诸人于蕴众生堕空性</a><a name="0724a29" id="0724a29">见。为断如是妄分别觉。唯愿世尊。说离五</span><a name="0724b01" id="0724b01">种识所知相。能于诸法最自在者。佛大菩提</a><a name="0724b02" id="0724b02">所觉知义。令得闻者知其了悟。所知五种而</a><a name="0724b03" id="0724b03">成正觉。尔时佛告金刚藏菩萨摩诃萨言。善</a><a name="0724b04" id="0724b04">哉善哉。金刚藏。十地自在超分别境。有大聪</a><a name="0724b05" id="0724b05">慧能欲显示。法性佛种最上瑜只。非惟汝今</a><a name="0724b06" id="0724b06">于佛菩提所觉之义生希有念请问于我。有</a><a name="0724b07" id="0724b07">贤幻等无量菩萨。咸于此义生希有心。种</a><a name="0724b08" id="0724b08">种思惟而求佛体。如来者是何句义。为色是</a><a name="0724b09" id="0724b09">如来耶。异色是如来乎。如是于蕴界处诸行</a><a name="0724b10" id="0724b10">之中。内外循求不见如来。皆是所作灭坏法</a><a name="0724b11" id="0724b11">故。以智定意审谛观察。乃至分析至于微尘。</a><a name="0724b12" id="0724b12">皆悉不见蕴粗鄙故。如来者常法身故。善哉</a><a name="0724b13" id="0724b13">佛子。汝能善入甚深法界。谛听谛听善思念</a><a name="0724b14" id="0724b14">之。当为汝说。金刚藏菩萨摩诃萨。唯然受教</a><a name="0724b15" id="0724b15">佛言。善男子。金刚三昧藏胜自在者。如来非</a><a name="0724b16" id="0724b16">蕴亦不异蕴。非依蕴非不依蕴。非生非灭非</a><a name="0724b17" id="0724b17">智非所知非根非境。何以故。蕴界处诸根境</a><a name="0724b18" id="0724b18">等皆粗鄙故。不应住内不应住外而见如来。</a><a name="0724b19" id="0724b19">善男子。色无觉知无有思虑。生已必灭同于</a><a name="0724b20" id="0724b20">草木瓦石之类。微尘集成如水聚沫。受以二</a><a name="0724b21" id="0724b21">法和合而生。犹如浮泡瓶衣等。想亦二和合</a><a name="0724b22" id="0724b22">因缘所生。如热时焰。譬如盛热地气蒸涌。照</a><a name="0724b23" id="0724b23">以日光如水波浪。诸鸟兽等为渴所逼。远而</a><a name="0724b24" id="0724b24">见之生真水解。想亦如是。无有体性虚妄不</a><a name="0724b25" id="0724b25">实。分别智者如有性见各别体相名字可得。</a><a name="0724b26" id="0724b26">定者审观。犹如兔角石女儿等。但有假名初</a><a name="0724b27" id="0724b27">无实义。如梦中色唯想妄见寤即非有。无明</a><a name="0724b28" id="0724b28">梦中见男女等种种之色。成于正觉即无所</a><a name="0724b29" id="0724b29">见。譬如芭蕉皮叶既除中无有实。行亦如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160724a.htm'><img src='up.gif' border=0></a>
<a href='T160724c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>