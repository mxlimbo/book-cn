<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0317b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷8)</font> <font face='Arial'>T16, p0317b</h2></font><hr>
<span class='old'>
</a><a name="0317a28" id="0317a28">者能生恭敬。见毁戒者便能舍离。又复多时</a><a name="0317a29" id="0317a29">数数悔过。于所作罪追悔恶作终不覆藏。复</span><a name="0317b01" id="0317b01">能了知所犯之罪有上中下。又能了知所造</a><a name="0317b02" id="0317b02">恶业。招异熟果时分长短。菩萨修行清净故</a><a name="0317b03" id="0317b03">得诸根圆满眼根不减。耳根无缺。身分具足。</a><a name="0317b04" id="0317b04">方堪住彼阿兰若处。独静无人不为恼乱。乞</a><a name="0317b05" id="0317b05">食易得非远非近。多诸林木花果枝叶皆悉</a><a name="0317b06" id="0317b06">茂盛。清净美水取不为劳。龛室安隐无有恶</a><a name="0317b07" id="0317b07">兽。山路幽静去住无难。如是之处乃可依止。</a><a name="0317b08" id="0317b08">菩萨依止如是处已。随先所诵及以所闻。昼</a><a name="0317b09" id="0317b09">夜三时恒常修习。诵经之声不粗不细。善摄</a><a name="0317b10" id="0317b10">诸根不令变异。所受用物皆悉清净。了知</a><a name="0317b11" id="0317b11">诸法差别之相。舍离惛沉思惟教理。其心不</a><a name="0317b12" id="0317b12">动亦不外缘。若有王王子及刹帝利婆罗门</a><a name="0317b13" id="0317b13">等至菩萨所。菩萨见已恭敬问讯赞言。善来</a><a name="0317b14" id="0317b14">大王。如所敷设请王就坐。王若坐时菩萨亦</a><a name="0317b15" id="0317b15">坐。王若不坐菩萨亦立。详观王等诸根躁动。</a><a name="0317b16" id="0317b16">菩萨即应赞言。大王善能利益王之国内。多</a><a name="0317b17" id="0317b17">有持戒福德多闻智慧沙门。若婆罗门之所</a><a name="0317b18" id="0317b18">居住。无有盗贼及官人等之所侵欺。复观王</a><a name="0317b19" id="0317b19">等诸根寂然安隐调伏。菩萨尔时当为演说</a><a name="0317b20" id="0317b20">种种诸法。王若不乐说种种法。菩萨即当随</a><a name="0317b21" id="0317b21">间瑶离法。王若不欲乐闻厌离之法。即应</a><a name="0317b22" id="0317b22">为说如来甚深广大之法及大威德。如是及</a><a name="0317b23" id="0317b23">余人间聚落婆罗门刹帝利诸有来者。随宜</a><a name="0317b24" id="0317b24">为说亦复如是。菩萨以多闻故即能说法。</a><a name="0317b25" id="0317b25">令听闻者心皆欢喜。于菩萨所生净信心。以</a><a name="0317b26" id="0317b26">能说法修习善品对除烦恼。又以多闻力故</a><a name="0317b27" id="0317b27">得离我执。复能远离我执怖畏故。于阿兰若</a><a name="0317b28" id="0317b28">处不惊不惧得无所畏。菩萨住阿兰若处。现</a><a name="0317b29" id="0317b29">前观察无所住着。非如野兽无所观察。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160317a.htm'><img src='up.gif' border=0></a>
<a href='T160317c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>