<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0264c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷3)</font> <font face='Arial'>T15, p0264c</h2></font><hr>
<span class='old'>
</a><a name="0264b28" id="0264b28">威仪中。皆说苦空无常无我。虽见此事。复</a><a name="0264b29" id="0264b29">当起意想。是诸佛皆是戒定慧解脱解脱知</span><a name="0264c01" id="0264c01">见十力四无所畏十八不共法大慈大悲三念</a><a name="0264c02" id="0264c02">处。如此功德所共合成。云何有色。作此</a><a name="0264c03" id="0264c03">想时。一一谛观。令一切佛身心无碍。亦无色</a><a name="0264c04" id="0264c04">想。自见己身。如空中云。观五受阴。无诸性</a><a name="0264c05" id="0264c05">相。豁然欢喜。复还见身。如莲华聚。周匝遍</a><a name="0264c06" id="0264c06">满三千大千世界。见诸坐佛。坐己华上。为说</a><a name="0264c07" id="0264c07">甚深空无我无愿无作圣贤十四境界门。佛</a><a name="0264c08" id="0264c08">告阿只达。若有行者。见此事已。当教慈心。</a><a name="0264c09" id="0264c09">教慈心者。敬观地狱。尔时行者。即见十八地</a><a name="0264c10" id="0264c10">狱。火车炉炭。刀山剑树。受苦众生。皆是己前</a><a name="0264c11" id="0264c11">身父母。宗亲眷属。或是师徒。诸善知识。见一</a><a name="0264c12" id="0264c12">一人。阿鼻地狱猛火烧身。或复有人。节节火</a><a name="0264c13" id="0264c13">然。或上剑树。或踏刀山。或投镬汤。或入灰</a><a name="0264c14" id="0264c14">河。或饮沸屎。或啖热铁丸。或饮融铜。或卧</a><a name="0264c15" id="0264c15">铁床。或抱铜柱。或入剑林。碎身无数。或挑</a><a name="0264c16" id="0264c16">眼无数。持热铜丸。安眼眶中。或见饿鬼。身</a><a name="0264c17" id="0264c17">形长大。数十由旬。啖火啖炭。或饮脓血。变</a><a name="0264c18" id="0264c18">成融铜。举体火起。足跟铜流。或见闇冥铁</a><a name="0264c19" id="0264c19">围山间。满中众生。状如罗刹。更相食啖。见</a><a name="0264c20" id="0264c20">诸夜叉。裸形黑瘦。双牙上出。头上火然。首如</a><a name="0264c21" id="0264c21">牛头。角端雨血。复见世间虎狼师子诸恶禽</a><a name="0264c22" id="0264c22">兽。更相啖食。复见一切诸畜生苦。或见阿修</a><a name="0264c23" id="0264c23">罗。割截耳鼻。受诸苦事。复见三界一切众生。</a><a name="0264c24" id="0264c24">为欲所使。悉受苦恼。观无想天。犹如电幻。</a><a name="0264c25" id="0264c25">不久当堕大地狱中。举要言之。三界二十五</a><a name="0264c26" id="0264c26">有。一切众生。皆有三涂苦恼之业</a><a name="0264c27" id="0264c27"><p>尔时行者。观见三界受苦众生。其心明了。如</a><a name="0264c28" id="0264c28">观掌中。深起慈悲。生怜愍心。见诸众生。宿行</a><a name="0264c29" id="0264c29">恶业。故受恶报。见此事已。悲泣雨泪。欲生救<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150264b.htm'><img src='up.gif' border=0></a>
<a href='T150265a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>