<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0502 佛为年少比丘说正事经 0771a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 502 佛为年少比丘说正事经</font> <font face='Arial'>(卷1)</font> <font face='Arial'>T14, p0771a</h2></font><hr>
<span class='old'>
<p><p></span><a name="0771a01" id="0771a01"></a><a name="0771a02" id="0771a02"><p><b>　　<A NAME="n418"></A>No. 502</b></a><a name="0771a03" id="0771a03"><p class='juan'>
佛为年少比丘说正事经</p>
</a><a name="0771a04" id="0771a04"></a><a name="0771a05" id="0771a05"><p><span class='byline'>　　　　西晋沙门法炬译</span><br></a><a name="0771a06" id="0771a06"><p>如是我闻。一时佛住舍卫城祇树给孤独园。</a><a name="0771a07" id="0771a07">夏安居。尔时众多上座声闻。于世尊左右树</a><a name="0771a08" id="0771a08">下窟中安居。时有众多年少比丘。诣佛所。稽</a><a name="0771a09" id="0771a09">首佛足。退坐一面。佛为诸年少比丘。种种</a><a name="0771a10" id="0771a10">说法。示教照喜。示教照喜已。默然住。诸年</a><a name="0771a11" id="0771a11">少比丘。闻佛所说。欢喜随喜。从座起作礼</a><a name="0771a12" id="0771a12">而去。诸年少比丘。往诣上座比丘所。礼诸</a><a name="0771a13" id="0771a13">上座足已。于一面坐。时诸上座比丘。作是</a><a name="0771a14" id="0771a14">念。我等当摄受此诸年少比丘。或一人受一</a><a name="0771a15" id="0771a15">人。或一人受二三多人。作是念已。即便摄</a><a name="0771a16" id="0771a16">受。或一人受一人。或受二三多人。或有上</a><a name="0771a17" id="0771a17">座。乃至受六十人</a><a name="0771a18" id="0771a18"><p>尔时世尊十五日布萨时。于大众前敷座而</a><a name="0771a19" id="0771a19">坐。尔时世尊观察诸比丘已。告比丘。善哉</a><a name="0771a20" id="0771a20">善哉。我今喜诸比丘行诸正事。是故比丘。当</a><a name="0771a21" id="0771a21">勤精进。于此舍卫国。满迦提月。诸处人间</a><a name="0771a22" id="0771a22">比丘。闻世尊于舍卫国安居。满迦提月。已</a><a name="0771a23" id="0771a23">作衣竟。持衣钵。于舍卫国人间慢行。渐至</a><a name="0771a24" id="0771a24">舍卫国。举衣钵洗足已。诣世尊所。稽首礼</a><a name="0771a25" id="0771a25">足已。退坐一面。尔时世尊。为人间比丘。种</a><a name="0771a26" id="0771a26">种说法。示教照喜已默然。尔时人间比丘闻</a><a name="0771a27" id="0771a27">佛说法。欢喜随喜。从座起作礼而去。往诣</a><a name="0771a28" id="0771a28">上座比丘所。稽首礼足。退坐一面。时诸上</a><a name="0771a29" id="0771a29">座作是念。我等当受此人间比丘。或一人受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140770c.htm'><img src='up.gif' border=0></a>
<a href='T140771b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>