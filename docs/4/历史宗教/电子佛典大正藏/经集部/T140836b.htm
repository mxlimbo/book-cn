<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0543 佛说巨力长者所问大乘经 0836b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 543 佛说巨力长者所问大乘经</font> <font face='Arial'>(卷3)</font> <font face='Arial'>T14, p0836b</h2></font><hr>
<span class='old'>
</a><br><a name="0836a28" id="0836a28">　　譬如日天子　　　常住处空界</a><br><a name="0836a29" id="0836a29">　　皆由往昔中　　　广大行布施</span><br><a name="0836b01" id="0836b01">　　谓金银珍宝　　　象马及车乘</a><br><a name="0836b02" id="0836b02">　　并头目髓脑　　　国城妻子等</a><br><a name="0836b03" id="0836b03">　　能行此难行　　　檀度方圆满</a><br><a name="0836b04" id="0836b04">　　以本愿力故　　　示现应化身</a><br><a name="0836b05" id="0836b05">　　长时无间断　　　过于殑伽劫</a><br><a name="0836b06" id="0836b06">　　大悲不思议　　　哀愍诸群盲</a><br><a name="0836b07" id="0836b07">　　施以甘露法　　　除恼使清凉</a><br><a name="0836b08" id="0836b08">　　我等从多劫　　　流转诸有中</a><br><a name="0836b09" id="0836b09">　　贪爱于资具　　　及妻子眷属</a><br><a name="0836b10" id="0836b10">　　鲜福无智慧　　　不发菩提心</a><br><a name="0836b11" id="0836b11">　　染着于名闻　　　并五欲娱乐</a><br><a name="0836b12" id="0836b12">　　我等宿福庆　　　幸得遇世尊</a><br><a name="0836b13" id="0836b13">　　闻此微妙义　　　了知虚幻法</a><br><a name="0836b14" id="0836b14">　　各各得解脱　　　其心皆安隐</a><br><a name="0836b15" id="0836b15">　　愿佛听我等　　　出家作沙门</a><br><a name="0836b16" id="0836b16">　　当愿一切众　　　尽悟此法门</a><br><a name="0836b17" id="0836b17">　　不着世间乐　　　速成菩提道　</p></a><a name="0836b18" id="0836b18"><p>尔时巨力长者等说此偈已。各各虔诚投佛</a><a name="0836b19" id="0836b19">出家。佛乃听许。于时世尊即于座上熙怡微</a><a name="0836b20" id="0836b20">笑。以威德力现大神通。即于面门放无数光。</a><a name="0836b21" id="0836b21">其光杂色犹如众宝之所间错。所谓青色黄</a><a name="0836b22" id="0836b22">色赤色绿色紫色玻璃色黄金色。所放之光。</a><a name="0836b23" id="0836b23">遍照无量无边不可思议阿僧祇世界。上至</a><a name="0836b24" id="0836b24">梵世。所有诸天身光及日月光。悉皆掩蔽不</a><a name="0836b25" id="0836b25">得显现。如是光明照烛之处。一切众生触是</a><a name="0836b26" id="0836b26">光者。无不适悦。恶业众生罪障消除。盲者能</a><a name="0836b27" id="0836b27">视聋者能闻。跛者能行哑者能言。饥者能满</a><a name="0836b28" id="0836b28">裸者得衣。牢狱有情枷锁免离。无有诸恶圣</a><a name="0836b29" id="0836b29">境现前。是时会中人天大众。身意快乐怪未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140836a.htm'><img src='up.gif' border=0></a>
<a href='T140836c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>