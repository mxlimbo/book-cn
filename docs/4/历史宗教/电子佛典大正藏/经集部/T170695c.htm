<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0765 本事经 0695c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 765 本事经</font> <font face='Arial'>(卷7)</font> 三法品第三之一 挍正后序 <font face='Arial'>T17, p0695c</h2></font><hr>
<span class='old'>
</a><br><a name="0695b28" id="0695b28">　　天上财身命　　　是世净坚牢</a><br><a name="0695b29" id="0695b29">　　证常乐涅槃　　　是真净坚法　</p></span><a name="0695c01" id="0695c01"><p>吾从世尊。闻如是语。苾刍当知。根有三种。其</a><a name="0695c02" id="0695c02">性甚深。显了甚深。其性难见。显了难见。云何</a><a name="0695c03" id="0695c03">为三。一者未知当知根。二者知根。三者具知</a><a name="0695c04" id="0695c04">根。何等名为未知当知根。谓我法中诸圣弟</a><a name="0695c05" id="0695c05">子。于未见知诸苦圣谛。为见为知。发生乐</a><a name="0695c06" id="0695c06">欲。策励精进。摄心持心。于未见知苦集圣</a><a name="0695c07" id="0695c07">谛。为见为知。发生乐欲。策励精进。摄心持</a><a name="0695c08" id="0695c08">心。于未见知苦灭圣谛。为见为知发生乐</a><a name="0695c09" id="0695c09">欲。策励精进。摄心持心。于未见知能趣苦灭</a><a name="0695c10" id="0695c10">真道圣谛。为见为知。发生乐欲。策励精进。摄</a><a name="0695c11" id="0695c11">心持心。是名未知当知根。何等名为知根。</a><a name="0695c12" id="0695c12">谓我法中。诸圣弟子。如实了知。是苦圣谛。是</a><a name="0695c13" id="0695c13">苦集圣谛。是苦灭圣谛。是能趣苦灭真道圣</a><a name="0695c14" id="0695c14">谛。是名知根。何等名为具知根。谓我法中。诸</a><a name="0695c15" id="0695c15">圣弟子。诸漏已尽。得真无漏。心善解脱。慧善</a><a name="0695c16" id="0695c16">解脱。能正了知。我生已尽。梵行已立。所作已</a><a name="0695c17" id="0695c17">办。不受后有。是名具知根。如是名为根有三</a><a name="0695c18" id="0695c18">种。其性甚深。显了甚深。其性难见。显了难</a><a name="0695c19" id="0695c19">见。尔时世尊。重摄此义。式漏曰</a><a name="0695c20" id="0695c20"><p class='lg'>　　于我正法中　　　圣弟子有学</a><br><a name="0695c21" id="0695c21">　　顺修正直路　　　是名第一根</a><br><a name="0695c22" id="0695c22">　　正知苦圣谛　　　及苦集苦灭</a><br><a name="0695c23" id="0695c23">　　能趣苦灭道　　　是名第二根</a><br><a name="0695c24" id="0695c24">　　第三根当知　　　诸漏皆永尽</a><br><a name="0695c25" id="0695c25">　　证得真无漏　　　心慧善解脱</a><br><a name="0695c26" id="0695c26">　　知我生已尽　　　及梵行已立</a><br><a name="0695c27" id="0695c27">　　所作皆已办　　　不受后有身</a><br><a name="0695c28" id="0695c28">　　身心常寂静　　　善摄护诸根</a><br><a name="0695c29" id="0695c29">　　任持最后身　　　降伏魔所使　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170695b.htm'><img src='up.gif' border=0></a>
<a href='T170696a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>