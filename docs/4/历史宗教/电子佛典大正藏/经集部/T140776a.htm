<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0508 阿阇世王问五逆经 0776a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 508 阿阇世王问五逆经</font> <font face='Arial'>(卷1)</font> <font face='Arial'>T14, p0776a</h2></font><hr>
<span class='old'>
</a><a name="0775c28" id="0775c28">以尼师坛着肩上。至世尊所。头面礼足。在</a><a name="0775c29" id="0775c29">一面坐。便说阿阇世王所共论议。具向世尊</span><a name="0776a01" id="0776a01">说。时世尊便说此偈</a><a name="0776a02" id="0776a02"><p class='lg'>　　愚者知是处　　　言殃谓无报</a><br><a name="0776a03" id="0776a03">　　我今观当来　　　受报有定处　</p></a><a name="0776a04" id="0776a04"><p>是时世尊。告诸比丘。彼摩竭国阿阇世王。虽</a><a name="0776a05" id="0776a05">杀父王。亦当不久。来至我所。当有等信于</a><a name="0776a06" id="0776a06">我所。命终之后。当堕地狱如拍鞠。时有一</a><a name="0776a07" id="0776a07">比丘。白世尊言。从彼泥犁命终。当生何处。</a><a name="0776a08" id="0776a08">世尊告曰。从彼泥犁命终。当生四天王处。比</a><a name="0776a09" id="0776a09">丘白言。从彼命终。当生何处。世尊告曰。比</a><a name="0776a10" id="0776a10">丘。从彼命终。当生三十三天。比丘白言。从</a><a name="0776a11" id="0776a11">三十三天命终。当生何处。世尊告曰。比丘。</a><a name="0776a12" id="0776a12">从三十三天命终。当生炎天上。比丘白言。世</a><a name="0776a13" id="0776a13">尊。从彼命终。当生何处。世尊告曰。从炎天</a><a name="0776a14" id="0776a14">上命终。当生兜术天。比丘白言。世尊。从兜</a><a name="0776a15" id="0776a15">术天命终。当生何处。世尊告曰。从兜术天</a><a name="0776a16" id="0776a16">命终。当生化自在天。比丘白言。从化自在</a><a name="0776a17" id="0776a17">天命终。当生何处。世尊告曰。比丘。从化自</a><a name="0776a18" id="0776a18">在天命终。当生他化自在天。比丘白言。世</a><a name="0776a19" id="0776a19">尊。从他化自在天命终。当生何处。世尊告</a><a name="0776a20" id="0776a20">曰。比丘。从他化自在天命终。当生化自在</a><a name="0776a21" id="0776a21">天。生兜术天炎天三十三天四天王天。复当</a><a name="0776a22" id="0776a22">来生人间。比丘白言。世尊。从此命终。当生</a><a name="0776a23" id="0776a23">何处。世尊告曰。比丘。摩竭国王阿阇世。二</a><a name="0776a24" id="0776a24">十劫中。不趣三恶道。流转天人间。最后受</a><a name="0776a25" id="0776a25">身。剃除须发。着三法衣。以信坚固。出家学</a><a name="0776a26" id="0776a26">道。当成辟支佛。名无秽。比丘白言。甚奇甚</a><a name="0776a27" id="0776a27">特。世尊作如是殃罪。受是快乐。成辟支佛。</a><a name="0776a28" id="0776a28">名曰无秽。世尊告曰。摩竭国王阿阇世。发</a><a name="0776a29" id="0776a29">意成就。众善普至。比丘堪任发意成就得拔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140775c.htm'><img src='up.gif' border=0></a>
<a href='T140776b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>