<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0742a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷15)</font> <font face='Arial'>T14, p0742a</h2></font><hr>
<span class='old'>
</a><a name="0741c28" id="0741c28">善解轨则所行境界威仪具足。何等为十。一</a><a name="0741c29" id="0741c29">者善学声闻学处。二者善学缘觉学处。三者</span><a name="0742a01" id="0742a01">善学菩萨学处。四者于彼一切学处修习具</a><a name="0742a02" id="0742a02">足。五者于所行轨则得具足已。而能远离非</a><a name="0742a03" id="0742a03">沙门行。六者以是因缘故。菩萨不于非处非</a><a name="0742a04" id="0742a04">方非时所行。七者于其沙门轨则所行得具</a><a name="0742a05" id="0742a05">足已。不为诸沙门或婆罗门非理讥毁。八者</a><a name="0742a06" id="0742a06">令他亦如是学。九者所行轨则得具足故。容</a><a name="0742a07" id="0742a07">相端严威仪寂静。十者具足威仪而无诈异。</a><a name="0742a08" id="0742a08">善男子。菩萨若修如是十种法者。善解轨则</a><a name="0742a09" id="0742a09">所行境界威仪具足。又善男子。菩萨若修十</a><a name="0742a10" id="0742a10">种法者。能离悭嫉。何等为十。一者自为施主。</a><a name="0742a11" id="0742a11">二者教他行施。三者赞叹布施。四者见他施</a><a name="0742a12" id="0742a12">时心生随喜。五者令余施主庆快利喜。六者</a><a name="0742a13" id="0742a13">见施他时不应生念此应施我勿施于他。我</a><a name="0742a14" id="0742a14">族应得他族非得。七者菩萨发如是心。令诸</a><a name="0742a15" id="0742a15">有情一切皆得济命资具悉获安乐。八者令诸</a><a name="0742a16" id="0742a16">有情悉能成就胜出世间最上安乐。九者菩</a><a name="0742a17" id="0742a17">萨作如是念。我常勤修利有情事。十者菩萨</a><a name="0742a18" id="0742a18">作如是念。我终不起悭嫉之心。善男子。菩萨</a><a name="0742a19" id="0742a19">若修如是十种法者。能离悭嫉。又善男子。菩</a><a name="0742a20" id="0742a20">萨若修十种法者。能于一切有情住平等心。</a><a name="0742a21" id="0742a21">何等为十。一者于一切有情起平等方便。二</a><a name="0742a22" id="0742a22">者于一切有情起无障碍心。三者于一切有</a><a name="0742a23" id="0742a23">情起无嗔恼心。四者为一切有情广行布施。</a><a name="0742a24" id="0742a24">五者守护戒行。六者修持忍辱。七者发勤精</a><a name="0742a25" id="0742a25">进。八者安住禅定。九者修习胜慧。十者积集</a><a name="0742a26" id="0742a26">彼一切智。菩萨如是依无二心之所积集。何</a><a name="0742a27" id="0742a27">以故。菩萨于一切有情平等积集故。以一切</a><a name="0742a28" id="0742a28">有情为所缘境而积集故。如是速能普令一</a><a name="0742a29" id="0742a29">切证得法性。菩萨自能出离大火宅已。复令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140741c.htm'><img src='up.gif' border=0></a>
<a href='T140742b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>