<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0474 佛说维摩诘经 0536a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 474 佛说维摩诘经</font> <font face='Arial'>(卷2)</font> 法供养品第十三 <font face='Arial'>T14, p0536a</h2></font><hr>
<span class='old'>
</a><a name="0535c28" id="0535c28">憍慢微妙无像其义夷易。菩萨箧藏修至诸</a><a name="0535c29" id="0535c29">持。经印所封非无道理。其轮清净入六度无</span><a name="0536a01" id="0536a01">极。可善取学道品法净入正之事。为下大悲</a><a name="0536a02" id="0536a02">建于大悲。离诸大见睹大缘起。非人非命</a><a name="0536a03" id="0536a03">非女非男。如空无相无愿无为。道地之行法</a><a name="0536a04" id="0536a04">轮之际。天人百千所共叹誉。法藏多度含受</a><a name="0536a05" id="0536a05">众人。明宣诸佛菩萨道行。为入有义法之正</a><a name="0536a06" id="0536a06">要。下于无常苦空非身。戒无所犯。一切彼转</a><a name="0536a07" id="0536a07">见为怖畏。师仰诸佛。睹夫生死而不与同现</a><a name="0536a08" id="0536a08">灭度。安习如是像众经微言。分别惟观而以</a><a name="0536a09" id="0536a09">受法。是为法之供养。又族姓子。法供养者。为</a><a name="0536a10" id="0536a10">闻法生法。法转成缘起。随顺离诸际见。为如</a><a name="0536a11" id="0536a11">不生不起法忍。非身非人。为上因缘。无违无</a><a name="0536a12" id="0536a12">受如无所诤以舍我作。而依于义不以严好。</a><a name="0536a13" id="0536a13">以随圣典。而依于慧不为文饰。处处入义。而</a><a name="0536a14" id="0536a14">依于经不习非义。以所怀戢。而依于法不用</a><a name="0536a15" id="0536a15">人所见。得诸法无受入无处所。灭于不明灭</a><a name="0536a16" id="0536a16">于行。灭于识名色六入更乐痛爱受有。生老</a><a name="0536a17" id="0536a17">死苦一切以灭。如是灭如是观十二因缘起。</a><a name="0536a18" id="0536a18">以不可尽而受微妙。人所视见而以不视。是</a><a name="0536a19" id="0536a19">族姓子。名为无上法之供养</a><a name="0536a20" id="0536a20"><p>如是天帝。太子善宿从药王佛。闻法供养便</a><a name="0536a21" id="0536a21">得顺忍。即解宝衣以覆佛上而言曰。余以堪</a><a name="0536a22" id="0536a22">任于如来灭后奉受正法。作法供养拥护是</a><a name="0536a23" id="0536a23">道。惟愿如来加哀竖立。令我得降魔怨取佛</a><a name="0536a24" id="0536a24">正法。彼佛知其内性。即说曰。末后汝当守护</a><a name="0536a25" id="0536a25">法城。于是善宿从见世尊。以家之信。舍家</a><a name="0536a26" id="0536a26">受道勤修德本。精进不久即立善法。起五神</a><a name="0536a27" id="0536a27">通。得入诸道之持。不断辩才。遂于世尊般</a><a name="0536a28" id="0536a28">泥曰后。以智慧力至满十劫。药王如来所转</a><a name="0536a29" id="0536a29">法施随而分布。于时善宿比丘化十亿人使<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140535c.htm'><img src='up.gif' border=0></a>
<a href='T140536b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>