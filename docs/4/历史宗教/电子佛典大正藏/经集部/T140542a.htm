<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0542a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷1)</font> 弟子品第三 <font face='Arial'>T14, p0542a</h2></font><hr>
<span class='old'>
</a><a name="0541c28" id="0541c28">耨多罗三藐三菩提心。故我不任诣彼问</a><a name="0541c29" id="0541c29">疾</span><a name="0542a01" id="0542a01"><p>佛告阿难。汝行诣维摩诘问疾。阿难白佛</a><a name="0542a02" id="0542a02">言。世尊。我不堪任诣彼问疾。所以者何。忆</a><a name="0542a03" id="0542a03">念昔时世尊身小有疾当用牛乳。我即持</a><a name="0542a04" id="0542a04">钵诣大婆罗门家门下立。时维摩诘来谓</a><a name="0542a05" id="0542a05">我言。唯阿难。何为晨朝持钵住此。我言。居</a><a name="0542a06" id="0542a06">士。世尊身小有疾当用牛乳。故来至此。维</a><a name="0542a07" id="0542a07">摩诘言。止止阿难。莫作是语。如来身者金</a><a name="0542a08" id="0542a08">刚之体。诸恶已断众善普会。当有何疾当</a><a name="0542a09" id="0542a09">有何恼。默往阿难。勿谤如来。莫使异人</a><a name="0542a10" id="0542a10">闻此粗言。无令大威德诸天及他方净土诸</a><a name="0542a11" id="0542a11">来菩萨得闻斯语。阿难。转轮圣王以少福</a><a name="0542a12" id="0542a12">故尚得无病。岂况如来无量福会普胜者哉。</a><a name="0542a13" id="0542a13">行矣阿难。勿使我等受斯耻也。外道梵志</a><a name="0542a14" id="0542a14">若闻此语当作是念。何名为师。自疾不能</a><a name="0542a15" id="0542a15">救而能救诸疾。仁可密速去勿使人闻。</a><a name="0542a16" id="0542a16">当知阿难。诸如来身即是法身非思欲身。佛</a><a name="0542a17" id="0542a17">为世尊过于三界。佛身无漏诸漏已尽。佛身</a><a name="0542a18" id="0542a18">无为不堕诸数。如此之身当有何疾当</a><a name="0542a19" id="0542a19">有何恼。时我世尊实怀惭愧。得无近佛而</a><a name="0542a20" id="0542a20">谬听耶。即闻空中声曰。阿难。如居士言。</a><a name="0542a21" id="0542a21">但为佛出五浊恶世。现行斯法度脱众生。</a><a name="0542a22" id="0542a22">行矣阿难。取乳勿惭。世尊。维摩诘智慧辩</a><a name="0542a23" id="0542a23">才为若此也。是故不任诣彼问疾。如是</a><a name="0542a24" id="0542a24">五百大弟子。各各向佛说其本缘。称述维</a><a name="0542a25" id="0542a25">摩诘所言。皆曰不任诣彼问疾</a><a name="0542a26" id="0542a26"><p><b>　　<A NAME="n268"></A>维摩诘所说经菩萨品第四</b></a><a name="0542a27" id="0542a27"><p>于是佛告弥勒菩萨。汝行诣维摩诘问疾。</a><a name="0542a28" id="0542a28">弥勒白佛言。世尊。我不堪任诣彼问疾。所</a><a name="0542a29" id="0542a29">以者何。忆念我昔为兜率天王及其眷属。说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140541c.htm'><img src='up.gif' border=0></a>
<a href='T140542b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>