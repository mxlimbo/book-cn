<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0271c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷1)</font> <font face='Arial'>T15, p0271c</h2></font><hr>
<span class='old'>
</a><a name="0271b28" id="0271b28">畏。乐处而忧忧处而喜。悲处反笑笑处反悲。</a><a name="0271b29" id="0271b29">牵而后随能忍苦事。不别诸味难得离欲。为</span><a name="0271c01" id="0271c01">罪深重。如是种种是愚痴相</a><a name="0271c02" id="0271c02"><p>若多淫欲人不净法门治。若多嗔恚人慈心</a><a name="0271c03" id="0271c03">法门治。若多愚痴人思惟观因缘法门治。若</a><a name="0271c04" id="0271c04">多思觉人念息法门治。若多等分人念佛法</a><a name="0271c05" id="0271c05">门治。诸如是等种种病。种种法门治</a><a name="0271c06" id="0271c06"><p class='lg'>　　第一治贪欲法门　</p></a><a name="0271c07" id="0271c07"><p>淫欲多人习不净观。从足至发不净充满。发</a><a name="0271c08" id="0271c08">毛爪齿薄皮厚皮血肉筋脉骨髓肝肺心脾肾</a><a name="0271c09" id="0271c09">胃大肠小肠屎尿洟唾汗泪垢坋脓脑胞胆</a><a name="0271c10" id="0271c10">水微肤脂肪脑膜。身中如是种种不净。复</a><a name="0271c11" id="0271c11">次不净渐者。观青瘀[<a href='javascript:showpic("images/029820.gif")'>月*逢</a>]胀破烂血流涂漫臭</a><a name="0271c12" id="0271c12">脓啖食不尽骨散烧焦。是谓不净观。复次多</a><a name="0271c13" id="0271c13">淫人有七种爱。或着好色。或着端正。或着仪</a><a name="0271c14" id="0271c14">容。或着音声。或着细滑。或着众生。或都爱</a><a name="0271c15" id="0271c15">着。若着好色当习青瘀观法。黄赤不净色等</a><a name="0271c16" id="0271c16">亦复如是。若着端正。当习[<a href='javascript:showpic("images/029820.gif")'>月*逢</a>]胀身散观法。若</a><a name="0271c17" id="0271c17">着仪容。当观新死血流涂骨观法。若着音声。</a><a name="0271c18" id="0271c18">当习咽塞命断观法。若着细滑。当习骨见</a><a name="0271c19" id="0271c19">及干枯病观法若爱众生。当习六种观。若都</a><a name="0271c20" id="0271c20">爱着。一切遍观。或时作种种更作异观是名</a><a name="0271c21" id="0271c21">不净观。问曰。若身不净如臭腐尸者。何从生</a><a name="0271c22" id="0271c22">着。若着净身。臭腐烂身亦当应着。若不着臭</a><a name="0271c23" id="0271c23">身净身亦应不着。二身等故。若求二实净俱</a><a name="0271c24" id="0271c24">不。可得。人心狂惑为颠倒所覆。非净计净。若</a><a name="0271c25" id="0271c25">倒心破便得实相法观。便知不净虚诳不真。</a><a name="0271c26" id="0271c26">复次死尸。无火无命无识无有诸根。人谛知</a><a name="0271c27" id="0271c27">之心不生着。以身有暖有命有识诸根完具</a><a name="0271c28" id="0271c28">心倒惑着。复次心着色时谓以为净。爱着心</a><a name="0271c29" id="0271c29">息即知不净。若是实净应当常净。而今不然。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150271b.htm'><img src='up.gif' border=0></a>
<a href='T150272a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>