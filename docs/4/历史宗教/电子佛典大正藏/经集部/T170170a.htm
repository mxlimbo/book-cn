<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0170a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷29)</font> 观天品第六之一四天王初 <font face='Arial'>T17, p0170a</h2></font><hr>
<span class='old'>
</a><a name="0169c28" id="0169c28"><p>时天帝释。闻此偈已。即往诣于鸟音声林。无</a><a name="0169c29" id="0169c29">量宫殿。以为庄严。莲华浴池。庄严林树。金色</span><a name="0170a01" id="0170a01">山峰。如融金聚。种种伎乐。歌颂妙音。多有种</a><a name="0170a02" id="0170a02">种天女眷属。帝释天王。入此林中。欲受天乐。</a><a name="0170a03" id="0170a03">诸根境界。受五欲乐。复往诣于乾陀聚山须</a><a name="0170a04" id="0170a04">弥之峰。七宝庄严。其河流注。端严奇特。如</a><a name="0170a05" id="0170a05">真珠璎珞庄严山峰。真珠为沙。以布河底。于</a><a name="0170a06" id="0170a06">河两岸。多有众鸟。出妙音声。见此河者。皆生</a><a name="0170a07" id="0170a07">爱乐。释迦天王。与诸天女。及诸天众。种种庄</a><a name="0170a08" id="0170a08">严。游戏受乐。于此山峰。既受乐已。复与天</a><a name="0170a09" id="0170a09">子及诸天女。复往诣于周罗宫殿游戏之处。</a><a name="0170a10" id="0170a10">既至此处。余地诸天。闻天主至。亦皆来集。其</a><a name="0170a11" id="0170a11">峰宫殿。居须弥顶。高广严净。夜摩天光照触</a><a name="0170a12" id="0170a12">其顶。如须弥色。映四天下。夜摩天光照此山</a><a name="0170a13" id="0170a13">顶。亦复如是。得夜摩天光明照故。于余宫殿。</a><a name="0170a14" id="0170a14">千倍殊胜。尔时天主释迦提婆。于此宫殿既</a><a name="0170a15" id="0170a15">游戏已。与诸天子及诸天女。还善法堂。此微</a><a name="0170a16" id="0170a16">细行天。受五欲乐。乃至爱善业尽。命终还退。</a><a name="0170a17" id="0170a17">堕于地狱饿鬼畜生。若有余业。生于人中。常</a><a name="0170a18" id="0170a18">受安乐。或为国王。或为大臣。第一螺发。其心</a><a name="0170a19" id="0170a19">审谛。人所咨奉。不好多言。衣服鲜洁净无</a><a name="0170a20" id="0170a20">垢污。妻妾贞洁。心不邪曲。好行布施。端直</a><a name="0170a21" id="0170a21">不谄。兄弟宗亲之所爱敬。恭敬师长。爱乐宾</a><a name="0170a22" id="0170a22">客。乐行布施。持戒自守。性爱香鬘。远恶知</a><a name="0170a23" id="0170a23">识。生于大姓。端正殊妙。种种庄严。以余业</a><a name="0170a24" id="0170a24">故</a><a name="0170a25" id="0170a25"><p>复次比丘。知业果报。观三十三天所住之地。</a><a name="0170a26" id="0170a26">彼以闻慧。见第二十一地。名歌音喜乐。众生</a><a name="0170a27" id="0170a27">何业生于此地。彼以闻慧。见有众生善心善</a><a name="0170a28" id="0170a28">业。善身口意。行于善业。自利利他。饶益众</a><a name="0170a29" id="0170a29">生。心有慈悲。信于业果。正见正业。持二种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170169c.htm'><img src='up.gif' border=0></a>
<a href='T170170b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>