<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0228c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷39)</font> 观天品第六之一四天王初 <font face='Arial'>T17, p0228c</h2></font><hr>
<span class='old'>
</a><a name="0228b28" id="0228b28">胜过百千日所有光明。彼光明林。天身光明。</a><a name="0228b29" id="0228b29">在其中行五欲功德。皆悉具足。彼常乐林。流</span><a name="0228c01" id="0228c01">水河池。无量百千天香味色。皆悉具足。彼高</a><a name="0228c02" id="0228c02">聚林。第一高峰。七宝光明。如是已说下地园</a><a name="0228c03" id="0228c03">林。第二中地。百千旷野。无量七宝。莲花水</a><a name="0228c04" id="0228c04">池。无量百千众鸟可爱。种种异声。触味色香。</a><a name="0228c05" id="0228c05">甚可爱乐。清净无垢。满彼地中。第三上地。山</a><a name="0228c06" id="0228c06">顶之巅。彼处有城。百由旬量。诸天满中。城名</a><a name="0228c07" id="0228c07">宝林。有种种河。河中水流。满中饮食。多有天</a><a name="0228c08" id="0228c08">树妙莲花池。树有花果。无量百千具足庄严。</a><a name="0228c09" id="0228c09">多有欢喜诸天女众。无量百千。满彼城中须</a><a name="0228c10" id="0228c10">夜摩天牟修楼陀往到彼城。于彼城中。五欲</a><a name="0228c11" id="0228c11">功德。受天快乐。可爱声味。色香和合。增长爱</a><a name="0228c12" id="0228c12">火。如是彼天。积负山上。种种受乐。游行嬉</a><a name="0228c13" id="0228c13">戏。种种境界。种种受乐。因果差别。尔时如</a><a name="0228c14" id="0228c14">是始生天子。以心望境界乐故。向彼山上。</a><a name="0228c15" id="0228c15">独一无侣。有一旧天。既见如是始生天子。心</a><a name="0228c16" id="0228c16">生欢喜。即前近之。语余旧天。作如是言。此天</a><a name="0228c17" id="0228c17">子者。是始生天。余旧天言。天今云何知其始</a><a name="0228c18" id="0228c18">生。时彼大天。答余天言。此始生天。有五种</a><a name="0228c19" id="0228c19">相。所谓一者光明覆身。身无衣服。心作是念。</a><a name="0228c20" id="0228c20">勿令他天见我裸露。即于念时。他见有衣而</a><a name="0228c21" id="0228c21">实无衣。此是初相。始生天子。又复更有第二</a><a name="0228c22" id="0228c22">之相。所谓见物生希有心。于园林等未曾见</a><a name="0228c23" id="0228c23">来。见则遍看。此第二相。始生天子。又复更</a><a name="0228c24" id="0228c24">有第三之相。谓见天女。弱颜羞惭。心生疑</a><a name="0228c25" id="0228c25">虑。未敢正看。此第三相。始生天子。又复更</a><a name="0228c26" id="0228c26">有第四之相。若见余天。虽前近之。心生疑虑。</a><a name="0228c27" id="0228c27">意志不定。此第四相。始生天子。又复更有第</a><a name="0228c28" id="0228c28">五之相。欲升虚空。心生怖畏。设飞不高。安详</a><a name="0228c29" id="0228c29">不速。去则不远。近地而游。或傍城壁。或依附<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170228b.htm'><img src='up.gif' border=0></a>
<a href='T170229a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>