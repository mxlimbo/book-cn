<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0357a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷60)</font> 观天品第六之一四天王初 <font face='Arial'>T17, p0357a</h2></font><hr>
<span class='old'>
</a><a name="0356c28" id="0356c28">槃。此法利益。父母利益所不能及。何等二十</a><a name="0356c29" id="0356c29">二。一者悔心。二者畏恶道。三者忍。四者精</span><a name="0357a01" id="0357a01">进。五者说法。六者悲心。七者软心。八者调</a><a name="0357a02" id="0357a02">伏。九者信业。十者不住坏处。十一者住心。</a><a name="0357a03" id="0357a03">十二者畏恶名。十三者不乐着。十四者独行。</a><a name="0357a04" id="0357a04">十五者心不散乱。十六者念死。十七者离色</a><a name="0357a05" id="0357a05">富财种姓憍慢。十八者软语。十九者于一切</a><a name="0357a06" id="0357a06">众生起平等心。二十者知足。二十一者畏于</a><a name="0357a07" id="0357a07">境界。二十二者舍不信心。此二十二法。若天</a><a name="0357a08" id="0357a08">若人。如实修行。不堕恶道。速得涅槃。云何名</a><a name="0357a09" id="0357a09">悔。云何悔已而得安隐。既生悔已。断不善法。</a><a name="0357a10" id="0357a10">云何生悔。若见他人造作不善。身口意业。他</a><a name="0357a11" id="0357a11">作身业。而呵毁之。应生悔心。不共同住。若有</a><a name="0357a12" id="0357a12">因缘。自起不善觉观之心。随生即舍。不生忆</a><a name="0357a13" id="0357a13">念。不味不着。内心生惭愧。于他人勤修精进。</a><a name="0357a14" id="0357a14">令其不生。不受觉观。心呵恶觉观。譬如大坑</a><a name="0357a15" id="0357a15">满中粪屎死狗不净。有清净人。入中求净。既</a><a name="0357a16" id="0357a16">入坑中不净没咽。尔时其人心生厌恶。若有</a><a name="0357a17" id="0357a17">起于不善觉观。其心生悔。亦复如是。譬如异</a><a name="0357a18" id="0357a18">人。常求净行。以不知故。误食粪秽。或有强力</a><a name="0357a19" id="0357a19">怨家。强令食粪。食已恶贱。心生悔恨。后更不</a><a name="0357a20" id="0357a20">食。若有行于善业之人。惭愧呵毁不善觉</a><a name="0357a21" id="0357a21">观。亦复如是。勤修精进。断除觉观。是名初</a><a name="0357a22" id="0357a22">法。不生放逸。断除放逸。破坏放逸。是故天</a><a name="0357a23" id="0357a23">人。应当修学。若有善人。欲求真谛。怖畏生</a><a name="0357a24" id="0357a24">死。若生微少。不善觉观。应生悔心。不生愿</a><a name="0357a25" id="0357a25">心。不生放逸。不放逸人。能起悔心。放逸之</a><a name="0357a26" id="0357a26">人。则不能悔。如是一法。是诸善业之根本</a><a name="0357a27" id="0357a27">也。所谓断除不善觉观。而生悔心。是名初</a><a name="0357a28" id="0357a28">法</a><a name="0357a29" id="0357a29"><p>复次第二善法增长善法。所谓畏于恶道。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170356c.htm'><img src='up.gif' border=0></a>
<a href='T170357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>