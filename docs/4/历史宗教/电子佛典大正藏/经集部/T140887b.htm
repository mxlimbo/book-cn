<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0887b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷10)</font> <font face='Arial'>T14, p0887b</h2></font><hr>
<span class='old'>
</a><a name="0887a28" id="0887a28">无复有二。以无二言平等说法。住奢摩他毗</a><a name="0887a29" id="0887a29">钵舍那。善说三种调伏之法。已渡四流运四</span><a name="0887b01" id="0887b01">神足。以四摄法于长夜中如理修作。成熟众</a><a name="0887b02" id="0887b02">生。断五分结超越五趣具足六法。圆满六波</a><a name="0887b03" id="0887b03">罗蜜多。开七觉花。示八正道。善修九次第</a><a name="0887b04" id="0887b04">定十力具足名称普闻遍十方界。获得千种</a><a name="0887b05" id="0887b05">最胜自在。昼三时中夜三时中。常以佛眼清</a><a name="0887b06" id="0887b06">净光明。普观世间。何法是增何法是减何法</a><a name="0887b07" id="0887b07">艰苦。何法危险。何法逼恼。何法具有艰苦</a><a name="0887b08" id="0887b08">危险逼恼。何法微小。何法渐增。何法广大。</a><a name="0887b09" id="0887b09">何者沉溺生死大海。我为济拔。何者为彼诸</a><a name="0887b10" id="0887b10">业烦恼大罗刹婆之所吞食。我为救度。何者</a><a name="0887b11" id="0887b11">为彼贫穷蛇毒所伤[<a href='javascript:showpic("images/033774.gif")'>蠡-彖+若</a>]时。我为解除。何者为</a><a name="0887b12" id="0887b12">彼嗔火烧心极炎炽时我以法甘露雨灌注心</a><a name="0887b13" id="0887b13">顶。何者为彼痴冥所覆深暗逼恼。我以清净</a><a name="0887b14" id="0887b14">光明照烛。安置于彼无上高极三摩地峰。何</a><a name="0887b15" id="0887b15">者久婴极重病苦。我以八正道药善为治疗。</a><a name="0887b16" id="0887b16">普令获得尽苦边际。何者久处贫穷之室扃</a><a name="0887b17" id="0887b17">闭牢固。我为开举。何者为彼无智暗冥障翳</a><a name="0887b18" id="0887b18">净目。我以智药善为开明。何者为彼极恶杻</a><a name="0887b19" id="0887b19">械检束其身。我为脱免。是时商主复说伽陀</a><a name="0887b20" id="0887b20">曰</a><a name="0887b21" id="0887b21"><p class='lg'>　　大海鱼龙所依止　　　海水朝宗或失时</a><br><a name="0887b22" id="0887b22">　　如来随感化众生　　　应时决定无差失　</p></a><a name="0887b23" id="0887b23"><p>尔时毗婆尸如来应供正等正觉普遍观察此</a><a name="0887b24" id="0887b24">世界中。见彼妙耳商主贫穷困苦陷没艰危</a><a name="0887b25" id="0887b25">忧畏泥中。观已即时发大悲心。着衣持钵入</a><a name="0887b26" id="0887b26">满度摩城次第乞食。是时城中长者居士。及</a><a name="0887b27" id="0887b27">婆罗门商主人民。及无数百千之众。见毗婆</a><a name="0887b28" id="0887b28">尸如来应供正等正觉入城乞食。皆持上妙</a><a name="0887b29" id="0887b29">清净饮食悉欲奉上。世尊如来充满钵中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140887a.htm'><img src='up.gif' border=0></a>
<a href='T140887c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>