<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0547c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 观众生品第七 <font face='Arial'>T14, p0547c</h2></font><hr>
<span class='old'>
</a><a name="0547b28" id="0547b28">受味故。行智慧慈无不知时故。行方便</a><a name="0547b29" id="0547b29">慈一切示现故。行无隐慈直心清净故。行</span><a name="0547c01" id="0547c01">深心慈无杂行故。行无诳慈不虚假故。</a><a name="0547c02" id="0547c02">行安乐慈令得佛乐故。菩萨之慈为若此</a><a name="0547c03" id="0547c03">也</a><a name="0547c04" id="0547c04"><p>文殊师利又问。何谓为悲。答曰。菩萨所作功</a><a name="0547c05" id="0547c05">德。皆与一切众生共之。何谓为喜。答曰。有</a><a name="0547c06" id="0547c06">所饶益欢喜无悔。何谓为舍。答曰。所作福</a><a name="0547c07" id="0547c07">祐无所悕望。文殊师利又问。生死有畏菩</a><a name="0547c08" id="0547c08">萨当何所依。维摩诘言。菩萨于生死畏中。</a><a name="0547c09" id="0547c09">当依如来功德之力。文殊师利又问。菩萨欲</a><a name="0547c10" id="0547c10">依如来功德之力。当于何住。答曰。菩萨欲</a><a name="0547c11" id="0547c11">依如来功德力者。当住度脱一切众生。又</a><a name="0547c12" id="0547c12">问。欲度众生当何所除。答曰。欲度众生</a><a name="0547c13" id="0547c13">除其烦恼。又问。欲除烦恼当何所行。答</a><a name="0547c14" id="0547c14">曰。当行正念。又问。云何行于正念。答曰。当</a><a name="0547c15" id="0547c15">行不生不灭。又问。何法不生何法不灭。答</a><a name="0547c16" id="0547c16">曰。不善不生善法不灭。又问。善不善孰为</a><a name="0547c17" id="0547c17">本。答曰身为本。又问。身孰为本。答曰。欲贪</a><a name="0547c18" id="0547c18">为本。又问。欲贪孰为本。答曰。虚妄分别为</a><a name="0547c19" id="0547c19">本。又问。虚妄分别孰为本。答曰。颠倒想为</a><a name="0547c20" id="0547c20">本。又问。颠倒想孰为本。答曰。无住为本。又</a><a name="0547c21" id="0547c21">问。无住孰为本。答曰。无住则无本。文殊师</a><a name="0547c22" id="0547c22">利。从无住本立一切法</a><a name="0547c23" id="0547c23"><p>时维摩诘室有一天女。见诸大人闻所说</a><a name="0547c24" id="0547c24">法便现其身。即以天华散诸菩萨大弟子</a><a name="0547c25" id="0547c25">上。华至诸菩萨即皆堕落。至大弟子便着</a><a name="0547c26" id="0547c26">不堕。一切弟子神力去华不能令去。尔时</a><a name="0547c27" id="0547c27">天女问舍利弗。何故去华。答曰。此华不如</a><a name="0547c28" id="0547c28">法是以去之天曰。勿谓此华为不如法。所</a><a name="0547c29" id="0547c29">以者何。是华无所分别。仁者自生分别想<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140547b.htm'><img src='up.gif' border=0></a>
<a href='T140548a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>