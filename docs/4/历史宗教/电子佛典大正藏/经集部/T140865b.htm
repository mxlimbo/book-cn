<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0865b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷1)</font> <font face='Arial'>T14, p0865b</h2></font><hr>
<span class='old'>
</a><a name="0865a28" id="0865a28">至后时。广为教化俱胝百千诸众生故。宣说</a><a name="0865a29" id="0865a29">正法而雨甘露。灌注心顶。周遍广严大城庵</span><a name="0865b01" id="0865b01">罗树园。皆作利乐</a><a name="0865b02" id="0865b02"><p>是时王舍大城有一商主其名日照。居处城</a><a name="0865b03" id="0865b03">中。财宝富饶眷属炽盛。其广其大摄聚增多。</a><a name="0865b04" id="0865b04">与毗沙门天王等无有异。以富盛故娶于上</a><a name="0865b05" id="0865b05">族。相与嬉戏游止娱乐。久无嗣息。长者眷</a><a name="0865b06" id="0865b06">属心怀渴慕极生忧恼</a><a name="0865b07" id="0865b07"><p>是时忉利天中有一天子具福威德。天报将</a><a name="0865b08" id="0865b08">尽五衰相现。然其乐欲观佛出世乃至涅槃</a><a name="0865b09" id="0865b09">庄严等事。求于人中相续受生</a><a name="0865b10" id="0865b10"><p>尔时帝释天主。观彼天子将其谢灭。乐欲观</a><a name="0865b11" id="0865b11">佛庄严等事。欲于人中相续受生。知已乃谓</a><a name="0865b12" id="0865b12">彼天子言。汝若乐欲人中生者。汝今应知。王</a><a name="0865b13" id="0865b13">舍城中有一商主其名日照。而彼妻室堪汝</a><a name="0865b14" id="0865b14">托阴。天子答言。我昔曾闻。彼商主者。于佛</a><a name="0865b15" id="0865b15">法中而无净信。帝释复言。仁者今当如我所</a><a name="0865b16" id="0865b16">作。我能令彼日照商主于佛法中深生净信。</a><a name="0865b17" id="0865b17">天子白言。如天主语唯然受教。若彼商主与</a><a name="0865b18" id="0865b18">其妻室。乃至尽寿归依三宝。我当从命托彼</a><a name="0865b19" id="0865b19">阴中。是时帝释天主从天中隐。即于王舍大</a><a name="0865b20" id="0865b20">城日照商主舍中。处空而住。以其帝释天主</a><a name="0865b21" id="0865b21">色相威神。周匝是舍有微妙光。而为照耀</a><a name="0865b22" id="0865b22"><p>时日照商主见是微妙光明照已。深生奇异。</a><a name="0865b23" id="0865b23">举熙怡目周遍四方。审谛观察乃见帝释天</a><a name="0865b24" id="0865b24">主胜相。即时头面礼奉双足。作是白言。天</a><a name="0865b25" id="0865b25">主。我于今日快得善利。汝天圣尊降于小舍。</a><a name="0865b26" id="0865b26">当何教令。吉祥胜事何所成办。天主答言。商</a><a name="0865b27" id="0865b27">主。知汝无子。汝若希求有子息者。汝与妻</a><a name="0865b28" id="0865b28">室从今已往乃至尽寿。应发净心归依三宝。</a><a name="0865b29" id="0865b29">当生贵子。是时日照商主闻是说已。心意泰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140865a.htm'><img src='up.gif' border=0></a>
<a href='T140865c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>