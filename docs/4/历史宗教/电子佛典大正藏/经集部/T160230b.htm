<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0658 宝云经 0230b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 658 宝云经</font> <font face='Arial'>(卷4)</font> <font face='Arial'>T16, p0230b</h2></font><hr>
<span class='old'>
</a><a name="0230a28" id="0230a28">法如实而知贪欲嗔恚愚痴及所依起一切恶</a><a name="0230a29" id="0230a29">法能修对治贪嗔痴等。断除不善观诸善法</span><a name="0230b01" id="0230b01">心乐随顺。系心专念顺行诸善。亦教他人同</a><a name="0230b02" id="0230b02">己所观。云何观于五欲摄心修行。于五欲中</a><a name="0230b03" id="0230b03">不生喜乐亦不憎恶。于色声香味触。亦不生</a><a name="0230b04" id="0230b04">爱亦不憎恶。于此无体相法生憎爱心。便同</a><a name="0230b05" id="0230b05">愚痴凡夫婴孩不善之者。又世尊说。若于法</a><a name="0230b06" id="0230b06">生爱乐亦生染着。若生染着便成愚痴。若生</a><a name="0230b07" id="0230b07">愚痴便是不识善恶。以是因缘堕于恶道。是</a><a name="0230b08" id="0230b08">故于此空法不应憎恶。若憎恶者名不堪忍。</a><a name="0230b09" id="0230b09">若不堪忍则增长恚心。为阿耆梨之所呵</a><a name="0230b10" id="0230b10">责。亦为同梵行者之所讥嫌。如是观察五欲</a><a name="0230b11" id="0230b11">修行正念。心不染着亦不憎恶。亦教他人作</a><a name="0230b12" id="0230b12">如是观。云何名阿练若处。摄心离乱如法修</a><a name="0230b13" id="0230b13">行名阿练若处。名为无诤住处。亦名寂灭住</a><a name="0230b14" id="0230b14">处。此阿练若处。有诸天龙鬼神他心智者善</a><a name="0230b15" id="0230b15">见我心。是故我今不应起不善思觉。断除不</a><a name="0230b16" id="0230b16">善觉勤修善觉。当令善觉常得增广。云何菩</a><a name="0230b17" id="0230b17">萨。于里巷村营城邑聚落国土方所。是中行</a><a name="0230b18" id="0230b18">住坐卧。于不善处于出家所。不应行处悉皆</a><a name="0230b19" id="0230b19">远离。何处是不应行处。酤酒家淫女家王</a><a name="0230b20" id="0230b20">家。棋博之处。醉客之处。歌舞伎乐之处。如是</a><a name="0230b21" id="0230b21">种种非是出家所应到处皆悉不往。如是村</a><a name="0230b22" id="0230b22">邑聚落之处摄心而行。云何于名闻利养摄</a><a name="0230b23" id="0230b23">心而行。于得利养处欲使檀越增长福业不</a><a name="0230b24" id="0230b24">为贪着。所得财利不作己想。与一切苦恼众</a><a name="0230b25" id="0230b25">生悉皆共之。以是施因缘得名称赞叹。虽得</a><a name="0230b26" id="0230b26">名称赞叹。而不自举不生憍慢不自憍逸。如</a><a name="0230b27" id="0230b27">是名称赞叹不久自灭。谁有智者。于无常迅</a><a name="0230b28" id="0230b28">速不住之法不可保信。云何于中生于爱憎。</a><a name="0230b29" id="0230b29">何有智者。生己有想生憍逸心。是名菩萨于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160230a.htm'><img src='up.gif' border=0></a>
<a href='T160230c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>