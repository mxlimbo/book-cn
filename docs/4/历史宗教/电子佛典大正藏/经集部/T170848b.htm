<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0822 佛说诸法勇王经 0848b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 822 佛说诸法勇王经</font> <font face='Arial'>(卷1)</font> <font face='Arial'>T17, p0848b</h2></font><hr>
<span class='old'>
</a><a name="0848a28" id="0848a28">婆阿修罗迦楼罗。亦出无量无边珍宝。利益</a><a name="0848a29" id="0848a29">一切人非人等。所谓真珠珂贝璧玉珊瑚琉</span><a name="0848b01" id="0848b01">璃青毗琉璃。及出其余种种珠宝。悉为众生</a><a name="0848b02" id="0848b02">之所受用。而作利益。舍利弗。于意云何。此</a><a name="0848b03" id="0848b03">四大海由何而有。舍利弗言。世尊。是海皆</a><a name="0848b04" id="0848b04">由阿耨达池。尔时佛赞舍利弗言。善哉善哉。</a><a name="0848b05" id="0848b05">阿耨达多龙王体离三怖。何等为三。一者</a><a name="0848b06" id="0848b06">金翅鸟。二者热沙。三者诸龙若行欲时便为</a><a name="0848b07" id="0848b07">蛇身。阿耨达多龙王无如是事。舍利弗。阿耨</a><a name="0848b08" id="0848b08">达多龙王所居宫殿。乃是坐禅神通之人所</a><a name="0848b09" id="0848b09">居住处。舍利弗。若有人能住是处者。当知</a><a name="0848b10" id="0848b10">是等亦得无恼。舍利弗白佛言。世尊。甚为</a><a name="0848b11" id="0848b11">希有。阿耨达多龙王宫殿。成就如是上善功</a><a name="0848b12" id="0848b12">德。于三怖畏尚无一事。况当具三。若有众</a><a name="0848b13" id="0848b13">生在此宫殿。亦复具得无是三事。若是神通</a><a name="0848b14" id="0848b14">善思惟仁所住处者。是处必能出四大河。于</a><a name="0848b15" id="0848b15">诸众生多所利益。以是因缘。四大海水为诸</a><a name="0848b16" id="0848b16">众生之所受用而作窟宅。所谓卵生诸飞鸟</a><a name="0848b17" id="0848b17">等。及余禽兽人与非人。世尊。是阿耨达池。</a><a name="0848b18" id="0848b18">成就如是无量功德。佛告舍利弗。譬如阿耨</a><a name="0848b19" id="0848b19">达多龙王体离三怖。菩萨亦尔体离三怖。</a><a name="0848b20" id="0848b20">何等为三。一地狱怖。二畜生怖。三饿鬼怖。</a><a name="0848b21" id="0848b21">舍利弗。如因阿耨达池出四大河利益无边</a><a name="0848b22" id="0848b22">无量众生。菩萨亦尔。以四摄法摄取众生。</a><a name="0848b23" id="0848b23">一者布施。二者爱语。三者利行。四者同事。</a><a name="0848b24" id="0848b24">舍利弗。菩萨摩诃萨以四摄法利益众生。舍</a><a name="0848b25" id="0848b25">利弗。如因阿耨达池出四大海。菩萨亦尔。</a><a name="0848b26" id="0848b26">因菩提心出一切智海。舍利弗。如因大海为</a><a name="0848b27" id="0848b27">诸众生而作安隐快乐住处。舍利弗。一切种</a><a name="0848b28" id="0848b28">智亦复如是。为三界众生而作安隐快乐住</a><a name="0848b29" id="0848b29">处。何等三界。欲界色界无色界也。舍利弗。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170848a.htm'><img src='up.gif' border=0></a>
<a href='T170848c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>