<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0884c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷9)</font> <font face='Arial'>T14, p0884c</h2></font><hr>
<span class='old'>
</a><a name="0884b28" id="0884b28">苦恼侵逼。时商主妻苦恼逼故。瞻视女使涕</a><a name="0884b29" id="0884b29">泣而住</span><a name="0884c01" id="0884c01"><p>是时女使转增悲苦。亦复涕泪发如是言。苦</a><a name="0884c02" id="0884c02">哉苦哉。商主之妻。昔居富威。身着妙衣种</a><a name="0884c03" id="0884c03">种严饰。妙香花鬘庄严其体。口中常复含咀</a><a name="0884c04" id="0884c04">妙香。时咽津液。又如天女。而常游戏欢喜</a><a name="0884c05" id="0884c05">园中。饮食衣服诸妙珍宝庄严等具而悉丰</a><a name="0884c06" id="0884c06">足。奴婢眷属亲里知识内外昌盛。随应所与</a><a name="0884c07" id="0884c07">悉得丰赡。何故今时如是破坏。所睹仪容诚</a><a name="0884c08" id="0884c08">堪伤痛。头发蓬乱尘垢污身。众苦所侵举体</a><a name="0884c09" id="0884c09">枯悴。片衣破弊腻秽增多。蚤虱萦缠恶气充</a><a name="0884c10" id="0884c10">塞。国城之内最下卑苦。佣力他家营食存养。</a><a name="0884c11" id="0884c11">此破坏相实可悲伤。苦哉福分速归破坏。苦</a><a name="0884c12" id="0884c12">哉富贵所成不久。苦哉业报种种差别</a><a name="0884c13" id="0884c13"><p>时彼女使如是伤叹已。复说伽陀曰</a><a name="0884c14" id="0884c14"><p class='lg'>　　往昔身衣诸妙服　　　众宝严具所庄严</a><br><a name="0884c15" id="0884c15">　　昔日天女胜容仪　　　今居陋巷增多苦</a><br><a name="0884c16" id="0884c16">　　何故今时极如是　　　一切福分皆破坏</a><br><a name="0884c17" id="0884c17">　　悴弱垢秽遍身支　　　片衣破弊而覆体</a><br><a name="0884c18" id="0884c18">　　往昔仪容天女相　　　人开美目共观瞻</a><br><a name="0884c19" id="0884c19">　　而今丑恶鬼无殊　　　见者咸生于厌弃</a><br><a name="0884c20" id="0884c20">　　往昔丰饶诸财宝　　　国城之内为最上</a><br><a name="0884c21" id="0884c21">　　诸乞丐者施均行　　　于今困极而贫贱</a><br><a name="0884c22" id="0884c22">　　往昔受用增欢悦　　　家族富贵广丰盈</a><br><a name="0884c23" id="0884c23">　　今时受报既昭然　　　广多忧苦常随逐</a><br><a name="0884c24" id="0884c24">　　苦哉轮回堪毁责　　　苦哉富贵定无常</a><br><a name="0884c25" id="0884c25">　　世间快乐谢于前　　　决定苦恼后当受　</p></a><a name="0884c26" id="0884c26"><p class='juan'>
金色童子因缘经卷第九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140884b.htm'><img src='up.gif' border=0></a>
<a href='T140885a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>