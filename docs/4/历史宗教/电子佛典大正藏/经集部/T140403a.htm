<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0449 佛说药师如来本愿经 0403a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 449 佛说药师如来本愿经</font> <font face='Arial'>(卷1)</font> 佛说药师如来本愿经 <font face='Arial'>T14, p0403a</h2></font><hr>
<span class='old'>
</a><a name="0402c28" id="0402c28">千俱胝那由他众生于十善业道。或复生于</a><a name="0402c29" id="0402c29">刹利大族婆罗门大族居士大家。金银粟帛</span><a name="0403a01" id="0403a01">仓库盈满。形色具足。自在具足。眷属具足。</a><a name="0403a02" id="0403a02">勇健多力如大力士。若有女人得闻说此</a><a name="0403a03" id="0403a03">如来名号至心受持。此人于后永离女</a><a name="0403a04" id="0403a04">身</a><a name="0403a05" id="0403a05"><p>尔时曼殊室利童子白佛言。世尊。我于后</a><a name="0403a06" id="0403a06">时。以彼世尊药师琉璃光如来名号。于信心</a><a name="0403a07" id="0403a07">善男子善女人所。种种方便流布令闻。乃至</a><a name="0403a08" id="0403a08">睡中亦以佛名觉寤其耳。若受持此经读</a><a name="0403a09" id="0403a09">诵宣说。或复为他分别开解。若自书若令</a><a name="0403a10" id="0403a10">人书。若取经卷五色净彩以盛裹之。洒扫</a><a name="0403a11" id="0403a11">净处以安置之。持种种华种种香涂香华鬘</a><a name="0403a12" id="0403a12">宝幢幡盖而用供养。尔时四大天王。与其眷</a><a name="0403a13" id="0403a13">属并余百千俱胝那由他诸天皆诣其所。</a><a name="0403a14" id="0403a14">若此经卷流行之处。若复有人诵持此经。</a><a name="0403a15" id="0403a15">以得闻彼世尊药师琉璃光如来名号及本</a><a name="0403a16" id="0403a16">昔所发殊胜大愿故。当知是处无复横死。</a><a name="0403a17" id="0403a17">亦复不为诸鬼所持夺其魂魄。设已夺者</a><a name="0403a18" id="0403a18">还复如故。佛言。如是如是。曼殊室利。如汝</a><a name="0403a19" id="0403a19">所说。曼殊室利。信心善男子善女人。若欲</a><a name="0403a20" id="0403a20">供养彼如来者。此人应作如来形像。七</a><a name="0403a21" id="0403a21">日七夜受八分斋食清净食。于清净处散</a><a name="0403a22" id="0403a22">种种华。烧种种香。以种种缯<span class='corr'>彩</span>种种幡幢</a><a name="0403a23" id="0403a23">庄严其处。澡浴清洁着新净衣。应生无</a><a name="0403a24" id="0403a24">垢浊心无怒害心于一切众生起利益心慈</a><a name="0403a25" id="0403a25">悲喜舍平等之心。鼓乐歌赞右绕佛像。应</a><a name="0403a26" id="0403a26">念彼如来本昔大愿并解释此经。如所思</a><a name="0403a27" id="0403a27">念如所愿求。一切所欲皆得圆满。求长</a><a name="0403a28" id="0403a28">寿得长寿。求福报得福报。求自在得</a><a name="0403a29" id="0403a29">自在。求男女得男女。或复有人忽得恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140402c.htm'><img src='up.gif' border=0></a>
<a href='T140403b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>