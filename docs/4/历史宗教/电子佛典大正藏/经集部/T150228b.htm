<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0228b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷7)</font> 菩萨品第三十 <font face='Arial'>T15, p0228b</h2></font><hr>
<span class='old'>
</a><br><a name="0228a28" id="0228a28">　　合人乘船至龙王　　　从求大宝如意珠</a><br><a name="0228a29" id="0228a29">　　以施一切莫不蒙　　　菩萨如是行四恩</span><br><a name="0228b01" id="0228b01">　　大慈大悲行大道　　　一心精进三昧门</a><br><a name="0228b02" id="0228b02">　　如人闻天有玉女　　　夙夜思惟梦得见</a><br><a name="0228b03" id="0228b03">　　菩萨如是等精进　　　见十方佛无不遍</a><br><a name="0228b04" id="0228b04">　　又如目冥思日光　　　良医治之眼即明</a><br><a name="0228b05" id="0228b05">　　菩萨如是专向佛　　　未曾休息不退转</a><br><a name="0228b06" id="0228b06">　　如以珍宝着水精　　　展相光耀无不照</a><br><a name="0228b07" id="0228b07">　　菩萨如是三昧定　　　从佛受教遍教化　</p></a><a name="0228b08" id="0228b08"><p>菩萨积功累德欲度一切。视之如父视之如</a><a name="0228b09" id="0228b09">母。视之如子视之如身。等而无异。为五道人</a><a name="0228b10" id="0228b10">勤苦无量不以为剧。虽历五道生死之患地</a><a name="0228b11" id="0228b11">狱之苦饿鬼之毒畜生之恼天上世间终始之</a><a name="0228b12" id="0228b12">厄。心不回动。行大慈悲四恩无厌。救济十方</a><a name="0228b13" id="0228b13">免众想念。譬如彼月初生之时。若小羊角。日</a><a name="0228b14" id="0228b14">日稍大遂至成满。光明普照众星独辉。次</a><a name="0228b15" id="0228b15">第学道为菩萨法。布施持戒忍辱精进一心智</a><a name="0228b16" id="0228b16">慧。经无数劫勤苦之行。身心相应言行相副。</a><a name="0228b17" id="0228b17">念十方人若如父母无有亲疏。譬如种树稍</a><a name="0228b18" id="0228b18">稍生芽。后生茎节枝叶华实。渐行如是。从初</a><a name="0228b19" id="0228b19">发意便喜向佛。以获悦心休息恶道。成就六</a><a name="0228b20" id="0228b20">度无极之法。入善方便不起法忍一切佛慧。</a><a name="0228b21" id="0228b21">则转法轮示现灭度。分布大法后生蒙恩。犹</a><a name="0228b22" id="0228b22">如有人欲立大屋。先平其地渐兴根基。稍累</a><a name="0228b23" id="0228b23">其墙令至高大。以材木覆梁柱牢坚。以瓦</a><a name="0228b24" id="0228b24">瓦之涂治仰泥。作悉成了而污洒之。白壁</a><a name="0228b25" id="0228b25">赤柱俨然巍巍。然后请会亲族门室。善友乡</a><a name="0228b26" id="0228b26">党无不周遍。饮食作乐无不欣欢。菩萨如是。</a><a name="0228b27" id="0228b27">积行无量不以勤苦而有厌懈。睹彼众生展</a><a name="0228b28" id="0228b28">转五道。终始周旋如磨不定。发大慈悲无盖</a><a name="0228b29" id="0228b29">之慧欲救一切。犹若如空无所不覆。道德以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150228a.htm'><img src='up.gif' border=0></a>
<a href='T150228c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>