<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0079a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷3)</font> <font face='Arial'>T15, p0079a</h2></font><hr>
<span class='old'>
</a><a name="0078c28" id="0078c28">善男子善女人。闻萨婆若不发阿耨多罗三</a><a name="0078c29" id="0078c29">藐三菩提心</span><a name="0079a01" id="0079a01"><p class='juan'>
胜思惟梵天所问经卷第三</p>
</a><a name="0079a02" id="0079a02"></a><a name="0079a03" id="0079a03"></a><a name="0079a04" id="0079a04"><p class='juan'>
胜思惟梵天所问经卷第四</p>
</a><a name="0079a05" id="0079a05"></a><a name="0079a06" id="0079a06"><p><span class='byline'>　　　　元魏天竺三藏菩提流支译</span><br></a><a name="0079a07" id="0079a07"><p>尔时网明童子菩萨白佛言。世尊。若有菩萨。</a><a name="0079a08" id="0079a08">悕望功德利而发菩提心者。不得名为发大</a><a name="0079a09" id="0079a09">乘也。何以故。一切诸法无功德利。以无对</a><a name="0079a10" id="0079a10">治处故。世尊。菩萨摩诃萨不应为功德利故</a><a name="0079a11" id="0079a11">发菩提心。但为大悲故。为灭众生诸苦恼故。</a><a name="0079a12" id="0079a12">生诸善法故。解脱诸邪见故。灭除诸病故。</a><a name="0079a13" id="0079a13">舍我所贪着故。不观憎爱故。不没世法故。厌</a><a name="0079a14" id="0079a14">患有为故。安住涅槃故。发菩提心。世尊。菩</a><a name="0079a15" id="0079a15">萨不应于诸众生求其恩报。亦不应观作与</a><a name="0079a16" id="0079a16">不作。又于苦乐心不倾动</a><a name="0079a17" id="0079a17"><p>世尊。何谓菩萨摩诃萨诸善根清净。佛言。</a><a name="0079a18" id="0079a18">善男子。菩萨善根若生转轮圣王位处。不得</a><a name="0079a19" id="0079a19">名为善根清净。若生帝释王中若生梵天王</a><a name="0079a20" id="0079a20">中。亦不得名善根清净。在所生处乃至畜生</a><a name="0079a21" id="0079a21">自不失善根。亦令众生生诸善根。是名菩萨</a><a name="0079a22" id="0079a22">善根清净。复次网明。云何菩萨善根清净。</a><a name="0079a23" id="0079a23">善男子。布施善根清净。以舍一切资生故。</a><a name="0079a24" id="0079a24">持戒善根清净。以除热恼得清凉故。忍辱善</a><a name="0079a25" id="0079a25">根清净。以心不分别故。精进善根清净。以</a><a name="0079a26" id="0079a26">离懈怠故。禅定善根清净。以不念余乘故。</a><a name="0079a27" id="0079a27">智慧善根清净。以离诸见故。慈善根清净。</a><a name="0079a28" id="0079a28">以平等见故。悲善根清净。以直心清净故。</a><a name="0079a29" id="0079a29">喜善根清净。以乐诸法不生爱故。舍善根清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150078c.htm'><img src='up.gif' border=0></a>
<a href='T150079b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>