<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0310b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷1)</font> 修行方便道安般念决定分第七 <font face='Arial'>T15, p0310b</h2></font><hr>
<span class='old'>
</a><br><a name="0310a28" id="0310a28">　　最后身行息　　　以离毛孔故</a><br><a name="0310a29" id="0310a29">　　此说诸三昧　　　随顺功德相</span><br><a name="0310b01" id="0310b01">　　修行安住彼　　　不为觉想乱</a><br><a name="0310b02" id="0310b02">　　何故初禅中　　　唯说长无短</a><br><a name="0310b03" id="0310b03">　　不舍诸所依　　　由是故息长</a><br><a name="0310b04" id="0310b04">　　彼以觉想力　　　能令息去长</a><br><a name="0310b05" id="0310b05">　　第二舍诸依　　　势羸故息短</a><br><a name="0310b06" id="0310b06">　　甚深修多罗　　　佛说山顶泉</a><br><a name="0310b07" id="0310b07">　　涓流势不远　　　余处无来故</a><br><a name="0310b08" id="0310b08">　　如彼山顶喻　　　第二依亦然</a><br><a name="0310b09" id="0310b09">　　唯从其处起　　　是终不能远</a><br><a name="0310b10" id="0310b10">　　彼说健士夫　　　负重而上山</a><br><a name="0310b11" id="0310b11">　　竭力令气奔　　　息风急回转</a><br><a name="0310b12" id="0310b12">　　既到安隐处　　　其息乃调适</a><br><a name="0310b13" id="0310b13">　　是喻说彼息　　　前短而后长</a><br><a name="0310b14" id="0310b14">　　所说健士夫　　　负重而上山</a><br><a name="0310b15" id="0310b15">　　以身力方便　　　是乃令息长</a><br><a name="0310b16" id="0310b16">　　如彼劣方便　　　不自力负重</a><br><a name="0310b17" id="0310b17">　　以无力方便　　　息微故不远</a><br><a name="0310b18" id="0310b18">　　譬如壮夫射　　　能令箭极远</a><br><a name="0310b19" id="0310b19">　　劣力无方便　　　势弱去则近</a><br><a name="0310b20" id="0310b20">　　此喻应当知　　　是说长短义</a><br><a name="0310b21" id="0310b21">　　修行细微觉　　　一切谛明了</a><br><a name="0310b22" id="0310b22">　　如是十六分　　　悉名为决定</a><br><a name="0310b23" id="0310b23">　　如方便升进　　　分别功德住</a><br><a name="0310b24" id="0310b24">　　决定安般念　　　亦应如是说</a><br><a name="0310b25" id="0310b25">　　如彼所未说　　　诸余功德住</a><br><a name="0310b26" id="0310b26">　　是故我当说　　　如其决定分</a><br><a name="0310b27" id="0310b27">　　观察风所起　　　根本极清净</a><br><a name="0310b28" id="0310b28">　　修行妙微相　　　则于是处现</a><br><a name="0310b29" id="0310b29">　　于彼究竟处　　　摩尼宝三昧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150310a.htm'><img src='up.gif' border=0></a>
<a href='T150310c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>