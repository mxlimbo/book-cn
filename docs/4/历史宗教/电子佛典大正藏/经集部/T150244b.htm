<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0244b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷1)</font> <font face='Arial'>T15, p0244b</h2></font><hr>
<span class='old'>
</a><a name="0244a28" id="0244a28">七月十五日。僧自恣竟。时诸比丘。礼世尊已。</a><a name="0244a29" id="0244a29">各还所安。于日后分。次第修得四沙门果。三</span><a name="0244b01" id="0244b01">明六通。皆悉具足。心大欢喜。顶礼佛足。白佛</a><a name="0244b02" id="0244b02">言。世尊我于今日。因思惟故。因正受故。依三</a><a name="0244b03" id="0244b03">昧故。生分已尽。不受后有。知如道真。必定得</a><a name="0244b04" id="0244b04">成清净梵行。世尊此法是甘露器。受用此者。</a><a name="0244b05" id="0244b05">食甘露味。唯愿天尊。重为广说。尔时世尊。告</a><a name="0244b06" id="0244b06">迦絺罗难陀。汝今审实得此法者。可随汝意</a><a name="0244b07" id="0244b07">作十八变。时迦絺罗难陀。住立空中。随意自</a><a name="0244b08" id="0244b08">在。作十八变。时诸比丘。见迦絺罗难陀。我</a><a name="0244b09" id="0244b09">慢心多。犹能调伏。随顺佛教。系心一处。不随</a><a name="0244b10" id="0244b10">诸根。成阿罗汉。尔时会中。有千五百比丘。乱</a><a name="0244b11" id="0244b11">心多者。见此事已。皆生欢喜。即诣佛所。次第</a><a name="0244b12" id="0244b12">受法。尔时世尊。因此憍慢比丘摩诃迦絺罗</a><a name="0244b13" id="0244b13">难陀。初制系念法。告诸四众。若比丘。若比</a><a name="0244b14" id="0244b14">丘尼。若优婆塞优婆夷。自今以后。欲求无</a><a name="0244b15" id="0244b15">为道者。应当系念专心一处。若使此心驰骋</a><a name="0244b16" id="0244b16">六根。犹如猿猴。无有惭愧。当知此人。是旃陀</a><a name="0244b17" id="0244b17">罗非贤圣种。心不调顺。阿鼻狱卒。常使此人。</a><a name="0244b18" id="0244b18">如是恶人。于多劫中。无由得度。此乱心贼。生</a><a name="0244b19" id="0244b19">三界种。依因此心。堕三恶道。时诸比丘闻佛</a><a name="0244b20" id="0244b20">所说。欢喜奉行</a><a name="0244b21" id="0244b21"><p>佛告阿难。汝今见此摩诃迦絺罗难陀比丘。</a><a name="0244b22" id="0244b22">因不净观。得解脱不。汝好受持。为众广说。阿</a><a name="0244b23" id="0244b23">难白佛。唯然受教。佛告阿难。谛听谛听。善思</a><a name="0244b24" id="0244b24">念之。第二观者。系念额上。谛观额中。如爪甲</a><a name="0244b25" id="0244b25">大。慎莫移想。如是观额。令心安住。不生诸</a><a name="0244b26" id="0244b26">想。唯想额上。然后自观头骨。见头骨白如颇</a><a name="0244b27" id="0244b27">梨色。如是渐见举身白骨。皎然白净。身体完</a><a name="0244b28" id="0244b28">全。节节相拄。复见前地诸不净聚如上所说。</a><a name="0244b29" id="0244b29">不净想成时。慎莫弃身。当教易观。易观法者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150244a.htm'><img src='up.gif' border=0></a>
<a href='T150244c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>