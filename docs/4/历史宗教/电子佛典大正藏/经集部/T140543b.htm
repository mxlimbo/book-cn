<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0543b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷1)</font> 菩萨品第四 <font face='Arial'>T14, p0543b</h2></font><hr>
<span class='old'>
</a><a name="0543a28" id="0543a28">等已发道意。有法乐可以自娱。不应复</a><a name="0543a29" id="0543a29">乐五欲乐也。天女即问。何谓法乐。答言。乐</span><a name="0543b01" id="0543b01">常信佛。乐欲听法。乐供养众。乐离五欲。</a><a name="0543b02" id="0543b02">乐观五阴如怨贼。乐观四大如毒蛇。乐</a><a name="0543b03" id="0543b03">观内入如空聚。乐随护道意。乐饶益众</a><a name="0543b04" id="0543b04">生。乐敬养师。乐广行施。乐坚持戒。乐</a><a name="0543b05" id="0543b05">忍辱柔和。乐勤集善根。乐禅定不乱。乐离</a><a name="0543b06" id="0543b06">垢明慧。乐广菩提心。乐降伏众魔。乐断</a><a name="0543b07" id="0543b07">诸烦恼。乐净佛国土。乐成就相好故修诸</a><a name="0543b08" id="0543b08">功德。乐严道场。乐闻深法不畏。乐三脱</a><a name="0543b09" id="0543b09">门不乐非时。乐近同学。乐于非同学中</a><a name="0543b10" id="0543b10">心无恚碍。乐将护恶知识。乐亲近善知</a><a name="0543b11" id="0543b11">识。乐心喜清净。乐修无量道品之法。是为</a><a name="0543b12" id="0543b12">菩萨法乐。于是波旬告诸女言。我欲与汝</a><a name="0543b13" id="0543b13">俱还天宫。诸女言。以我等与此居士。有法</a><a name="0543b14" id="0543b14">乐我等甚乐。不复乐五欲乐也。魔言。居士</a><a name="0543b15" id="0543b15">可舍此女。一切所有施于彼者。是为菩萨。</a><a name="0543b16" id="0543b16">维摩诘言。我已舍矣。汝便将去。令一切众生</a><a name="0543b17" id="0543b17">得法愿具足。于是诸女问维摩诘。我等云何</a><a name="0543b18" id="0543b18">止于魔宫。维摩诘言。诸姊有法门名无尽</a><a name="0543b19" id="0543b19">灯。汝等当学。无尽灯者。譬如一灯燃百千</a><a name="0543b20" id="0543b20">灯。冥者皆明。明终不尽。如是诸姊。夫一菩</a><a name="0543b21" id="0543b21">萨开导百千众生。令发阿耨多罗三藐三菩</a><a name="0543b22" id="0543b22">提心。于其道意亦不灭尽。随所说法而自</a><a name="0543b23" id="0543b23">增益一切善法。是名无尽灯也。汝等虽住</a><a name="0543b24" id="0543b24">魔宫。以是无尽灯。令无数天子天女发阿</a><a name="0543b25" id="0543b25">耨多罗三藐三菩提心者。为报佛恩。亦大</a><a name="0543b26" id="0543b26">饶益一切众生。尔时天女。头面礼维摩诘</a><a name="0543b27" id="0543b27">足。随魔还宫忽然不现。世尊。维摩诘有如</a><a name="0543b28" id="0543b28">是自在神力智慧辩才。故我不任诣彼问</a><a name="0543b29" id="0543b29">疾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140543a.htm'><img src='up.gif' border=0></a>
<a href='T140543c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>