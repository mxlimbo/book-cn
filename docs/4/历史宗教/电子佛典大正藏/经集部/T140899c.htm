<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0553 佛说奈女只域因缘经 0899c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 553 佛说奈女只域因缘经</font> <font face='Arial'>(卷1)</font> <font face='Arial'>T14, p0899c</h2></font><hr>
<span class='old'>
</a><a name="0899b28" id="0899b28">侍者。不知当何措手足。医师合药。辄疑恐</a><a name="0899b29" id="0899b29">有毒亦杀之。前后所杀。傍臣宫女。及医师</span><a name="0899c01" id="0899c01">之辈。不可胜数。病日增甚。毒热攻心。烦</a><a name="0899c02" id="0899c02">懑短气。如火烧身。闻有只域。即为下书。</a><a name="0899c03" id="0899c03">敕瓶沙王。征召只域。只域闻此王多杀医师。</a><a name="0899c04" id="0899c04">大以恐怖。瓶沙又怜其年小恐为所杀。适</a><a name="0899c05" id="0899c05">欲不遣。畏见诛伐。父子相守。昼夜愁忧。不</a><a name="0899c06" id="0899c06">知何计。尔时瓶沙王乃将只域。俱往佛所头</a><a name="0899c07" id="0899c07">面礼足。而白佛言。世尊。彼王恶性恐杀医</a><a name="0899c08" id="0899c08">师。为可往不。佛告只域。汝宿命时与我约</a><a name="0899c09" id="0899c09">誓。俱当救护天下。我治内病。汝治外病。今</a><a name="0899c10" id="0899c10">我得佛。故如本愿会生我前。此王病笃。远</a><a name="0899c11" id="0899c11">来迎汝。如何不往。急往救护之。趍作方便。</a><a name="0899c12" id="0899c12">令病必愈。王不杀汝。只域便承佛威神。往</a><a name="0899c13" id="0899c13">到王所。诊省脉理。及以药王照之。见王五</a><a name="0899c14" id="0899c14">藏及百脉之中。血气扰扰悉是蛇蟒之毒。</a><a name="0899c15" id="0899c15">周匝身体。只域白王。王病可治。治之保愈。</a><a name="0899c16" id="0899c16">然宜入见太后咨议合药。若不见太后。药终</a><a name="0899c17" id="0899c17">不成。王闻此语不解其故。意甚欲怒。然患</a><a name="0899c18" id="0899c18">身病。宿闻只域之名。故远迎之。冀必有益。</a><a name="0899c19" id="0899c19">且是小儿。知无他奸。忍而听之。即遣青衣</a><a name="0899c20" id="0899c20">黄门。将入见太后。只域白太后。王病可治。</a><a name="0899c21" id="0899c21">今当合药。宜密启其方。不可宣露。宜屏左</a><a name="0899c22" id="0899c22">右。太后即逐青衣黄门去。只域因白太后。</a><a name="0899c23" id="0899c23">省王病。见身中血气悉是蛇蟒之毒。似非人</a><a name="0899c24" id="0899c24">类。王为定是谁子。太后以实语我。我能治之。</a><a name="0899c25" id="0899c25">若不语我。王病则不可愈。太后曰。我昔</a><a name="0899c26" id="0899c26">于金柱殿中昼卧。忽有物来厌我上者。我</a><a name="0899c27" id="0899c27">时恍惚。若梦若觉。状如魇梦。遂与通情。忽</a><a name="0899c28" id="0899c28">然而寤。见有大蟒。长三丈余。从我上去。则</a><a name="0899c29" id="0899c29">觉有躯王实是蟒子也。我羞耻此。未曾出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140899b.htm'><img src='up.gif' border=0></a>
<a href='T140900a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>