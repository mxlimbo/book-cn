<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0451c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷10)</font> 舍身品第二十六 <font face='Arial'>T16, p0451c</h2></font><hr>
<span class='old'>
</a><a name="0451b28" id="0451b28">子言。我等今者于自己身各生爱恋。复无</a><a name="0451b29" id="0451b29">智慧不能于他而兴利益。然有上士。怀</span><a name="0451c01" id="0451c01">大悲心。常为利他亡身济物复作是念。</a><a name="0451c02" id="0451c02">我今此身于百千生。虚弃烂坏曾无所益。云</a><a name="0451c03" id="0451c03">何今日而不能舍以济饥苦如捐洟唾。时</a><a name="0451c04" id="0451c04">诸王子。作是议已。各起慈心。凄伤愍念。共</a><a name="0451c05" id="0451c05">观羸虎。目不暂移。徘徊久之。俱舍而去。尔</a><a name="0451c06" id="0451c06">时萨埵王子。便作是念。我舍身命。今正是</a><a name="0451c07" id="0451c07">时。何以故</a><a name="0451c08" id="0451c08"><p class='lg'>　　我从久来持此身　　　臭秽脓流不可爱</a><br><a name="0451c09" id="0451c09">　　供给敷具并衣食　　　象马车乘及珍财</a><br><a name="0451c10" id="0451c10">　　变坏之法体无常　　　恒求难满难保守</a><br><a name="0451c11" id="0451c11">　　虽常供养怀怨害　　　终归弃我不知恩　</p></a><a name="0451c12" id="0451c12"><p>复次。此身不坚于我无益。可畏如贼不净</a><a name="0451c13" id="0451c13">如粪。我于今日。当使此身修广大业。于</a><a name="0451c14" id="0451c14">生死海。作大舟航。弃舍轮回令得出离。复</a><a name="0451c15" id="0451c15">作是念。若舍此身则舍无量痈疽恶疾百</a><a name="0451c16" id="0451c16">千怖畏。是身唯有大小便利。不坚如泡。诸</a><a name="0451c17" id="0451c17">虫所集。血脉筋骨。共相连持甚可厌患。是</a><a name="0451c18" id="0451c18">故我今应当弃舍。以求无上究竟涅槃。永</a><a name="0451c19" id="0451c19">离忧患无常苦恼。生死休息。断诸尘累。以</a><a name="0451c20" id="0451c20">定慧力。圆满熏修。百福庄严成一切智诸佛</a><a name="0451c21" id="0451c21">所赞微妙法身。既证得已施诸众生无量法</a><a name="0451c22" id="0451c22">乐。是时王子兴大勇猛发弘誓愿。以大</a><a name="0451c23" id="0451c23">悲念增益其心。虑彼二兄。情怀怖惧。共为</a><a name="0451c24" id="0451c24">留难。不果所祈。即便白言。二兄前去我且</a><a name="0451c25" id="0451c25">于后。尔时王子摩诃萨埵。还入林中。至其</a><a name="0451c26" id="0451c26">虎所。脱去衣服置于竹上。作是誓言</a><a name="0451c27" id="0451c27"><p class='lg'>　　我为法界诸众生　　　志求无上菩提处</a><br><a name="0451c28" id="0451c28">　　起大悲心不倾动　　　当舍凡夫所爱身</a><br><a name="0451c29" id="0451c29">　　菩提无患无热恼　　　诸有智者之所乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160451b.htm'><img src='up.gif' border=0></a>
<a href='T160452a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>