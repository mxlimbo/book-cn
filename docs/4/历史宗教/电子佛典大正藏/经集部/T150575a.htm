<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0575a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷5)</font> <font face='Arial'>T15, p0575a</h2></font><hr>
<span class='old'>
</a><br><a name="0574c28" id="0574c28">　　若有闻声贪爱起　　　是人必起于嗔怒</a><br><a name="0574c29" id="0574c29">　　愚痴惛慢所缠缚　　　以慢力故得苦恼</span><br><a name="0575a01" id="0575a01">　　若有能住于平等　　　善能谦下无高慢</a><br><a name="0575a02" id="0575a02">　　爱与不爱善得脱　　　彼能常住欣喜行</a><br><a name="0575a03" id="0575a03">　　安住于戒善清净　　　以无垢心乐禅定</a><br><a name="0575a04" id="0575a04">　　恒常乐住山林中　　　是人永离诸疑网</a><br><a name="0575a05" id="0575a05">　　若人怀惑有颠倒　　　愚痴恒乐于诸欲</a><br><a name="0575a06" id="0575a06">　　犹如鹫鸟贪尸肉　　　是人必自随魔力　</p></a><a name="0575a07" id="0575a07"><p>说此偈时。月光童子。于不思议甚深佛法中。</a><a name="0575a08" id="0575a08">得一心安住。堪能演说修多罗。尔时般遮尸</a><a name="0575a09" id="0575a09">弃乾闼婆等。得随顺音声忍。无量无边众生。</a><a name="0575a10" id="0575a10">发阿耨多罗三藐三菩提心。无量众生。于人</a><a name="0575a11" id="0575a11">天中得安乐利益</a><a name="0575a12" id="0575a12"><p>尔时佛告月光童子言。菩萨摩诃萨于诸善</a><a name="0575a13" id="0575a13">根功德法利。应善决定。应不多事。应离恶知</a><a name="0575a14" id="0575a14">识。应依善知识。善知识所应常咨问。乐闻于</a><a name="0575a15" id="0575a15">法无有厌足。应当欣喜。常应求法常摄于法。</a><a name="0575a16" id="0575a16">应说正法。应善巧咨问菩萨。于菩萨所起于</a><a name="0575a17" id="0575a17">师想。于法师所应当尊重如己师想。童子。若</a><a name="0575a18" id="0575a18">有菩萨能受行此法。是人得不思议具足辩</a><a name="0575a19" id="0575a19">才。得信深入不可思议佛法之海。于不思议</a><a name="0575a20" id="0575a20">甚深佛法心得决定。于人天中能作照明。尔</a><a name="0575a21" id="0575a21">时世尊。而说偈言</a><a name="0575a22" id="0575a22"><p class='lg'>　　于过去世多亿劫　　　不可称量不思议</a><br><a name="0575a23" id="0575a23">　　尔时有佛两足尊　　　号因陀罗幡幢王</a><br><a name="0575a24" id="0575a24">　　彼时佛说此三昧　　　谓无众生无寿命</a><br><a name="0575a25" id="0575a25">　　犹如泡沫及炎电　　　诸法亦如水中月</a><br><a name="0575a26" id="0575a26">　　众生寿命不可得　　　于此界没他世生</a><br><a name="0575a27" id="0575a27">　　所作之业无失坏　　　黑白业报亦不亡</a><br><a name="0575a28" id="0575a28">　　因果相应胜法门　　　微细难见佛境界</a><br><a name="0575a29" id="0575a29">　　文字句义不可得　　　是妙菩提佛所说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150574c.htm'><img src='up.gif' border=0></a>
<a href='T150575b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>