<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0623c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷6)</font> 断食肉品第八 <font face='Arial'>T16, p0623c</h2></font><hr>
<span class='old'>
</a><a name="0623b28" id="0623b28">女。冢间树下阿兰若处寂静修行。或住慈</a><a name="0623b29" id="0623b29">心或持咒术。或求解脱或趣大乘。以食</span><a name="0623c01" id="0623c01">肉故一切障碍不得成就。是故菩萨欲利</a><a name="0623c02" id="0623c02">自他不应食肉。大慧。夫食肉者。见其形</a><a name="0623c03" id="0623c03">色则已生于贪滋味心。菩萨慈念一切众</a><a name="0623c04" id="0623c04">生犹如己身。云何见之而作食想。是故菩</a><a name="0623c05" id="0623c05">萨不应食肉。大慧。夫食肉者诸天远离。口</a><a name="0623c06" id="0623c06">气常臭。睡梦不安觉已忧悚。夜叉恶鬼夺其</a><a name="0623c07" id="0623c07">精气。心多惊怖。食不知足。增长疾病易</a><a name="0623c08" id="0623c08">生疮癣。恒被诸虫之所唼食。不能于食</a><a name="0623c09" id="0623c09">深生厌离。大慧。我常说言。凡所食啖作子</a><a name="0623c10" id="0623c10">肉想。余食尚然。云何而听弟子食肉。大慧。</a><a name="0623c11" id="0623c11">肉非美好肉不清净。生诸罪恶败诸功德。</a><a name="0623c12" id="0623c12">诸仙圣人之所弃舍。云何而许弟子食耶。</a><a name="0623c13" id="0623c13">若言许食此人谤我。大慧。净美食者。应知</a><a name="0623c14" id="0623c14">则是粳米粟米大小麦豆苏油石蜜。如是</a><a name="0623c15" id="0623c15">等类此是过去。诸佛所许。我所称说。我种</a><a name="0623c16" id="0623c16">性中诸善男女。心怀净信久植善根。于身</a><a name="0623c17" id="0623c17">命财不生贪着。慈愍一切犹如己身。如</a><a name="0623c18" id="0623c18">是之人之所应食。非诸恶习虎狼性者。心</a><a name="0623c19" id="0623c19">所爱重</a><a name="0623c20" id="0623c20"><p>大慧。过去有王名师子生。耽着肉味食</a><a name="0623c21" id="0623c21">种种肉。如是不已遂至食人。臣民不堪悉</a><a name="0623c22" id="0623c22">皆离叛。亡失国位受大苦恼。大慧。释提桓</a><a name="0623c23" id="0623c23">因处天王位。以于过去食肉余习。变身为</a><a name="0623c24" id="0623c24">鹰而逐于鸽。我时作王名曰尸毗。愍念</a><a name="0623c25" id="0623c25">其鸽自割身肉以代其命</a><a name="0623c26" id="0623c26"><p>大慧。帝释余习尚恼众生。况余无惭常食肉</a><a name="0623c27" id="0623c27">者。当知食肉自恼恼他。是故菩萨不应食</a><a name="0623c28" id="0623c28">肉。大慧。昔有一王乘马游猎。马惊奔逸入</a><a name="0623c29" id="0623c29">于山险。既无归路又绝人居。有牝师子与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160623b.htm'><img src='up.gif' border=0></a>
<a href='T160624a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>