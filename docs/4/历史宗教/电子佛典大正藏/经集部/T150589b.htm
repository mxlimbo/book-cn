<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0589b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷6)</font> <font face='Arial'>T15, p0589b</h2></font><hr>
<span class='old'>
</a><br><a name="0589a28" id="0589a28">　　是三昧经在彼手　　　我为授记如弥勒</a><br><a name="0589a29" id="0589a29">　　是人成就念智慧　　　闻持究竟道增上</span><br><a name="0589b01" id="0589b01">　　辩才乐寂无忧恼　　　是定在彼人手故</a><br><a name="0589b02" id="0589b02">　　是人常得天供养　　　又为众人所礼敬</a><br><a name="0589b03" id="0589b03">　　恒为鬼神所护卫　　　以持如是三昧故</a><br><a name="0589b04" id="0589b04">　　不为火毒之所伤　　　一切刀杖莫能害</a><br><a name="0589b05" id="0589b05">　　入大水中不漂溺　　　斯由持是三昧故</a><br><a name="0589b06" id="0589b06">　　是人恒住山林中　　　为诸天等所给侍</a><br><a name="0589b07" id="0589b07">　　夜叉无量来供养　　　受持如是三昧故</a><br><a name="0589b08" id="0589b08">　　智慧广大如巨海　　　说佛功德无障碍</a><br><a name="0589b09" id="0589b09">　　演畅诸佛真实德　　　以持如是胜定故</a><br><a name="0589b10" id="0589b10">　　是人所闻无穷尽　　　犹如虚空无有边</a><br><a name="0589b11" id="0589b11">　　执智慧炬除闇冥　　　是人持是三昧故</a><br><a name="0589b12" id="0589b12">　　柔软美妙应义语　　　处众演说智者爱</a><br><a name="0589b13" id="0589b13">　　说如泉河澍无竭　　　以持如是三昧故</a><br><a name="0589b14" id="0589b14">　　犹如医王施良药　　　又与众生作归舍</a><br><a name="0589b15" id="0589b15">　　能为世间作光明　　　以持如是三昧故</a><br><a name="0589b16" id="0589b16">　　是人不为爱欲心　　　乐于寂灭得禅乐</a><br><a name="0589b17" id="0589b17">　　说于寂静美妙言　　　以持如是三昧故</a><br><a name="0589b18" id="0589b18">　　是人离相意不染　　　于一切相悉简择</a><br><a name="0589b19" id="0589b19">　　心常寂静而经行　　　以持如是三昧故</a><br><a name="0589b20" id="0589b20">　　彼得无垢离垢眼　　　能见无量诸如来</a><br><a name="0589b21" id="0589b21">　　得丈夫眼广无边　　　由持如是三昧故</a><br><a name="0589b22" id="0589b22">　　孔雀美音应寂静　　　迦陵频伽悦意声</a><br><a name="0589b23" id="0589b23">　　合和诸乐出妙响　　　由持如是三昧故</a><br><a name="0589b24" id="0589b24">　　成就雷霆声远震　　　众鹅钟鼓美妙音</a><br><a name="0589b25" id="0589b25">　　美合百种胜伎乐　　　以持如是三昧故</a><br><a name="0589b26" id="0589b26">　　无量无数僧祇劫　　　成就如是和雅音</a><br><a name="0589b27" id="0589b27">　　所说语言如甘露　　　斯由持是胜三昧</a><br><a name="0589b28" id="0589b28">　　肴馔饮食不贪嗜　　　于衣钵中不生着</a><br><a name="0589b29" id="0589b29">　　少欲知足善调柔　　　由持如是三昧故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150589a.htm'><img src='up.gif' border=0></a>
<a href='T150589c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>