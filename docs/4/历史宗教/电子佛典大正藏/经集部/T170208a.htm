<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0208a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷35)</font> 观天品第六之一四天王初 <font face='Arial'>T17, p0208a</h2></font><hr>
<span class='old'>
</a><a name="0207c28" id="0207c28">终生于善道。名清净地。如是天子。生此天已。</a><a name="0207c29" id="0207c29">受第一乐。其身光明。胜于日光。威德炽盛。受</span><a name="0208a01" id="0208a01">于无量天之快乐。以善业故。受如是乐。诸天</a><a name="0208a02" id="0208a02">女众。百千围绕。天鬘天衣。庄严其身。七宝林</a><a name="0208a03" id="0208a03">中。与诸天女游戏。受于第一之乐。复往诣于</a><a name="0208a04" id="0208a04">乐鹿顶林。见此园林。可爱奇特。生大欢喜。问</a><a name="0208a05" id="0208a05">诸天曰。以何因故。如此园林。胜诸园林。花</a><a name="0208a06" id="0208a06">果庄严。山窟溪谷。崖岸河泉。花池流水。无</a><a name="0208a07" id="0208a07">量众鸟。出妙音声。于其山中。处处多有。众</a><a name="0208a08" id="0208a08">宝之鹿种种庄严。第一殊胜。尔时先生诸旧</a><a name="0208a09" id="0208a09">天等。告初生天子曰。天子当知。如我往昔。次</a><a name="0208a10" id="0208a10">第曾闻先世天子作如是说。有转轮圣王。名</a><a name="0208a11" id="0208a11">曰顶生。主四天下。受于无量百千之乐。欲无</a><a name="0208a12" id="0208a12">厌足。以自在力。来至此天。从四天王天。次至</a><a name="0208a13" id="0208a13">此天。于人中数无量百千岁。在此天中。受于</a><a name="0208a14" id="0208a14">欲乐。而无厌足。既至此天。与天帝释。分座而</a><a name="0208a15" id="0208a15">坐。与帝释天。共出游戏。知此林中。无量功</a><a name="0208a16" id="0208a16">德。至此林中。游戏受乐。以此因缘。此林殊</a><a name="0208a17" id="0208a17">胜。乃至于今。胜于余林。时顶生王。于此天</a><a name="0208a18" id="0208a18">中。与天帝释。同处而坐。自业尽故。从天还</a><a name="0208a19" id="0208a19">退。我昔曾从先旧诸天。传闻斯事。非我自见。</a><a name="0208a20" id="0208a20">此林具足。乃至于今时。新生天子。闻已欢喜。</a><a name="0208a21" id="0208a21">远离疑惑。以五乐音声。受于无量五欲之乐。</a><a name="0208a22" id="0208a22">林中有鸟。名曰悕乐。以善业故。为诸天子。而</a><a name="0208a23" id="0208a23">说漏曰</a><a name="0208a24" id="0208a24"><p class='lg'>　　以爱因缘故　　　欲心无厌足</a><br><a name="0208a25" id="0208a25">　　多欲从爱生　　　心意不可满</a><br><a name="0208a26" id="0208a26">　　一切众生类　　　死法常现前</a><br><a name="0208a27" id="0208a27">　　设以诸方便　　　不能遮此法</a><br><a name="0208a28" id="0208a28">　　久受无量乐　　　必定当退没</a><br><a name="0208a29" id="0208a29">　　是故诸天子　　　应随顺法行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170207c.htm'><img src='up.gif' border=0></a>
<a href='T170208b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>