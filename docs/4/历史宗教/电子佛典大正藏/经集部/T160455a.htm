<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0455a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷10)</font> 妙幢菩萨赞叹品第二十八 <font face='Arial'>T16, p0455a</h2></font><hr>
<span class='old'>
</a><a name="0454c28" id="0454c28"><p><b>　　<A NAME="n246"></A>金光明最胜王经妙幢菩萨赞叹品第二十八</b></a><a name="0454c29" id="0454c29"><p>尔时妙幢菩萨。即从座起偏袒右肩。右膝</span><a name="0455a01" id="0455a01">着地合掌向佛。而说赞曰</a><a name="0455a02" id="0455a02"><p class='lg'>　　牟尼百福相圆满　　　无量功德以严身</a><br><a name="0455a03" id="0455a03">　　广大清净人乐观　　　犹如千日光明照</a><br><a name="0455a04" id="0455a04">　　焰彩无边光炽盛　　　如妙宝聚相端严</a><br><a name="0455a05" id="0455a05">　　如日初出映虚空　　　红白分明间金色</a><br><a name="0455a06" id="0455a06">　　亦如金山光普照　　　悉能周遍百千土</a><br><a name="0455a07" id="0455a07">　　能灭众生无量苦　　　皆与无边胜妙乐</a><br><a name="0455a08" id="0455a08">　　诸相具足悉严净　　　众生乐睹无厌足</a><br><a name="0455a09" id="0455a09">　　头发柔软绀青色　　　犹如黑蜂集妙华</a><br><a name="0455a10" id="0455a10">　　大喜大舍净庄严　　　大慈大悲皆具足</a><br><a name="0455a11" id="0455a11">　　众妙相好为严饰　　　菩提分法之所成</a><br><a name="0455a12" id="0455a12">　　如来能施众福利　　　令彼常获大安乐</a><br><a name="0455a13" id="0455a13">　　种种妙德共庄严　　　光明普照千万土</a><br><a name="0455a14" id="0455a14">　　如来光相极圆满　　　犹如赫日遍空中</a><br><a name="0455a15" id="0455a15">　　佛如须弥功德具　　　示现能周于十方</a><br><a name="0455a16" id="0455a16">　　如来金口妙端严　　　齿白齐密如珂雪</a><br><a name="0455a17" id="0455a17">　　如来面貌无伦匹　　　眉间毫相常右旋</a><br><a name="0455a18" id="0455a18">　　光润鲜白等颇梨　　　犹如满月居空界　</p></a><a name="0455a19" id="0455a19"><p>佛告妙幢菩萨。汝能如是赞佛功德不可思</a><a name="0455a20" id="0455a20">议。利益一切。令未知者随顺修学</a><a name="0455a21" id="0455a21"><p><b>　　<A NAME="n247"></A>金光明最胜王经菩提树神赞叹品第二十九</b></a><a name="0455a22" id="0455a22"><p>尔时菩提树神。亦以伽他赞世尊曰</a><a name="0455a23" id="0455a23"><p class='lg'>　　敬礼如来清净慧　　　敬礼常求正法慧</a><br><a name="0455a24" id="0455a24">　　敬礼能离非法慧　　　敬礼恒无分别慧</a><br><a name="0455a25" id="0455a25">　　希有世尊无边行　　　希有难见比优昙</a><br><a name="0455a26" id="0455a26">　　希有如海镇山王　　　希有善逝光无量</a><br><a name="0455a27" id="0455a27">　　希有调御弘慈愿　　　希有释种明逾日</a><br><a name="0455a28" id="0455a28">　　能说如是经中宝　　　哀愍利益诸群生</a><br><a name="0455a29" id="0455a29">　　牟尼寂静诸根定　　　能入寂静涅槃城<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160454c.htm'><img src='up.gif' border=0></a>
<a href='T160455b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>