<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0497 佛说摩诃迦叶度贫母经 0762c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 497 佛说摩诃迦叶度贫母经</font> <font face='Arial'>(卷1)</font> <font face='Arial'>T14, p0762c</h2></font><hr>
<span class='old'>
</a><a name="0762b28" id="0762b28">天香华忽然来下。于虚空中散迦叶上。然后</a><a name="0762b29" id="0762b29">来下五体投地。礼毕却住。叉手叹曰</span><a name="0762c01" id="0762c01"><p class='lg'>　　大千国土　　　佛为特尊　　　次有迦叶</a><br><a name="0762c02" id="0762c02">　　能闭罪门　　　昔在阎浮　　　粪窟之前</a><br><a name="0762c03" id="0762c03">　　为其贫母　　　开说真言　　　时母欢喜</a><br><a name="0762c04" id="0762c04">　　贡上米[<a href='javascript:showpic("images/018767.gif")'>泳-永+(米*番)</a>]　　　施如芥子　　　获报如山</a><br><a name="0762c05" id="0762c05">　　自致天女　　　封受自然　　　是故来下</a><br><a name="0762c06" id="0762c06">　　归命福田　</p></a><a name="0762c07" id="0762c07"><p>天女说已。即与侍从俱还天上。然后帝释心</a><a name="0762c08" id="0762c08">念。此女于阎浮提臭恶之中。以其米汁供养</a><a name="0762c09" id="0762c09">迦叶乃致此福。迦叶大哀。但福劣家不及</a><a name="0762c10" id="0762c10">大姓。当作良策。于阎浮提诣迦叶所。兴设</a><a name="0762c11" id="0762c11">福祐。释提洹因即与天后。持百味食盛小</a><a name="0762c12" id="0762c12">瓶中。下诣王舍大城巷边作小陋屋。变其形</a><a name="0762c13" id="0762c13">状似于老人。身体痟瘦偻行而步。公妻二</a><a name="0762c14" id="0762c14">人而共织席。自现贫穷乞人之状。不储饮食</a><a name="0762c15" id="0762c15">谷帛之具。摩诃迦叶后行分卫。见此贫人而</a><a name="0762c16" id="0762c16">往乞食。公言。至贫无有如何。迦叶咒愿良</a><a name="0762c17" id="0762c17">久不去。公言。我等夫妻甚老。织席不暇。向</a><a name="0762c18" id="0762c18">乞少饭。适欲食之。闻仁慈德。但从贫乞欲</a><a name="0762c19" id="0762c19">以福之。今虽穷困。意自割捐以施贤者。审</a><a name="0762c20" id="0762c20">如所云令吾得福。天食之香非世所闻。若豫</a><a name="0762c21" id="0762c21">开瓶苾芬之香。迦叶觉之全不肯取。即言。道</a><a name="0762c22" id="0762c22">人。弊食不多钵来取之。迦叶钵取受咒愿施</a><a name="0762c23" id="0762c23">家。其香普熏王舍大城及其国界。迦叶即嫌</a><a name="0762c24" id="0762c24">其香无量。即便三昧思惟其本。方坐三昧。公</a><a name="0762c25" id="0762c25">及母还复释身。迳疾飞去空中弹指欢喜无</a><a name="0762c26" id="0762c26">量。迦叶思惟即知帝释化作老公。而为此变</a><a name="0762c27" id="0762c27">欲增福祚。吾今已受不宜复还。迦叶赞言。善</a><a name="0762c28" id="0762c28">哉帝释。种福无厌。忍此丑类。来下殖福。必</a><a name="0762c29" id="0762c29">获影报。帝释及后倍复欣踊。是时天上伎乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140762b.htm'><img src='up.gif' border=0></a>
<a href='T140763a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>