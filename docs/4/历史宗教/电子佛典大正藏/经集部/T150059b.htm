<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0059b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷4)</font> 建立法品第十六 <font face='Arial'>T15, p0059b</h2></font><hr>
<span class='old'>
</a><a name="0059a28" id="0059a28">如来护念斯经。于后末世五百岁时令广流</a><a name="0059a29" id="0059a29">布。文殊师利言。于意云何。佛于是经有法</span><a name="0059b01" id="0059b01">有说有示可护念不。思益言不也。梵天。是</a><a name="0059b02" id="0059b02">故当知一切法无说无示无有护念。是法终</a><a name="0059b03" id="0059b03">不可灭不可护念。若欲护此法者。为欲护念</a><a name="0059b04" id="0059b04">虚空。梵天。菩萨若言欲有所受法者。即非</a><a name="0059b05" id="0059b05">法言。所以者何。出过一切言论。是名菩萨乐</a><a name="0059b06" id="0059b06">无诤讼。梵天。若有菩萨于此众中作是念。</a><a name="0059b07" id="0059b07">今说是法。当知是人即非听法。所以者何。不</a><a name="0059b08" id="0059b08">听法者乃为听法。梵天言。何故说不听法者</a><a name="0059b09" id="0059b09">乃为听法。文殊师利言。眼耳鼻舌身意不</a><a name="0059b10" id="0059b10">漏。是听法也。所以者何。若于内六入不漏</a><a name="0059b11" id="0059b11">色声香味触法中。乃为听法。尔时会中三万</a><a name="0059b12" id="0059b12">二千天子。五百比丘。三百比丘尼。八百优婆</a><a name="0059b13" id="0059b13">塞。八百优婆夷。闻文殊师利所说皆得无生</a><a name="0059b14" id="0059b14">法忍。得是忍已作是言。如是如是。文殊师利。</a><a name="0059b15" id="0059b15">如仁者所说。不听法者乃为听法</a><a name="0059b16" id="0059b16"><p>尔时思益梵天。问得忍诸菩萨言。汝等岂不</a><a name="0059b17" id="0059b17">听是经耶。诸菩萨言。如我等听。以不听为</a><a name="0059b18" id="0059b18">听。又问。汝等云何知是法耶。答言。以不知</a><a name="0059b19" id="0059b19">为知。又问。汝等得何等故名为得忍。答言。</a><a name="0059b20" id="0059b20">以一切法不可得故。我等名为得忍。思益言。</a><a name="0059b21" id="0059b21">云何随是法行。答言。以不随行故随行。又</a><a name="0059b22" id="0059b22">问。汝等于此法中明了通达耶。答言。一切诸</a><a name="0059b23" id="0059b23">法皆明了通达。无彼我故。尔时会中有天子</a><a name="0059b24" id="0059b24">名净相。谓思益梵天。若有但闻此经佛不与</a><a name="0059b25" id="0059b25">受记者。我当授其阿耨多罗三藐三菩提记。</a><a name="0059b26" id="0059b26">所以者何。此经不破因果。能生一切善法。</a><a name="0059b27" id="0059b27">能坏魔怨离诸憎爱。能令众生心得清净。能</a><a name="0059b28" id="0059b28">令信者皆得欢喜除诸嗔恨。斯经一切善人</a><a name="0059b29" id="0059b29">之所修行。斯经一切诸佛之所护念。斯经一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150059a.htm'><img src='up.gif' border=0></a>
<a href='T150059c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>