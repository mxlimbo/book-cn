<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0477b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷3)</font> <font face='Arial'>T14, p0477b</h2></font><hr>
<span class='old'>
</a><a name="0477a28" id="0477a28">已住二便有相违。道平等故一切法等名为</a><a name="0477a29" id="0477a29">无二。若解无二则不相违。若计我者有增</span><a name="0477b01" id="0477b01">上慢。有增上慢者则有相违。若不作上亦</a><a name="0477b02" id="0477b02">不作下。是平等中不作上下无作无不作。</a><a name="0477b03" id="0477b03">若如是者名无增上慢。若无增上慢则无相</a><a name="0477b04" id="0477b04">违。如佛所说。我不与世诤世间与我诤。何</a><a name="0477b05" id="0477b05">以故。诤讼等事佛悉断故。何等是名为诤</a><a name="0477b06" id="0477b06">讼本。所谓是实是不实是正是邪。如佛说</a><a name="0477b07" id="0477b07">言。婆罗门所言实者。于汝意云何。为是虚</a><a name="0477b08" id="0477b08">妄非是实耶。正也邪也。若是俱无。汝以何</a><a name="0477b09" id="0477b09">事而得知也。尔时文殊师利。于二百比丘所</a><a name="0477b10" id="0477b10">去道前。化满大火令不能过。随所趣方皆见</a><a name="0477b11" id="0477b11">满火而不能过。即以神力欲乘空去。上见铁</a><a name="0477b12" id="0477b12">网而笼遮之。时是比丘。上见铁网下见大</a><a name="0477b13" id="0477b13">火。不知方所惊怖毛竖。唯见趣向只陀林</a><a name="0477b14" id="0477b14">道。以杂莲华而庄严之。及见多众趣向佛所</a><a name="0477b15" id="0477b15">欲听受法。即便回还至只陀林迦利罗华园</a><a name="0477b16" id="0477b16">向世尊所。到已顶礼佛足却住一面。富楼那</a><a name="0477b17" id="0477b17">言。我时即问彼诸比丘。汝至何处从何所来。</a><a name="0477b18" id="0477b18">诸比丘言。大德富楼那。我是罗汉诸漏已</a><a name="0477b19" id="0477b19">尽。成就四禅具诸神通。我从文殊师利童子。</a><a name="0477b20" id="0477b20">闻相违法弃舍而去。见此佛土满中大火而</a><a name="0477b21" id="0477b21">不能过。即以神力上升虚空。复见铁网笼遮</a><a name="0477b22" id="0477b22">于上下见大火我等今欲问佛漏尽阿罗汉</a><a name="0477b23" id="0477b23">地。时佛告我。富楼那。若有大火能避大火</a><a name="0477b24" id="0477b24">无有是处。富楼那。若堕见网能出铁网无</a><a name="0477b25" id="0477b25">有是处。富楼那。若堕爱水能过水界无有是</a><a name="0477b26" id="0477b26">处。何以故。富楼那。是诸比丘有贪嗔痴火</a><a name="0477b27" id="0477b27">未断灭。以是事故不能出火。富楼那。是诸</a><a name="0477b28" id="0477b28">比丘堕在见网。是故不能出于铁网。富楼那。</a><a name="0477b29" id="0477b29">是诸比丘堕在爱水。能过大水无有是处。富<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140477a.htm'><img src='up.gif' border=0></a>
<a href='T140477c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>