<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0687b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷8)</font> 观马王藏品第七 <font face='Arial'>T15, p0687b</h2></font><hr>
<span class='old'>
</a><a name="0687a26" id="0687a26">提心</a><a name="0687a27" id="0687a27"><p class='juan'>
佛说观佛三昧海经卷第八</p>
</span><a name="0687b01" id="0687b01"></a><a name="0687b02" id="0687b02"><p class='juan'>
佛说观佛三昧海经卷第九</p>
</a><a name="0687b03" id="0687b03"></a><a name="0687b04" id="0687b04"><p><span class='byline'>　　　　东晋天竺三藏佛陀跋陀罗译</span><br></a><a name="0687b05" id="0687b05"><p><b>　　<A NAME="n376"></A>本行品第八</b></a><a name="0687b06" id="0687b06"><p>佛告阿难。如来有三十二大人相八十种随</a><a name="0687b07" id="0687b07">形好金色光明。一一光明无量化佛。身诸毛</a><a name="0687b08" id="0687b08">孔一切变现。及佛色身略中略者。我今为此</a><a name="0687b09" id="0687b09">时会大众及净饭王。略说相好。佛生人间示</a><a name="0687b10" id="0687b10">同人事。同人相故。说三十二。胜诸天故说</a><a name="0687b11" id="0687b11">八十好。为诸菩萨说八万四千。诸妙相好佛</a><a name="0687b12" id="0687b12">实相好。我初成道摩伽陀国寂灭道场。为</a><a name="0687b13" id="0687b13">普贤贤首等诸大菩萨。于杂华经已广分别。</a><a name="0687b14" id="0687b14">此尊法中所以略说。为诸凡夫及四部弟子。</a><a name="0687b15" id="0687b15">谤方等经作五逆罪。犯四重禁偷僧祇物。淫</a><a name="0687b16" id="0687b16">比丘尼破八戒斋。作诸恶事种种邪见。如是</a><a name="0687b17" id="0687b17">等人。若能至心一日一夜系念在前。观佛如</a><a name="0687b18" id="0687b18">来一相好者。诸恶罪障皆悉灭尽。是故如来</a><a name="0687b19" id="0687b19">名婆伽婆。名阿罗呵。名三藐三佛陀。名功</a><a name="0687b20" id="0687b20">德日。名智满月。名清凉池。名除罪珠。名光明</a><a name="0687b21" id="0687b21">藏。名智慧山。名戒品河。名迷衢导。名邪见</a><a name="0687b22" id="0687b22">灯。名破烦恼贼。名一切众生父母。名大归依</a><a name="0687b23" id="0687b23">处。若有归依佛世尊者。若称名者。除百千劫</a><a name="0687b24" id="0687b24">烦恼重障。何况正心修念佛定</a><a name="0687b25" id="0687b25"><p>佛告阿难。如来往昔无量无边阿僧祇劫。以</a><a name="0687b26" id="0687b26">智慧火烧烦恼薪。修无相定不非时证。是故</a><a name="0687b27" id="0687b27">获得如是胜相。一一相中无量化佛。何况多</a><a name="0687b28" id="0687b28">相。若能系心观一毛孔。是人名为行念佛</a><a name="0687b29" id="0687b29">定。以念佛故。十方诸佛常立其前。为说正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150687a.htm'><img src='up.gif' border=0></a>
<a href='T150687c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>