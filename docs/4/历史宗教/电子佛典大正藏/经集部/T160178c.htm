<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0178c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷7)</font> 得念品第二十三 <font face='Arial'>T16, p0178c</h2></font><hr>
<span class='old'>
</a><a name="0178b28" id="0178b28">耳鼻舌等种种身分。有罗刹言汝小离之。今</a><a name="0178b29" id="0178b29">是王子命尽时到。汝欲利益而不肯受。我今</span><a name="0178c01" id="0178c01">杀害食其血肉。世世受胎处胎出胎。我常随</a><a name="0178c02" id="0178c02">逐而残食之。有夜叉鬼更相谓言。是人无力</a><a name="0178c03" id="0178c03">不随主教。今当收捕系缚杀害坏裂其身。时</a><a name="0178c04" id="0178c04">失念魔语罗刹言。汝等小住。我当令此得念</a><a name="0178c05" id="0178c05">王子转是邪见。为之长夜作善知识。汝等小</a><a name="0178c06" id="0178c06">住当识汝恩。我今欲令生正见心。若复不舍</a><a name="0178c07" id="0178c07">恶邪见者便相随意。若能转者当报汝恩。此</a><a name="0178c08" id="0178c08">王子后亦当报我。时失念魔第二第三语王</a><a name="0178c09" id="0178c09">子曰。当受此言。我是深心求益利者。为汝</a><a name="0178c10" id="0178c10">尽形作善知识。今可舍是颠倒邪见。王子当</a><a name="0178c11" id="0178c11">知。是无上道难得难证。汝复欲见诸大菩萨</a><a name="0178c12" id="0178c12">命终之后所生处不。答言欲见。时失念魔即</a><a name="0178c13" id="0178c13">于其处化大地狱。语王子言。汝今见是地狱</a><a name="0178c14" id="0178c14">众生种种考掠受诸苦不。王子言见。魔言</a><a name="0178c15" id="0178c15">是人皆坐先世初发无上菩提心时。非时求</a><a name="0178c16" id="0178c16">者强来从索所爱重物。以悭惜故起嗔恨心</a><a name="0178c17" id="0178c17">受此罪报。但为外物尚生此中。况复来索</a><a name="0178c18" id="0178c18">头目髓脑而无嗔心。以嗔心故便受此罪。汝</a><a name="0178c19" id="0178c19">若悭惜不肯与者则生是中。设复与之而生</a><a name="0178c20" id="0178c20">嗔恨亦堕是中。二边不免俱受此苦。王子当</a><a name="0178c21" id="0178c21">知。若施求者不生嗔心。此诸夜叉亦于胎中。</a><a name="0178c22" id="0178c22">生时生已杀害割截。分裂支体各自持去。王</a><a name="0178c23" id="0178c23">子当知。是菩萨道二边有过。若与不与俱亦</a><a name="0178c24" id="0178c24">不善。汝不信我。当问是人何故生此。王子问</a><a name="0178c25" id="0178c25">言。咄诸仁者。汝以何故皆生是处。诸人答</a><a name="0178c26" id="0178c26">言。我等往昔修佛道时。于诸求者生悭贪心</a><a name="0178c27" id="0178c27">故生此中。又言我等本求佛道。诸乞人来割</a><a name="0178c28" id="0178c28">截我身。我于尔时生嗔恨心故堕斯处。是故</a><a name="0178c29" id="0178c29">王子。汝当随顺此人所说。莫入是中后生悔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160178b.htm'><img src='up.gif' border=0></a>
<a href='T160179a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>