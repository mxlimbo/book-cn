<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0818 大庄严法门经 0831c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 818 大庄严法门经</font> <font face='Arial'>(卷2)</font> <font face='Arial'>T17, p0831c</h2></font><hr>
<span class='old'>
</a><a name="0831b28" id="0831b28"><p class='lg'>　　一切法体性　　　如长者所见</a><br><a name="0831b29" id="0831b29">　　三界悉虚妄　　　如幻皆不实</span><br><a name="0831c01" id="0831c01">　　皮覆恶不净　　　凡夫无羞耻</a><br><a name="0831c02" id="0831c02">　　恶觉因缘故　　　妄想生贪着</a><br><a name="0831c03" id="0831c03">　　譬如满瓶粪　　　外假画庄严</a><br><a name="0831c04" id="0831c04">　　愚痴不知故　　　取瓶头戴行</a><br><a name="0831c05" id="0831c05">　　堕地即便破　　　不净皆充满</a><br><a name="0831c06" id="0831c06">　　种种臭难近　　　心悔求舍离</a><br><a name="0831c07" id="0831c07">　　如是诸凡夫　　　横分别女色</a><br><a name="0831c08" id="0831c08">　　见长短赤白　　　恶觉故爱染</a><br><a name="0831c09" id="0831c09">　　若见身实性　　　汝身亦如是</a><br><a name="0831c10" id="0831c10">　　谁有实见人　　　于臭尸生着</a><br><a name="0831c11" id="0831c11">　　汝今不应怖　　　此法体性空</a><br><a name="0831c12" id="0831c12">　　一切非真实　　　汝先所贪着</a><br><a name="0831c13" id="0831c13">　　云何今怖畏　　　导师释迦文</a><br><a name="0831c14" id="0831c14">　　能施汝安乐　　　说法中最胜</a><br><a name="0831c15" id="0831c15">　　说诸欲无常　　　譬如云雾电</a><br><a name="0831c16" id="0831c16">　　五欲诳不实　　　智者谁贪着</a><br><a name="0831c17" id="0831c17">　　犹如风鼓水　　　能令起泡沫</a><br><a name="0831c18" id="0831c18">　　彼中无实作　　　因缘合故生</a><br><a name="0831c19" id="0831c19">　　如是名色法　　　亦无有实作</a><br><a name="0831c20" id="0831c20">　　业力故不失　　　诸法和合生</a><br><a name="0831c21" id="0831c21">　　本所见妙色　　　于今何处去</a><br><a name="0831c22" id="0831c22">　　此恶色何来　　　而生大怖畏</a><br><a name="0831c23" id="0831c23">　　是法不住方　　　亦不余处来</a><br><a name="0831c24" id="0831c24">　　不去至未来　　　集起故可见</a><br><a name="0831c25" id="0831c25">　　彼中无作者　　　亦无实受者</a><br><a name="0831c26" id="0831c26">　　离于作受法　　　如幻空无实</a><br><a name="0831c27" id="0831c27">　　汝于他人身　　　不应生怖畏</a><br><a name="0831c28" id="0831c28">　　若能自观察　　　汝身亦如是</a><br><a name="0831c29" id="0831c29">　　如梦中欲乐　　　踊跃大欢喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170831b.htm'><img src='up.gif' border=0></a>
<a href='T170832a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>