<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0688a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷9)</font> 本行品第八 <font face='Arial'>T15, p0688a</h2></font><hr>
<span class='old'>
</a><a name="0687c28" id="0687c28"><p>佛告文殊。速说勿疑。文殊师利告诸大众。对</a><a name="0687c29" id="0687c29">尊者阿难。阿难当知。我念过去无量数劫。</span><a name="0688a01" id="0688a01">复倍是数不可思算阿僧祇劫。彼世有佛名</a><a name="0688a02" id="0688a02">宝威德如来应供正遍知明行足善逝世间解</a><a name="0688a03" id="0688a03">无上士调御丈夫天人师佛世尊。彼佛出时</a><a name="0688a04" id="0688a04">众生弊恶与今无异。彼佛世尊亦长丈六身</a><a name="0688a05" id="0688a05">紫金色。说三乘法如释迦文。尔时彼国有</a><a name="0688a06" id="0688a06">大长者。名一切施。长者有子名曰戒护。在</a><a name="0688a07" id="0688a07">母胎时母信敬故。豫为其子受三归依。子</a><a name="0688a08" id="0688a08">既生已年至八岁。父母请佛于家供养。童</a><a name="0688a09" id="0688a09">子见佛安行徐步足下生华有大光明。见已</a><a name="0688a10" id="0688a10">欢喜为佛作礼。礼已谛观目不暂舍。一见</a><a name="0688a11" id="0688a11">佛已即能除却百万亿那由他劫生死之罪。</a><a name="0688a12" id="0688a12">从是已后。恒得值遇百亿那由他恒河沙佛。</a><a name="0688a13" id="0688a13">于诸佛所殖众德本。是诸世尊皆说如是观</a><a name="0688a14" id="0688a14">佛三昧。亦赞白毫大人相光。劝多众生忏</a><a name="0688a15" id="0688a15">悔系念。过是已后复得值佛。名摩尼光多</a><a name="0688a16" id="0688a16">陀阿伽度阿罗呵三藐三佛陀。摩尼光佛出</a><a name="0688a17" id="0688a17">现世时。常放光明以作佛事度脱人民。如是</a><a name="0688a18" id="0688a18">二万佛皆同一号名摩尼光。时诸世尊皆以</a><a name="0688a19" id="0688a19">化佛微妙光明诱接众生。次复有佛名栴檀</a><a name="0688a20" id="0688a20">摩尼光。十号具足。如是百亿佛皆号摩尼光。</a><a name="0688a21" id="0688a21">是诸世尊誓愿力故。正以眉间白毫相光。</a><a name="0688a22" id="0688a22">覆护众生除灭众罪。复有佛出名栴檀海如</a><a name="0688a23" id="0688a23">来应供正遍知。如是百万佛皆同一字名栴</a><a name="0688a24" id="0688a24">檀海。是诸世尊。以胸德字卍字印光化度</a><a name="0688a25" id="0688a25">众生。时彼童子亲侍诸佛间无空缺。礼拜</a><a name="0688a26" id="0688a26">供养合掌观佛。观佛功德因缘力故。复得值</a><a name="0688a27" id="0688a27">遇百万阿僧祇佛。彼诸世尊亦以身色化度</a><a name="0688a28" id="0688a28">众生从是已后即得百千亿念佛三昧。得百</a><a name="0688a29" id="0688a29">万阿僧祇旋陀罗尼。既得此已诸佛现前说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150687c.htm'><img src='up.gif' border=0></a>
<a href='T150688b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>