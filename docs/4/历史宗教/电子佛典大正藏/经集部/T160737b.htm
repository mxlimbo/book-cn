<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0737b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷2)</font> 阿赖耶建立品第六 <font face='Arial'>T16, p0737b</h2></font><hr>
<span class='old'>
</a><a name="0737a28" id="0737a28">明洁如阿怛斯花。亦如空中清净满月。我时</a><a name="0737a29" id="0737a29">见已便生念言。此为是谁。而有如是不思议</span><a name="0737b01" id="0737b01">事。作是念时。即见我身在其身内。于中普见</a><a name="0737b02" id="0737b02">一切世间。尔时莲花藏中无量菩萨。以佛神</a><a name="0737b03" id="0737b03">力亦如是见咸生是念。此为希有不可思议。</a><a name="0737b04" id="0737b04">时天中天所为事毕还摄神力。诸菩萨等悉</a><a name="0737b05" id="0737b05">复如故。我时见此希有事已。知诸菩萨种种</a><a name="0737b06" id="0737b06">变现。是佛境界不可思议诸仁者。如来昔为</a><a name="0737b07" id="0737b07">菩萨之时。从初欢喜至法云地。得陀罗尼句</a><a name="0737b08" id="0737b08">义无尽。及首楞严等诸大三昧。意生之身八</a><a name="0737b09" id="0737b09">种自在。如应而现游戏神通名称光明。如是</a><a name="0737b10" id="0737b10">等一切功德悉已成就。转复清净逮成正觉。</a><a name="0737b11" id="0737b11">住密严土随宜变化。佛及菩萨种种色像。自</a><a name="0737b12" id="0737b12">然周遍一切世间转妙法轮。令诸众生速灭痴</a><a name="0737b13" id="0737b13">闇修行善法。或有菩萨见佛身相尸利婆蹉</a><a name="0737b14" id="0737b14">等。具足庄严自然光明犹如盛火。与诸菩萨</a><a name="0737b15" id="0737b15">住如莲华清净之宫。常游妙定以为安乐。或</a><a name="0737b16" id="0737b16">见大树紧那罗王。现百千亿种种变化。如月</a><a name="0737b17" id="0737b17">光明遍诸国土。或见无量佛子。智慧善巧众</a><a name="0737b18" id="0737b18">相庄严。顶饰宝冠身佩璎珞。住兜率陀等诸</a><a name="0737b19" id="0737b19">天之宫。或见普贤有大威力。得一切智无碍</a><a name="0737b20" id="0737b20">辩才。身相光明独无伦比。所居宫殿如净满</a><a name="0737b21" id="0737b21">月。虽住密严正定之海。而现众色像靡不周</a><a name="0737b22" id="0737b22">遍。一切贤圣所共称誉。无量天仙乾闼婆等。</a><a name="0737b23" id="0737b23">国王王子并其眷属围绕侍卫。或复见有观行</a><a name="0737b24" id="0737b24">之师。诸佛子众所共围绕。住禅寂静犹如睡</a><a name="0737b25" id="0737b25">眠。而离惛沈懈怠等过。悉曾侍奉无量诸佛。</a><a name="0737b26" id="0737b26">或复有见为大导师。降神诞生出家苦行。一</a><a name="0737b27" id="0737b27">心正定乃至涅槃。于虚空中行住坐卧现诸</a><a name="0737b28" id="0737b28">神变。令阎浮提至色究竟。诸天人等莫不瞻</a><a name="0737b29" id="0737b29">仰。诸仁者。诸佛体性唯佛所知。佛之智慧最<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160737a.htm'><img src='up.gif' border=0></a>
<a href='T160737c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>