<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0722 妙法圣念处经 0440a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 722 妙法圣念处经</font> <font face='Arial'>(卷7)</font> <font face='Arial'>T17, p0440a</h2></font><hr>
<span class='old'>
</a><br><a name="0439c28" id="0439c28">　　富者恋爱　　　常获财物　　　诈亲适悦</a><br><a name="0439c29" id="0439c29">　　如有固吝　　　轻弃远离　　　贪痴之人</span><br><a name="0440a01" id="0440a01">　　追逐欲乐　　　譬如渴鹿　　　竞奔阳炎</a><br><a name="0440a02" id="0440a02">　　而求于水　　　耽欲亦尔　　　虚妄不实</a><br><a name="0440a03" id="0440a03">　　彼诸女人　　　无恩无义　　　无疏无亲</a><br><a name="0440a04" id="0440a04">　　尊卑不分　　　种姓不顾　　　譬如游蜂</a><br><a name="0440a05" id="0440a05">　　其花芳盛　　　而即采食　　　若见萎花</a><br><a name="0440a06" id="0440a06">　　而即舍去　　　又复女人　　　矫诳惑乱</a><br><a name="0440a07" id="0440a07">　　如彼蜜内　　　隐藏毒药　　　违害亦尔</a><br><a name="0440a08" id="0440a08">　　有智之人　　　心正决定　　　于斯欲妄</a><br><a name="0440a09" id="0440a09">　　而皆不着　　　迷人见喜　　　深自乐着</a><br><a name="0440a10" id="0440a10">　　如蚁聚膻　　　如蜂护蜜　　　天龙神鬼</a><br><a name="0440a11" id="0440a11">　　诸恶夜叉　　　毗舍遮等　　　魔护啰[<a href='javascript:showpic("images/035509.gif")'>言*我</a>]</a><br><a name="0440a12" id="0440a12">　　及罗刹娑　　　亦被迷惑　　　欲性不实</a><br><a name="0440a13" id="0440a13">　　生妄境界　　　喻如幻法　　　诳赚有情</a><br><a name="0440a14" id="0440a14">　　得无常时　　　衰坏不觉　　　彼天妙地</a><br><a name="0440a15" id="0440a15">　　一切林木　　　花果庄严　　　为生死绳</a><br><a name="0440a16" id="0440a16">　　牵系汝等　　　如绳系犊　　　而不自在</a><br><a name="0440a17" id="0440a17">　　快乐境界　　　男女眷属　　　于无常时</a><br><a name="0440a18" id="0440a18">　　谁能救护　　　若人得住　　　多闻智慧</a><br><a name="0440a19" id="0440a19">　　善业之舍　　　适心最上　　　我今当去</a><br><a name="0440a20" id="0440a20">　　南阎浮提　　　泉流河海　　　园苑亭台</a><br><a name="0440a21" id="0440a21">　　悉皆具足　　　如是种种　　　有如法者</a><br><a name="0440a22" id="0440a22">　　不如法者　　　论义慧学　　　法与非法</a><br><a name="0440a23" id="0440a23">　　我今悉知　　　虚妄怨心　　　迷赚有情</a><br><a name="0440a24" id="0440a24">　　彼有苾刍　　　复说漏曰</a><br><a name="0440a25" id="0440a25">　　心怨下劣　　　生五根毒　　　咬螫众生</a><br><a name="0440a26" id="0440a26">　　如五头蛇　　　虚怀悔恨　　　色等五境</a><br><a name="0440a27" id="0440a27">　　为大爱河　　　无到彼岸　　　彼岸寂静</a><br><a name="0440a28" id="0440a28">　　离诸邪妄　　　邪见无利　　　迷堕地狱</a><br><a name="0440a29" id="0440a29">　　彼邪见人　　　无因计因　　　堕恶邪见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170439c.htm'><img src='up.gif' border=0></a>
<a href='T170440b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>