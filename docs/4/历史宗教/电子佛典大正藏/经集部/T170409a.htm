<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0409a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷69)</font> 身念处品第七初 <font face='Arial'>T17, p0409a</h2></font><hr>
<span class='old'>
</a><a name="0408c28" id="0408c28">在。随意游乐。无人遮碍。如诸天众。而受悦</a><a name="0408c29" id="0408c29">乐。勿力伽山。有第四林。名曰柔软。金树银</span><a name="0409a01" id="0409a01">树。珊瑚之树。多有众鸟。名曰解脱。其林纵广</a><a name="0409a02" id="0409a02">五百由旬。常多欲人。住在此林。其地柔软。如</a><a name="0409a03" id="0409a03">兜罗绵。花果之树。及莲花池。无量百千众蜂</a><a name="0409a04" id="0409a04">围绕。修行者。观勿力伽第三山已。如实知外</a><a name="0409a05" id="0409a05">身。如前所说</a><a name="0409a06" id="0409a06"><p>复次修行者。随顺观外身。观郁单越。更有何</a><a name="0409a07" id="0409a07">等可爱之处。彼以闻慧。或以天眼。见第四山。</a><a name="0409a08" id="0409a08">名白云持。纵广千由旬。纯净白银之所成就。</a><a name="0409a09" id="0409a09">光明踰月。如阎浮提满月出现。众星失光。白</a><a name="0409a10" id="0409a10">云持山。亦复如是。郁单越人。住此林者。名常</a><a name="0409a11" id="0409a11">发欲。常乐游戏。白云持山。莲花严身。离于怖</a><a name="0409a12" id="0409a12">畏。忧悲疲极。寒热饥渴。常爱歌戏。于莲华</a><a name="0409a13" id="0409a13">间。游戏受乐。于山峰中。共众婇女。游戏娱</a><a name="0409a14" id="0409a14">乐。常行爱欲。常离忧悲。白云持山。有诸园</a><a name="0409a15" id="0409a15">林。谓鼓音声林。次名鸭音林。次名忆念林。</a><a name="0409a16" id="0409a16">次名水声林。鼓音林者。须持天众。击于天</a><a name="0409a17" id="0409a17">鼓。出美妙音。譬如箜篌笙笛。和合出声。击</a><a name="0409a18" id="0409a18">天鼓音。复过于此。阎浮提音。十六分中不</a><a name="0409a19" id="0409a19">及其一。鸟兽园林。华池地界。金银流水。功德</a><a name="0409a20" id="0409a20">如是。天鼓音声。如前所说。常欲之人。闻天鼓</a><a name="0409a21" id="0409a21">音。常受爱色声香味触。如迦楼足天。于欢喜</a><a name="0409a22" id="0409a22">园。受天之乐。有第二林。名鸭音声。其林花</a><a name="0409a23" id="0409a23">池。有百千种。不可具说。鸭音声林。有众宝</a><a name="0409a24" id="0409a24">鹿。次名鞞那娑鹿。次名宝庄严鹿。次名调</a><a name="0409a25" id="0409a25">伏鹿。次名乐音声鹿。次名火色鹿。次名赊罗</a><a name="0409a26" id="0409a26">鹿。次名能投岩鹿。次名山峰行鹿。次名遮波</a><a name="0409a27" id="0409a27">罗鹿。次名普眼鹿。次名迦吱多那宝鹿。次名</a><a name="0409a28" id="0409a28">金角鹿。次名银侧鹿。次名风力鹿。次名食树</a><a name="0409a29" id="0409a29">叶鹿。次名住水音声鹿。次名行林鹿。次名珊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170408c.htm'><img src='up.gif' border=0></a>
<a href='T170409b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>