<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0446a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷6)</font> <font face='Arial'>T15, p0446a</h2></font><hr>
<span class='old'>
</a><a name="0445c28" id="0445c28">乐趣求自利涅盘。虽复修习头陀功德。亦唯</a><a name="0445c29" id="0445c29">乐求戒定慧具足。不乐修学诸佛之法。诸所</span><a name="0446a01" id="0446a01">施作有相有碍。是故于佛境界莫能思议。舍</a><a name="0446a02" id="0446a02">利子。汝今当知。适所化度造杀业者。此人已</a><a name="0446a03" id="0446a03">曾于五百佛所。恭敬供养种诸善根。亦曾得</a><a name="0446a04" id="0446a04">闻如是之法。是故此人今于我前闻说正法。</a><a name="0446a05" id="0446a05">以宿善根力得见诸法真实之理如法解脱</a><a name="0446a06" id="0446a06"><p>复次舍利子。若人于此正法得闻一四句偈</a><a name="0446a07" id="0446a07">者。是人不堕恶趣离苦解脱。决定成佛一切</a><a name="0446a08" id="0446a08">智。何况受持读诵如法修行。是人所获功德</a><a name="0446a09" id="0446a09">无量无边</a><a name="0446a10" id="0446a10"><p>尔时妙吉祥菩萨。与诸菩萨摩诃萨众。及迦</a><a name="0446a11" id="0446a11">叶等诸大声闻。摩伽陀国王并其官属。同时</a><a name="0446a12" id="0446a12">还诣鹫峰山中释迦牟尼佛会。到佛会已各</a><a name="0446a13" id="0446a13">礼佛足退住一面</a><a name="0446a14" id="0446a14"><p>尔时尊者舍利子。即谓摩伽陀王言。汝所爱</a><a name="0446a15" id="0446a15">乐大乘希有之法。妙吉祥菩萨已广为汝开</a><a name="0446a16" id="0446a16">示演说。汝于是法实了解不。王言。尊者。我</a><a name="0446a17" id="0446a17">已解了希有之法。舍利子言。汝当如何作了</a><a name="0446a18" id="0446a18">解耶。答曰。如我意者于一切法离诸染着。无</a><a name="0446a19" id="0446a19">得无失非取非舍。非心境界无所得相是真</a><a name="0446a20" id="0446a20">实法。如是了知疑惑永灭。一切障累无所从</a><a name="0446a21" id="0446a21">生</a><a name="0446a22" id="0446a22"><p>尔时舍利子白佛言。世尊。此摩伽陀王善根</a><a name="0446a23" id="0446a23">成熟。爱乐大乘甚深法味。见法无生尽诸业</a><a name="0446a24" id="0446a24">障。为实灭尽为有余耶。是事云何愿佛为说。</a><a name="0446a25" id="0446a25">佛言。舍利子。此王所有业障。皆悉灭尽无</a><a name="0446a26" id="0446a26">余可得。舍利子。譬如芥子其量微小。须弥山</a><a name="0446a27" id="0446a27">王能摧灭不。汝今当知。王之业障犹如芥子。</a><a name="0446a28" id="0446a28">我所宣说甚深之法如彼山王。是故此王闻</a><a name="0446a29" id="0446a29">甚深法。岂有障累不灭尽耶。舍利子言。希有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150445c.htm'><img src='up.gif' border=0></a>
<a href='T150446b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>