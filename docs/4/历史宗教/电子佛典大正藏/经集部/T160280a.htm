<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0280a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷7)</font> 宝积品第七 <font face='Arial'>T16, p0280a</h2></font><hr>
<span class='old'>
</a><a name="0279c28" id="0279c28">痴耶。若过去未来现在耶。若心过去过去已</a><a name="0279c29" id="0279c29">灭。若心未来未来未至。若心现在现在无住。</span><a name="0280a01" id="0280a01">是心非内非外亦非中间。是心无色无识无</a><a name="0280a02" id="0280a02">形无见无知无住处。如是之心。十方三世一</a><a name="0280a03" id="0280a03">切诸佛不已曾见。非今现见。非当来见。若一</a><a name="0280a04" id="0280a04">切佛过去来今所不见者。云何当有。但以颠</a><a name="0280a05" id="0280a05">倒妄想因缘。心生诸法种种差别。善男子。是</a><a name="0280a06" id="0280a06">心如幻忆想分别起种种业受种种身。善男</a><a name="0280a07" id="0280a07">子。心去如风于非境界远行难收。心如流水</a><a name="0280a08" id="0280a08">生灭不住。心如灯炎众缘故有。是心如电刹</a><a name="0280a09" id="0280a09">那不停。心如虚空客尘烦恼之所障蔽。心如</a><a name="0280a10" id="0280a10">猕猴取一舍一遍诸境界。心如画师能造种</a><a name="0280a11" id="0280a11">种业因缘故。心无暂定随逐种种诸烦恼故。</a><a name="0280a12" id="0280a12">心唯独一无第二故。心如大王一切诸法增</a><a name="0280a13" id="0280a13">上主故。心常独行无伴侣故。心如怨家能作</a><a name="0280a14" id="0280a14">一切诸苦恼故。心如狂象踏小儿诸土舍。能</a><a name="0280a15" id="0280a15">坏一切诸善根故。是心贪着如鱼吞钩。于苦</a><a name="0280a16" id="0280a16">受中生乐想故。是心如梦于无我中生我想</a><a name="0280a17" id="0280a17">故。心如青蝇于不净中起净想故。心如债主</a><a name="0280a18" id="0280a18">生苦楚故。心如恶鬼求人便故。心常高下贪</a><a name="0280a19" id="0280a19">嗔逼故。心如偷劫夺善根故。心常贪色如蛾</a><a name="0280a20" id="0280a20">投火。心常贪声如战鼓响。心常贪香如猪乐</a><a name="0280a21" id="0280a21">厕。心常贪味如驼爱蜜。心常贪触如蝇着</a><a name="0280a22" id="0280a22">油。善男子。菩萨如是求于心相而不可得。若</a><a name="0280a23" id="0280a23">不可得则非过去现在未来。若非过去现在</a><a name="0280a24" id="0280a24">未来则出三世。若出三世则非有无。若非有</a><a name="0280a25" id="0280a25">无则是不起。夫不起者则是无性。若无性者</a><a name="0280a26" id="0280a26">则是无生。若无生者则是无灭。若无灭者则</a><a name="0280a27" id="0280a27">无所离。若无离者无来无去无退无生。若无</a><a name="0280a28" id="0280a28">来去无退无生则无诸行。若无诸行是则无</a><a name="0280a29" id="0280a29">为。若无为者是为一切诸圣根本。是中无有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160279c.htm'><img src='up.gif' border=0></a>
<a href='T160280b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>