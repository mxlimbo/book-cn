<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0812 菩萨行五十缘身经 0774a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 812 菩萨行五十缘身经</font> <font face='Arial'>(卷1)</font> <font face='Arial'>T17, p0774a</h2></font><hr>
<span class='old'>
</a><a name="0773c28" id="0773c28"><p>菩萨世世见人有饥渴者。先饭食之却为说</a><a name="0773c29" id="0773c29">经。用是故。佛所止前皆有香花流水</span><a name="0774a01" id="0774a01"><p>菩萨世世人从有所求索。有者即与无所爱</a><a name="0774a02" id="0774a02">惜。用是故。佛说经时人闻之无有唐苦者。皆</a><a name="0774a03" id="0774a03">有所益。用是故。佛降伏诸魔</a><a name="0774a04" id="0774a04"><p>菩萨世世持好音乐乐于佛及塔。用是故。佛</a><a name="0774a05" id="0774a05">为诸弟子说经。满一佛界中人悉遍闻之</a><a name="0774a06" id="0774a06"><p>菩萨世世作金银杂宝树上佛。用是故。诸天</a><a name="0774a07" id="0774a07">龙鬼神无有能见佛顶上者</a><a name="0774a08" id="0774a08"><p>菩萨世世作佛塔持杂香涂之。用是故。佛所</a><a name="0774a09" id="0774a09">行处珍宝香华为散佛上</a><a name="0774a10" id="0774a10"><p>菩萨世世见人有中毒辄持慈心往愈。用是</a><a name="0774a11" id="0774a11">故。佛所行处若人若树中毒悉为治之</a><a name="0774a12" id="0774a12"><p>菩萨世世常随经法不犯。心常柔软忍辱于</a><a name="0774a13" id="0774a13">人。用是故。有人狂乱来至佛所莫不得安隐</a><a name="0774a14" id="0774a14">者</a><a name="0774a15" id="0774a15"><p>菩萨世世常持若干种香供养佛舍利及涂</a><a name="0774a16" id="0774a16">塔。用是故。佛身无有臭处瑕秽之恶。殃祸不</a><a name="0774a17" id="0774a17">能及佛身。佛威神巍巍乃如是</a><a name="0774a18" id="0774a18"><p>菩萨世世人有疑乱若为鬼神所持。辄往救</a><a name="0774a19" id="0774a19">之使得度脱。用是故。佛所向处若地有虫蚁</a><a name="0774a20" id="0774a20">悉为除去</a><a name="0774a21" id="0774a21"><p>菩萨世世事师父母。若见卧睡不数惊觉。若</a><a name="0774a22" id="0774a22">欲使觉当持音乐。若持好语诵经往觉之。用</a><a name="0774a23" id="0774a23">是故。佛在内默声诸天梵释持音乐香往觉</a><a name="0774a24" id="0774a24">之</a><a name="0774a25" id="0774a25"><p>菩萨世世为佛作精舍好治床卧具什物。用</a><a name="0774a26" id="0774a26">是故。蚊虻蜂蛇蚤虱之属不敢近佛身</a><a name="0774a27" id="0774a27"><p>菩萨世世寒冬之时为佛诸菩萨作细美之</a><a name="0774a28" id="0774a28">衣。用是故。随岚风起在佛前。不寒不热亦</a><a name="0774a29" id="0774a29">不动衣毛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170773c.htm'><img src='up.gif' border=0></a>
<a href='T170774b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>