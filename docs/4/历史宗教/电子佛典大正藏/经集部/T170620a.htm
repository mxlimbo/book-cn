<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0620a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷2)</font> <font face='Arial'>T17, p0620a</h2></font><hr>
<span class='old'>
</a><a name="0619c28" id="0619c28">以一众生形相现一切众生形相而可化者。</a><a name="0619c29" id="0619c29">是菩萨。为彼现一众生形色。示现为一切众</span><a name="0620a01" id="0620a01">生形色。随彼众生应受道器。现诸化身。作种</a><a name="0620a02" id="0620a02">种事种种言语种种威仪而现在前。是菩萨。</a><a name="0620a03" id="0620a03">心念一切众生色像。欲作一切佛像。即时能</a><a name="0620a04" id="0620a04">现一切众生色像。成一切佛像。是菩萨。心</a><a name="0620a05" id="0620a05">念一切佛色像。欲作一切众生色像。即时能</a><a name="0620a06" id="0620a06">成一切佛色像。成一切众生色像。是菩萨。</a><a name="0620a07" id="0620a07">念欲令成劫坏。即示成劫坏。彼诸众生即见</a><a name="0620a08" id="0620a08">成劫作坏劫。是菩萨。欲令坏劫作成劫。即</a><a name="0620a09" id="0620a09">能示现坏劫作成劫。彼诸众生即见坏劫</a><a name="0620a10" id="0620a10">作成劫。如是一切成坏而示现成坏。是菩萨。</a><a name="0620a11" id="0620a11">如是念欲令一劫示现一日初分即能示现。</a><a name="0620a12" id="0620a12">彼诸众生即见一劫为日初分。是菩萨。以日</a><a name="0620a13" id="0620a13">初分示现一劫。彼即如是成。彼诸众生亦如</a><a name="0620a14" id="0620a14">是见。是名菩萨摩诃萨变化如意通。菩萨摩</a><a name="0620a15" id="0620a15">诃萨现前如意通者。是菩萨。依不可思议功</a><a name="0620a16" id="0620a16">德智慧增上自然无心现前。成就一切事不</a><a name="0620a17" id="0620a17">坏而能现前。是名菩萨摩诃萨现前如意通。</a><a name="0620a18" id="0620a18">善男子。何者是菩萨摩诃萨自然如意通。若</a><a name="0620a19" id="0620a19">诸众生。应如是信如是见种种形色种种威</a><a name="0620a20" id="0620a20">仪。是菩萨。不思量不分别自然而现色。是</a><a name="0620a21" id="0620a21">名菩萨摩诃萨自然如意通。是菩萨。若干</a><a name="0620a22" id="0620a22">世界众生。应见诸佛出世而可度者。即时示</a><a name="0620a23" id="0620a23">现尔所世界佛出于世。从兜率天退。入胎出</a><a name="0620a24" id="0620a24">胎出家苦行。诣道场降伏魔成正觉转法轮</a><a name="0620a25" id="0620a25">现大涅槃。如是教化彼诸众生。善男子。菩</a><a name="0620a26" id="0620a26">萨摩诃萨。如是如意通无量境界。是名菩萨</a><a name="0620a27" id="0620a27">摩诃萨如意神通智。善男子。何者是菩萨摩</a><a name="0620a28" id="0620a28">诃萨漏尽智通。善男子。菩萨远离四漏。所</a><a name="0620a29" id="0620a29">谓欲漏有漏见漏无明漏。菩萨摩诃萨。远离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170619c.htm'><img src='up.gif' border=0></a>
<a href='T170620b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>