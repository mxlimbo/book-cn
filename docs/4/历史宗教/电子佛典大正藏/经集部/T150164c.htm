<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0602 佛说大安般守意经 0164c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 602 佛说大安般守意经</font> <font face='Arial'>(卷1)</font> <font face='Arial'>T15, p0164c</h2></font><hr>
<span class='old'>
</a><a name="0164b28" id="0164b28">也。何以故守意。欲止恶故。恶亦可守亦不可</a><a name="0164b29" id="0164b29">守。何以故。恶已尽不当复守也</span><a name="0164c01" id="0164c01"><p>数息有三事。一者当坐行。二者见色当念非</a><a name="0164c02" id="0164c02">常不净。三者当晓嗔恚疑嫉念过去也。数</a><a name="0164c03" id="0164c03">息乱者当识因缘所从起。当知是内意。一息</a><a name="0164c04" id="0164c04">乱者是外意过。息从外入故。二息乱者是内</a><a name="0164c05" id="0164c05">意过。息从中出故。三五七九属外意。四六八</a><a name="0164c06" id="0164c06">十属内意。嫉嗔恚疑是三意在内。杀盗淫两</a><a name="0164c07" id="0164c07">舌恶口妄言绮语。是七意及余事属外也。得</a><a name="0164c08" id="0164c08">息为外。不得息为内。息从意生。念息合为一</a><a name="0164c09" id="0164c09">数。息至尽数为一亦非一。意在外息未尽故。</a><a name="0164c10" id="0164c10">譬如数钱。意在五数为一也。数息所以先数</a><a name="0164c11" id="0164c11">入者。外有七恶。内有三恶。用少不能胜多</a><a name="0164c12" id="0164c12">故先数入也。数息不得者失其本意故。本意</a><a name="0164c13" id="0164c13">谓非常苦空非身。失是意堕颠倒故。亦为失</a><a name="0164c14" id="0164c14">师。师者初坐时。第一入息得身安便次第行。</a><a name="0164c15" id="0164c15">为失其本意故不得息也。数息意常当念非</a><a name="0164c16" id="0164c16">常苦空非身。计息出亦灭入亦灭。已知是得</a><a name="0164c17" id="0164c17">道疾当持非常恐意。得是意即得息也。入息</a><a name="0164c18" id="0164c18">出息所以异者。出息为生死阴。入息为思想</a><a name="0164c19" id="0164c19">阴。有时出息为痛痒阴。入息为识阴。用是</a><a name="0164c20" id="0164c20">为异。道人当分别是意也。入息者为不受罪。</a><a name="0164c21" id="0164c21">出息者为除罪。守意者为离罪。入息者为受</a><a name="0164c22" id="0164c22">因缘。出息者为到因缘。守意者为不离因缘</a><a name="0164c23" id="0164c23">也。数息不得有三因缘。一者罪到。二者行不</a><a name="0164c24" id="0164c24">互。三者不精进也。入息短出息长。无所从</a><a name="0164c25" id="0164c25">念为道意。有所念为罪。罪恶在外不在内也</a><a name="0164c26" id="0164c26">数息时。有离意为喘息长。得息为喘息短。不</a><a name="0164c27" id="0164c27">安行息为长定为短。念万物为长息无所念</a><a name="0164c28" id="0164c28">为短息。未至十息。坏复更数为长息。得十息</a><a name="0164c29" id="0164c29">为短息。得息为短。何以故。止不复数故。得息<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150164b.htm'><img src='up.gif' border=0></a>
<a href='T150165a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>