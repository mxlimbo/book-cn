<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0702 佛说施灯功德经 0806a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 702 佛说施灯功德经</font> <font face='Arial'>(卷1)</font> <font face='Arial'>T16, p0806a</h2></font><hr>
<span class='old'>
</a><a name="0805c28" id="0805c28">取吉凶邪见家生。尔时世尊。欲重宣此义。而</a><a name="0805c29" id="0805c29">说偈言</span><a name="0806a01" id="0806a01"><p class='lg'>　　彼天生得如是智　　　知尔许时天中住</a><br><a name="0806a02" id="0806a02">　　彼天亦复能自知　　　我今未几当命尽</a><br><a name="0806a03" id="0806a03">　　五种死相出现时　　　彼天寿命临欲绝</a><br><a name="0806a04" id="0806a04">　　即为亿天众说法　　　远离愚痴心不忧</a><br><a name="0806a05" id="0806a05">　　于天众中作是言　　　诸有无常亦无乐</a><br><a name="0806a06" id="0806a06">　　或有生者或有死　　　不念将死说是法</a><br><a name="0806a07" id="0806a07">　　彼诸眷属皆悲恼　　　无量天众亦复然</a><br><a name="0806a08" id="0806a08">　　虽复见已五种相　　　自念功德不忧愁</a><br><a name="0806a09" id="0806a09">　　在彼天宫命绝已　　　寻即下来人间生</a><br><a name="0806a10" id="0806a10">　　住胎出胎念不乱　　　常受快乐无苦恼</a><br><a name="0806a11" id="0806a11">　　生已便得宿命通　　　悉能忆念本来处</a><br><a name="0806a12" id="0806a12">　　念人中苦不贪乐　　　须臾死来见逼切</a><br><a name="0806a13" id="0806a13">　　彼念天中果报已　　　于此人间不为乐</a><br><a name="0806a14" id="0806a14">　　天中尚苦况复人　　　诸有不坚常流动</a><br><a name="0806a15" id="0806a15">　　彼人及其成立已　　　必当舍家而出家</a><br><a name="0806a16" id="0806a16">　　心常不行恶觉观　　　彼当获得如是果</a><br><a name="0806a17" id="0806a17">　　世世恒得宿命通　　　亦常不作诸恶业</a><br><a name="0806a18" id="0806a18">　　必定出家持净戒　　　此是彼施灯明果</a><br><a name="0806a19" id="0806a19">　　恒常不盲及挛躄　　　眼一切时不闇昧</a><br><a name="0806a20" id="0806a20">　　身亦无病无恶声　　　心常黠慧不愚惑</a><br><a name="0806a21" id="0806a21">　　又复恒常无眼患　　　所在受生眼不眇</a><br><a name="0806a22" id="0806a22">　　不无一眼及瞎眼　　　彼眼亦常不浊乱</a><br><a name="0806a23" id="0806a23">　　眼目修长黑白分　　　犹如净妙青莲叶</a><br><a name="0806a24" id="0806a24">　　眼净能见微细物　　　如彼明彻摩尼珠</a><br><a name="0806a25" id="0806a25">　　无量阿僧祇劫中　　　得净肉眼不失坏</a><br><a name="0806a26" id="0806a26">　　彼亦常无眼诸病　　　此是奉施灯明果</a><br><a name="0806a27" id="0806a27">　　善印善根善诸论　　　于诸工巧悉究了</a><br><a name="0806a28" id="0806a28">　　彼有智人善观察　　　妙慧能见第一义</a><br><a name="0806a29" id="0806a29">　　善观诸有不自在　　　于佛法中得照明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160805c.htm'><img src='up.gif' border=0></a>
<a href='T160806b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>