<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0707b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷2)</font> <font face='Arial'>T14, p0707b</h2></font><hr>
<span class='old'>
</a><a name="0707a28" id="0707a28">言。世尊。何故今时现是瑞相。昔所未闻。昔所</a><a name="0707a29" id="0707a29">未见。佛告尊者大目干连言。东方去此佛刹</span><a name="0707b01" id="0707b01">过殑伽沙数等世界。有世界名大莲华。彼佛</a><a name="0707b02" id="0707b02">世尊号莲华眼如来应供正等正觉。现住说</a><a name="0707b03" id="0707b03">法教化利益。彼佛刹中有菩萨摩诃萨名除</a><a name="0707b04" id="0707b04">盖障。与彼无数俱胝那庾多百千菩萨大士。</a><a name="0707b05" id="0707b05">同来诣此娑婆世界。彼众将至故先现瑞。说</a><a name="0707b06" id="0707b06">是语已。除盖障菩萨摩诃萨。与无数俱胝那</a><a name="0707b07" id="0707b07">庾多百千菩萨之所围绕。各以广大神通威</a><a name="0707b08" id="0707b08">力。来诣佛所。到已头面各礼佛足。时除盖障</a><a name="0707b09" id="0707b09">菩萨摩诃萨说伽陀曰</a><a name="0707b10" id="0707b10"><p class='lg'>　　具大名称大胜慧　　　得大无畏大牟尼</a><br><a name="0707b11" id="0707b11">　　已度生死险难中　　　稽首出过烦恼岸</a><br><a name="0707b12" id="0707b12">　　汝为普遍炽焰光　　　汝为普遍大灯炬</a><br><a name="0707b13" id="0707b13">　　汝得一切解脱门　　　稽首归命无等等</a><br><a name="0707b14" id="0707b14">　　坚固不动如山王　　　深广无底如大海</a><br><a name="0707b15" id="0707b15">　　一切邪外不能破　　　稽首称赞大法王</a><br><a name="0707b16" id="0707b16">　　本来寂静法无生　　　自性如是常寂灭</a><br><a name="0707b17" id="0707b17">　　我法圣尊善开明　　　稽首转大法轮者</a><br><a name="0707b18" id="0707b18">　　或有宣说诸正道　　　或说趣入真实理</a><br><a name="0707b19" id="0707b19">　　或说涅槃正妙门　　　或说授记成觉果</a><br><a name="0707b20" id="0707b20">　　有情心意汝悉知　　　是中无少不知者</a><br><a name="0707b21" id="0707b21">　　有情观汝法行圆　　　是故随奉汝教敕</a><br><a name="0707b22" id="0707b22">　　所有贪嗔痴三毒　　　及余种种垢染等</a><br><a name="0707b23" id="0707b23">　　坐道树成正觉尊　　　以大智火悉焚爇</a><br><a name="0707b24" id="0707b24">　　汝自得度度有情　　　汝自解脱利世间</a><br><a name="0707b25" id="0707b25">　　汝于世间善所求　　　永破生死诸险难</a><br><a name="0707b26" id="0707b26">　　无智久沈于睡眠　　　有情流转生死轮</a><br><a name="0707b27" id="0707b27">　　善为开觉汝圣尊　　　稽首等视如亲爱</a><br><a name="0707b28" id="0707b28">　　汝观此诸大士众　　　一切安住菩提道</a><br><a name="0707b29" id="0707b29">　　皆欲听闻妙法门　　　唯愿世尊随为说　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140707a.htm'><img src='up.gif' border=0></a>
<a href='T140707c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>