<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0524 佛为优填王说王法政论经 0798a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 524 佛为优填王说王法政论经</font> <font face='Arial'>(卷1)</font> <font face='Arial'>T14, p0798a</h2></font><hr>
<span class='old'>
</a><a name="0797c28" id="0797c28">此群臣处大朝会。余论未终发言间绝。不敬</a><a name="0797c29" id="0797c29">不惮而兴谏诤。不能依法而善奉行。不正</span><a name="0798a01" id="0798a01">能住先王教命。如是即名不顺先王所制之</a><a name="0798a02" id="0798a02">法</a><a name="0798a03" id="0798a03"><p>云何名王不顾善法。谓有国王不信因果。不</a><a name="0798a04" id="0798a04">悟当来善不善业人天果报。随情造作身语</a><a name="0798a05" id="0798a05">意业三种恶行。不能以时惠施修福持斋学</a><a name="0798a06" id="0798a06">戒。受陀罗尼业灌顶法门。于四无量心不兴</a><a name="0798a07" id="0798a07">广济。如是名王不顾善法</a><a name="0798a08" id="0798a08"><p>云何名王不鉴是非胜之与劣。谓有国王。于</a><a name="0798a09" id="0798a09">诸大臣辅相官僚。用心颠倒不善了知。忠信</a><a name="0798a10" id="0798a10">技艺智慧差别以不知故非忠信。所生忠信</a><a name="0798a11" id="0798a11">想。非技艺所有技艺想。于恶慧所生善慧</a><a name="0798a12" id="0798a12">想。于善慧所生恶慧想。又诸臣等年耆衰迈。</a><a name="0798a13" id="0798a13">曾于久时亲近侍卫。知其无势遂不敬爱。不</a><a name="0798a14" id="0798a14">赐爵禄不酬其赏。被他陵蔑舍而不问。如是</a><a name="0798a15" id="0798a15">名王不鉴是非胜之与劣</a><a name="0798a16" id="0798a16"><p>云何名王一向纵荡专行放逸。谓有帝王。于</a><a name="0798a17" id="0798a17">妙五欲一向沉没耽着嬉戏。不能时时诫慎</a><a name="0798a18" id="0798a18">方便作所应作慰劳群臣如是名为一向纵</a><a name="0798a19" id="0798a19">荡专行放逸。若有国王成就如是十种过失。</a><a name="0798a20" id="0798a20">虽有大府库有大辅佐有大军众。不久国界</a><a name="0798a21" id="0798a21">自然灾乱而不可归仰。大王当知此十过失。</a><a name="0798a22" id="0798a22">初一是王种姓过失。余九是王自性过失</a><a name="0798a23" id="0798a23"><p>云何名王之功德。大王王功德者略有十种。</a><a name="0798a24" id="0798a24">一种姓尊高。二得大自在。三性不暴恶。</a><a name="0798a25" id="0798a25">四愤发轻微。五恩惠猛利。六受正直言。七</a><a name="0798a26" id="0798a26">所作谛思善顺先教。八顾恋善法。九善知差</a><a name="0798a27" id="0798a27">别。十不自纵荡不行放逸</a><a name="0798a28" id="0798a28"><p>云何名王种姓尊高。谓有国王宿植善根。以</a><a name="0798a29" id="0798a29">大愿力故生王族。绍继国位恩养万姓净信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140797c.htm'><img src='up.gif' border=0></a>
<a href='T140798b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>