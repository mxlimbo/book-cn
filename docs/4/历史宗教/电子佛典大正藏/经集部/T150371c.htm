<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0625 大树紧那罗王所问经 0371c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 625 大树紧那罗王所问经</font> <font face='Arial'>(卷1)</font> <font face='Arial'>T15, p0371c</h2></font><hr>
<span class='old'>
</a><br><a name="0371b28" id="0371b28">　　所起我见永无起　　　一切诸法亦无起</a><br><a name="0371b29" id="0371b29">　　若所起者本无起　　　彼常随顺顺法忍</span><br><a name="0371c01" id="0371c01">　　其性犹如云中电　　　一切法如我实性</a><br><a name="0371c02" id="0371c02">　　我人众生性自空　　　入此陀罗尼印相</a><br><a name="0371c03" id="0371c03">　　随所觉知三脱门　　　一相无相等同相</a><br><a name="0371c04" id="0371c04">　　一切有法无边量　　　法法自无有妄想</a><br><a name="0371c05" id="0371c05">　　以文字说分别法　　　若上若中及与下</a><br><a name="0371c06" id="0371c06">　　文字亦无有妄想　　　推求分别真实义</a><br><a name="0371c07" id="0371c07">　　义及文字共相应　　　以音声说无二义</a><br><a name="0371c08" id="0371c08">　　若知本性常寂静　　　彼本际性常自断</a><br><a name="0371c09" id="0371c09">　　若本际性常自断　　　为利世故修诸行</a><br><a name="0371c10" id="0371c10">　　推求本际无本际　　　彼大慈悲最清净</a><br><a name="0371c11" id="0371c11">　　若大慈悲最清净　　　苦乐同等而修行</a><br><a name="0371c12" id="0371c12">　　亦复无高亦无下　　　彼名知利大丈夫</a><br><a name="0371c13" id="0371c13">　　法眼寂静最寂静　　　若见不见常寂静</a><br><a name="0371c14" id="0371c14">　　亦复无增亦无减　　　彼性离作常寂静</a><br><a name="0371c15" id="0371c15">　　如空中声叵捉持　　　虽可闻知不可说</a><br><a name="0371c16" id="0371c16">　　是演说者及听者　　　悉皆不实得自在　</p></a><a name="0371c17" id="0371c17"><p>当诸琴乐演出是偈法音之时。八千菩萨得</a><a name="0371c18" id="0371c18">无生忍。尔时天冠菩萨白佛言。世尊。如是妙</a><a name="0371c19" id="0371c19">偈从何而出。佛言。善男子。汝今自问大树紧</a><a name="0371c20" id="0371c20">那罗王。彼当答汝。尔时天冠菩萨。问于大树</a><a name="0371c21" id="0371c21">紧那罗王。紧那罗王。如是妙偈从何而出。答</a><a name="0371c22" id="0371c22">言。善男子。从诸众生音声中出。又问。诸众生</a><a name="0371c23" id="0371c23">音声从何而出。答言。善男子。众生音声从</a><a name="0371c24" id="0371c24">虚空出。天冠菩萨问言。紧那罗王。众生音</a><a name="0371c25" id="0371c25">声非口出耶。答言。善男子。是众生音为从身</a><a name="0371c26" id="0371c26">出。为从心出。天冠答言。不从身出。亦不从</a><a name="0371c27" id="0371c27">心。何以故。身痴无知如草木瓦石。心无形</a><a name="0371c28" id="0371c28">色。不可睹见。无有触碍。不可宣说。犹如幻化。</a><a name="0371c29" id="0371c29">大树紧那罗言。善男子。若离身心从何而出。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150371b.htm'><img src='up.gif' border=0></a>
<a href='T150372a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>