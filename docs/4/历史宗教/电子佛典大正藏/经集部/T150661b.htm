<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0661b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷3)</font> 观相品第三之一 <font face='Arial'>T15, p0661b</h2></font><hr>
<span class='old'>
</a><a name="0661a28" id="0661a28">足。尔时诸比丘用和上语。咸皆称言南无诸</a><a name="0661a29" id="0661a29">佛。既称佛已寻即命终。乘善心故得生天上。</span><a name="0661b01" id="0661b01">上生忉利封受自然。毕天之寿下生世间</a><a name="0661b02" id="0661b02">坐前世罪虚食信施。堕饿鬼中烊铜灌咽。</a><a name="0661b03" id="0661b03">寿命长远八万四千岁。饿鬼罪毕生畜生中。</a><a name="0661b04" id="0661b04">畜生罪毕还生人中。贫穷下贱以为庄严。既</a><a name="0661b05" id="0661b05">生人中闻诸佛名。因于前世出家力故。信心</a><a name="0661b06" id="0661b06">内发如前。宿识称南无佛。以称佛名因缘功</a><a name="0661b07" id="0661b07">德。八千世中常值佛世。而眼不睹诸佛色身。</a><a name="0661b08" id="0661b08">况复闻法。乃至今日遭值我世。见我身体状</a><a name="0661b09" id="0661b09">如赤土</a><a name="0661b10" id="0661b10"><p>佛告诸比丘。汝等先世。于不疑处横生疑见。</a><a name="0661b11" id="0661b11">于可信处横生不信。以是罪故。不见诸佛不</a><a name="0661b12" id="0661b12">闻正法。如我今者现生王宫。我色真正色中</a><a name="0661b13" id="0661b13">最上。汝见赤土。时诸比丘闻佛此语。各自</a><a name="0661b14" id="0661b14">悔责。偏袒右肩合掌向佛。而作是言。我于前</a><a name="0661b15" id="0661b15">世无量劫时。邪见疑师虚受信施。此因缘</a><a name="0661b16" id="0661b16">故堕地狱中。今虽得出。于无量世不见诸</a><a name="0661b17" id="0661b17">佛但闻其名。今见世尊身赤土色正长五尺。</a><a name="0661b18" id="0661b18">是时世尊。披僧祇支示胸德字。令比丘读</a><a name="0661b19" id="0661b19">诵德字已。知佛功德智慧庄严。于万字印</a><a name="0661b20" id="0661b20">中。说佛八万四千诸功德行。比丘见已。赞</a><a name="0661b21" id="0661b21">叹佛言。世尊甚奇特。但于胸字说无量义。何</a><a name="0661b22" id="0661b22">况佛心所有功德。说是语已向佛忏悔。五</a><a name="0661b23" id="0661b23">体投地如太山崩。悲号雨泪对佛啼哭</a><a name="0661b24" id="0661b24"><p>是时世尊。软言安慰。令诸比丘心得欢喜。既</a><a name="0661b25" id="0661b25">欢喜已。犹如风吹重云四散。显发金颜三</a><a name="0661b26" id="0661b26">十二相炳然睹见。既见佛已。心大欢喜发</a><a name="0661b27" id="0661b27">菩提心。佛告父王。此千比丘殷勤求法心无</a><a name="0661b28" id="0661b28">懈息。于未来世过算数劫。当得作佛。号南无</a><a name="0661b29" id="0661b29">光照如来应供正遍知十号具足。其作佛时。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150661a.htm'><img src='up.gif' border=0></a>
<a href='T150661c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>