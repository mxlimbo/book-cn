<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0271a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷1)</font> <font face='Arial'>T15, p0271a</h2></font><hr>
<span class='old'>
</a><a name="0270c28" id="0270c28"><p>学禅之人初至师所。师应问言。汝持戒净不。</a><a name="0270c29" id="0270c29">非重罪恶邪不。若言五众戒净无重罪恶邪。</span><a name="0271a01" id="0271a01">次教道法。若言破戒。应重问言。汝破何戒。若</a><a name="0271a02" id="0271a02">言重戒。师言如人被截耳鼻不须照镜。汝且</a><a name="0271a03" id="0271a03">还去。精勤诵经劝化作福。可种后世道法因</a><a name="0271a04" id="0271a04">缘。此生永弃。譬如枯树虽加溉灌不生华叶</a><a name="0271a05" id="0271a05">及其果实。若破余戒。是时应教如法忏悔。若</a><a name="0271a06" id="0271a06">已清净。师若得天眼他心智。即为随病说趣</a><a name="0271a07" id="0271a07">道之法。若未得通应当观相。或复问之。三毒</a><a name="0271a08" id="0271a08">之中何者偏重。淫欲多耶。嗔恚多耶。愚痴多</a><a name="0271a09" id="0271a09">耶。云何观相。若多淫相为人轻便。多畜妻妾</a><a name="0271a10" id="0271a10">多语多信。颜色和悦言语便易。少于嗔恨亦</a><a name="0271a11" id="0271a11">少愁忧。多能技术好闻多识。爱著文颂善能</a><a name="0271a12" id="0271a12">谈论。能察人情多诸畏怖。心在房室好着薄</a><a name="0271a13" id="0271a13">衣渴欲女色爱着卧具服饰香华。心多柔软</a><a name="0271a14" id="0271a14">能有怜愍。美于言语好修福业。意乐生天处</a><a name="0271a15" id="0271a15">众无难。别人好丑信任妇女。欲火炽盛心多</a><a name="0271a16" id="0271a16">悔变。喜自庄饰好观彩画。悭惜己物侥幸他</a><a name="0271a17" id="0271a17">财。好结亲友不喜独处。乐着所止随逐流俗。</a><a name="0271a18" id="0271a18">乍惊乍惧志如猕猴。所见浅近作事无虑。轻</a><a name="0271a19" id="0271a19">志所为趣得适意。喜啼喜哭。身体细软不堪</a><a name="0271a20" id="0271a20">寒苦。易阻易悦不能忍事。少得大喜少失大</a><a name="0271a21" id="0271a21">忧。自发伏匿。身温汗臭薄肤细发。多皱多白</a><a name="0271a22" id="0271a22">剪爪治须。白齿趣行喜洁净衣。学不专一好</a><a name="0271a23" id="0271a23">游林苑。多情多求意着常见。附近有德先意</a><a name="0271a24" id="0271a24">问讯。喜用他语强颜耐辱。闻事速解所为事</a><a name="0271a25" id="0271a25">业。分别好丑愍伤苦厄。自大好胜不受侵</a><a name="0271a26" id="0271a26">陵。喜行施惠接引善人。得美饮食与人共</a><a name="0271a27" id="0271a27">之。不存近细志在远大。眼着色欲事不究</a><a name="0271a28" id="0271a28">竟。无有远虑知世方俗观察颜色逆探人心。</a><a name="0271a29" id="0271a29">美言辩慧结友不固。头发稀疏少于睡眠。坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150270c.htm'><img src='up.gif' border=0></a>
<a href='T150271b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>