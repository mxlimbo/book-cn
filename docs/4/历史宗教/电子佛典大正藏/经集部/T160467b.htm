<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0668 佛说不增不减经 0467b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 668 佛说不增不减经</font> <font face='Arial'>(卷1)</font> <font face='Arial'>T16, p0467b</h2></font><hr>
<span class='old'>
</a><a name="0467a28" id="0467a28">非未来际。离二边故。舍利弗。非过去际</a><a name="0467a29" id="0467a29">者离生时故。非未来际者。离灭时故。舍利</span><a name="0467b01" id="0467b01">弗。如来法身常。以不异法故。以不尽法故。</a><a name="0467b02" id="0467b02">舍利弗。如来法身恒。以常可归依故。以未</a><a name="0467b03" id="0467b03">来际平等故。舍利弗。如来法身清凉。以不</a><a name="0467b04" id="0467b04">二法故。以无分别法故。舍利弗。如来法身不</a><a name="0467b05" id="0467b05">变。以非灭法故以非作法故</a><a name="0467b06" id="0467b06"><p>舍利弗。即此法身过于恒沙。无边烦恼所缠</a><a name="0467b07" id="0467b07">从无始世来随顺世间。波浪漂流往来生死</a><a name="0467b08" id="0467b08">名为众生。舍利弗。即此法身厌离世间生死</a><a name="0467b09" id="0467b09">苦恼。弃舍一切诸有欲求。行十波罗蜜。摄</a><a name="0467b10" id="0467b10">八万四千法门。修菩提行名为菩萨</a><a name="0467b11" id="0467b11"><p>复次舍利弗。即此法身离一切世间烦恼使</a><a name="0467b12" id="0467b12">缠过一切苦。离一切烦恼垢。得净得清净。</a><a name="0467b13" id="0467b13">住于彼岸清净法中。到一切众生所愿之地。</a><a name="0467b14" id="0467b14">于一切境界中究竟通达更无胜者。离一切</a><a name="0467b15" id="0467b15">障离一切碍。于一切法中得自在力。名为如</a><a name="0467b16" id="0467b16">来应正遍知。是故舍利弗。不离众生界有法</a><a name="0467b17" id="0467b17">身。不离法身有众生界。众生界即法身。法</a><a name="0467b18" id="0467b18">身即众生界。舍利弗。此二法者义一名</a><a name="0467b19" id="0467b19">异</a><a name="0467b20" id="0467b20"><p>复次舍利弗。如我上说。众生界中亦三种</a><a name="0467b21" id="0467b21">法。皆真实如不异不差。何谓三法。一者如来</a><a name="0467b22" id="0467b22">藏本际相应体及清净法。二者如来藏本际</a><a name="0467b23" id="0467b23">不相应体及烦恼缠不清净法。三者如来藏</a><a name="0467b24" id="0467b24">未来际平等恒及有法</a><a name="0467b25" id="0467b25"><p>舍利弗当知。如来藏本际相应体及清净法</a><a name="0467b26" id="0467b26">者。此法如实不虚妄不离不脱。智慧清净</a><a name="0467b27" id="0467b27">真如法界不思议法。无始本际来。有此清净</a><a name="0467b28" id="0467b28">相应法体。舍利弗。我依此清净真如法界。</a><a name="0467b29" id="0467b29">为众生故说为不可思议法自性清净心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160467a.htm'><img src='up.gif' border=0></a>
<a href='T160467c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>