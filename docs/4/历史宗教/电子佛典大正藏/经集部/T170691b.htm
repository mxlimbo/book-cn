<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0765 本事经 0691b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 765 本事经</font> <font face='Arial'>(卷6)</font> 三法品第三之一 挍正后序 <font face='Arial'>T17, p0691b</h2></font><hr>
<span class='old'>
</a><a name="0691a28" id="0691a28">等名为增上心学。谓诸苾刍。能正离欲恶不</a><a name="0691a29" id="0691a29">善法。有寻有伺。离生喜乐。具足安住。最初静</span><a name="0691b01" id="0691b01">虑。广说乃至。具足安住。第四静虑。如是名为</a><a name="0691b02" id="0691b02">增上心学。何等名为增上慧学。谓诸苾刍。如</a><a name="0691b03" id="0691b03">实了知。是苦圣谛。苦集圣谛。苦灭圣谛。及能</a><a name="0691b04" id="0691b04">趣苦灭道圣谛。如是名为增上慧学。如是三</a><a name="0691b05" id="0691b05">学。若能于中。离诸放逸。昼夜精勤。绝诸缘</a><a name="0691b06" id="0691b06">务。独处空闲。无倒修学。未生诸漏令永不生。</a><a name="0691b07" id="0691b07">已生诸漏令永尽灭。尔时世尊。重摄此义。而</a><a name="0691b08" id="0691b08">说漏曰</a><a name="0691b09" id="0691b09"><p class='lg'>　　戒心慧学三　　　智者应修学</a><br><a name="0691b10" id="0691b10">　　勤精进常安　　　密禁守诸根</a><br><a name="0691b11" id="0691b11">　　昼夜处空闲　　　绝世诸缘务</a><br><a name="0691b12" id="0691b12">　　勤修戒心慧　　　如救自头燃</a><br><a name="0691b13" id="0691b13">　　名学圣学处　　　至所学后边</a><br><a name="0691b14" id="0691b14">　　脱所脱无遗　　　成清净妙智</a><br><a name="0691b15" id="0691b15">　　得不动解脱　　　已永断诸漏</a><br><a name="0691b16" id="0691b16">　　尽生死苦边　　　后有更无有　</p></a><a name="0691b17" id="0691b17"><p>吾从世尊闻如是语。苾刍当知。学有三种。若</a><a name="0691b18" id="0691b18">有勤修。不空无果必至究竟。能得甘露。能</a><a name="0691b19" id="0691b19">证涅槃。云何为三。一者增上戒学。二者增上</a><a name="0691b20" id="0691b20">心学。三者增上慧学。何等名为增上戒学。</a><a name="0691b21" id="0691b21">谓诸苾刍。尊重尸罗戒为增上。不重等持定</a><a name="0691b22" id="0691b22">非增上。不重般若慧非增上。彼于少小所学</a><a name="0691b23" id="0691b23">戒中。微有所犯即能出离。所以者何。我说彼</a><a name="0691b24" id="0691b24">人终不毁犯所制学处不深惭愧。定能随</a><a name="0691b25" id="0691b25">顺清净梵行。定能成办清净梵行。于诸学处。</a><a name="0691b26" id="0691b26">能住尸罗。能住所学。彼人定能永尽三结。证</a><a name="0691b27" id="0691b27">预流果。得无堕法。定趣菩提。极于七返人天</a><a name="0691b28" id="0691b28">往来。尽诸苦际。如是名为增上戒学。何等名</a><a name="0691b29" id="0691b29">为增上心学。谓诸苾刍。尊重尸罗戒为增上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170691a.htm'><img src='up.gif' border=0></a>
<a href='T170691c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>