<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0167a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷29)</font> 观天品第六之一四天王初 <font face='Arial'>T17, p0167a</h2></font><hr>
<span class='old'>
</a><a name="0166c28" id="0166c28"><p>尔时天子。既闻歌音。又见美色。即时回身。至</a><a name="0166c29" id="0166c29">天女边。欲受触乐。是名第二生欲因缘。复有</span><a name="0167a01" id="0167a01">第三生欲因缘。心使诸根。贪于境界。心缘自</a><a name="0167a02" id="0167a02">在。天子欲心。触诸天女。天女以身亦触天子。</a><a name="0167a03" id="0167a03">是名第三生欲因缘。复有第四生欲因缘。无</a><a name="0167a04" id="0167a04">量无等香熏之气。不可譬喻。天子观之。从何</a><a name="0167a05" id="0167a05">所来。即知此香从天女生。便以欲心。抱持天</a><a name="0167a06" id="0167a06">女。嗅无等香。是名第四生欲因缘。于四境界。</a><a name="0167a07" id="0167a07">心爱染乐。时诸天女。以种种饮食须陀之味。</a><a name="0167a08" id="0167a08">供养天子。是名第五生欲因缘。如是不可譬</a><a name="0167a09" id="0167a09">喻。生欲因缘。五欲境界。初着天乐。如是天</a><a name="0167a10" id="0167a10">子。受天乐报。初生之时。忆念宿命。以着欲</a><a name="0167a11" id="0167a11">乐。皆悉忘失。复以欲心。往诣天女。天女亦</a><a name="0167a12" id="0167a12">来。向天子所。歌舞戏笑。互相娱乐。至天子</a><a name="0167a13" id="0167a13">所。调戏爱语。欢娱受乐。复往向于园林华池。</a><a name="0167a14" id="0167a14">天女身着种种庄严。复与天子。往一切观。意</a><a name="0167a15" id="0167a15">乐园林。一切见林。一切地天游戏之处。其林</a><a name="0167a16" id="0167a16">诸树。意念具足。无量庄严。金树银叶。赤宝</a><a name="0167a17" id="0167a17">为枝。颇梨为果。色香味具。有如是等无量</a><a name="0167a18" id="0167a18">诸树。庄严园林。复有异林。以为庄严。毗琉璃</a><a name="0167a19" id="0167a19">树。真金为枝。赤宝为叶。白银为果。车磲庄</a><a name="0167a20" id="0167a20">严。复有异树。于一肘量。一宝庄严。所谓金</a><a name="0167a21" id="0167a21">银赤宝毗琉璃宝。车磲庄严。复有树枝。一肘</a><a name="0167a22" id="0167a22">之量。一宝所成。华果具足。天华庄严。其华</a><a name="0167a23" id="0167a23">种种色香具足。其香周遍满六由旬。种种色</a><a name="0167a24" id="0167a24">蜂。饮诸华汁。是一切见意乐之林。如是诸树。</a><a name="0167a25" id="0167a25">以为庄严。种种白业。受斯果报。复以莲华。而</a><a name="0167a26" id="0167a26">为庄严。毗琉璃茎。真金为叶。赤宝为须。青</a><a name="0167a27" id="0167a27">因陀蜂。以为庄严。其音美妙。天众闻之。生大</a><a name="0167a28" id="0167a28">欢喜。其林复有行列庄严。种种色林。以为行</a><a name="0167a29" id="0167a29">列。青黄朱紫。如阎浮提观于电光。其林如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170166c.htm'><img src='up.gif' border=0></a>
<a href='T170167b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>