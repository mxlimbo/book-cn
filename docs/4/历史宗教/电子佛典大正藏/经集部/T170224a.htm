<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0224a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷38)</font> 观天品第六之一四天王初 <font face='Arial'>T17, p0224a</h2></font><hr>
<span class='old'>
</a><br><a name="0223c28" id="0223c28">　　以善业尽故　　　于此处必退</a><br><a name="0223c29" id="0223c29">　　食放逸毒者　　　痴故不觉知</span><br><a name="0224a01" id="0224a01">　　此身念念变　　　以痴故不觉</a><br><a name="0224a02" id="0224a02">　　于后欲退时　　　乃觉知苦恼</a><br><a name="0224a03" id="0224a03">　　若于苦怖畏　　　及怖畏死者</a><br><a name="0224a04" id="0224a04">　　应念于正法　　　如是必得乐　</p></a><a name="0224a05" id="0224a05"><p>尔时彼天。既闻天王牟修楼陀如是说已。于</a><a name="0224a06" id="0224a06">放逸行。少时心离。复白天王牟修楼陀。而作</a><a name="0224a07" id="0224a07">是言。天主大王。此一切天。皆悉不见。岂一念</a><a name="0224a08" id="0224a08">间。皆破坏耶。一切失耶。愿王实说。尔时天</a><a name="0224a09" id="0224a09">王牟修楼陀。即告之言。如来善业。还如是去。</a><a name="0224a10" id="0224a10">以业尽故。一切业。法决定如是。一切众生。迭</a><a name="0224a11" id="0224a11">相别离。心生懊恼。老病死等。如是三种。有相</a><a name="0224a12" id="0224a12">对法。命少无病。若何丈夫。或人或天。心不放</a><a name="0224a13" id="0224a13">逸。不放逸行。彼于如是三种可畏。则能觉知。</a><a name="0224a14" id="0224a14">如此三种命少无病。以放逸故。能令皆失。一</a><a name="0224a15" id="0224a15">切诸天。毕竟如是。死未来间。勤行精进。作诸</a><a name="0224a16" id="0224a16">方便。三种精进。谓施戒智。此三能除此三大</a><a name="0224a17" id="0224a17">畏。无量分别。常随逐行。暂时不离。若不畏</a><a name="0224a18" id="0224a18">者。彼则于后临欲死时。口面破坏。眼目转动。</a><a name="0224a19" id="0224a19">诸根干燥。一切诸亲。兄弟妻子眷属皆舍。尔</a><a name="0224a20" id="0224a20">时则为退爱别离火之所烧。极大苦死。彼一</a><a name="0224a21" id="0224a21">切天。于一切时。无量分别。五欲现前。歌舞戏</a><a name="0224a22" id="0224a22">笑。欢喜游行。于园林中。如是受乐。放逸境</a><a name="0224a23" id="0224a23">界。如见善友。知识之面。不觉其果。彼于后</a><a name="0224a24" id="0224a24">时。悔火所烧。我身云何不作善业。何不布施。</a><a name="0224a25" id="0224a25">何不持戒。何不修智。如是三种。我何不作。由</a><a name="0224a26" id="0224a26">放逸故。我于今者孤独而死舍离诸亲及兄弟</a><a name="0224a27" id="0224a27">等。为死所摄。如是将去。离此世间第一爱处。</a><a name="0224a28" id="0224a28">无量境界受乐之处。如是后时。心生悔恼。乃</a><a name="0224a29" id="0224a29">至如是能破坏天。大力死王未来之间。汝等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170223c.htm'><img src='up.gif' border=0></a>
<a href='T170224b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>