<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0265b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷3)</font> <font face='Arial'>T15, p0265b</h2></font><hr>
<span class='old'>
</a><a name="0265a28" id="0265a28">思惟已。怖畏生死。患生天乐。观诸天宫。如梦</a><a name="0265a29" id="0265a29">如幻。如露如电。如呼声响。普见一切三界众</span><a name="0265b01" id="0265b01">生。犹如环旋。受苦无穷。见此事已愁忧不乐。</a><a name="0265b02" id="0265b02">世间如驶水流。求涅槃道。刹那刹那顷。欲求</a><a name="0265b03" id="0265b03">解脱。尔时复当更教数息。一数二随。二数三</a><a name="0265b04" id="0265b04">随。三数四随。四数五随。五数六随。六数七</a><a name="0265b05" id="0265b05">随。七数八随。八数九随。九数十随。十数百</a><a name="0265b06" id="0265b06">随。百数千随。随息多少。摄气令住</a><a name="0265b07" id="0265b07"><p>尔时自见己身。如百千万亿莲华。一切萎</a><a name="0265b08" id="0265b08">脆。四面风来。吹去萎华变成琉璃。如琉璃</a><a name="0265b09" id="0265b09">器自见其心如大华树。从下方金刚际。乃至</a><a name="0265b10" id="0265b10">三界顶上有四果。其果微妙如如意珠。有六</a><a name="0265b11" id="0265b11">种光。遍照三千大千世界。行者见此事时。见</a><a name="0265b12" id="0265b12">金刚地际乃至上方三界之顶。满中诸佛。与</a><a name="0265b13" id="0265b13">大弟子眷属围绕。或有诸佛。飞腾虚空。身上</a><a name="0265b14" id="0265b14">出水。身下出火。身下出水。身上出火。东踊</a><a name="0265b15" id="0265b15">西没。西踊东没。南踊北没。北踊南没。中踊边</a><a name="0265b16" id="0265b16">没。边踊中没。或现大身满虚空中。大复现小</a><a name="0265b17" id="0265b17">如芥子许。变现自在随意无碍。或见诸声</a><a name="0265b18" id="0265b18">闻。入四大定。身如火聚。诸火焰端。犹如金筒</a><a name="0265b19" id="0265b19">盛众色水。复见己身。如彼入定。尔时当教行</a><a name="0265b20" id="0265b20">者而作是言。汝所见者。虽是多佛及诸声闻。</a><a name="0265b21" id="0265b21">汝今应观此诸世尊。是无相身。是大解脱。是</a><a name="0265b22" id="0265b22">无学果。应当善摄汝心。如前数息。此数息</a><a name="0265b23" id="0265b23">法。有十六科。不可具说</a><a name="0265b24" id="0265b24"><p>尔时行者。既数息已。心意恬怕。寂然无见</a><a name="0265b25" id="0265b25">复当更教观心莲华。犹如华树。树上有果。</a><a name="0265b26" id="0265b26">如摩尼珠。现六种光。其光明显。从三界顶。照</a><a name="0265b27" id="0265b27">于下方金刚地际。见心华树。荄垂欲绝。然深</a><a name="0265b28" id="0265b28">无量。尔时当观诸佛法身。诸佛法身者。因色</a><a name="0265b29" id="0265b29">身有。色身者譬如金瓶。法身者如摩尼珠。应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150265a.htm'><img src='up.gif' border=0></a>
<a href='T150265c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>