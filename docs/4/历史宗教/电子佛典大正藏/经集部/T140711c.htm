<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0711c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷3)</font> <font face='Arial'>T14, p0711c</h2></font><hr>
<span class='old'>
</a><a name="0711b28" id="0711b28">圆光相好具足。及无能胜无边胜智。佛大威</a><a name="0711b29" id="0711b29">德。佛胜自在。菩萨为是等故发起精进。是为</span><a name="0711c01" id="0711c01">菩萨利乐精进。云何是加行精进。此加行者。</a><a name="0711c02" id="0711c02">譬如有人取摩尼宝。或真金等。磨莹治炼去</a><a name="0711c03" id="0711c03">诸瑕垢。悉使其宝明净精洁光色赫奕。尔时</a><a name="0711c04" id="0711c04">方见摩尼真金焕然有异。菩萨亦复如是。于</a><a name="0711c05" id="0711c05">诸精进中加行修治。使去垢染即离过失。精</a><a name="0711c06" id="0711c06">进垢者。所谓懈怠是精进垢。沉下是精进垢。</a><a name="0711c07" id="0711c07">饮食不知节量是精进垢。妄执主宰是精进</a><a name="0711c08" id="0711c08">垢。不依正法是精进垢。不深固作意是精进</a><a name="0711c09" id="0711c09">垢。诸精进中有是垢染乃名过失。是故菩萨</a><a name="0711c10" id="0711c10">若离此者。即得洁白清净自性明亮。是为菩</a><a name="0711c11" id="0711c11">萨加行精进。云何是相续精进。谓若菩萨于</a><a name="0711c12" id="0711c12">诸威仪道中所起精进。随所起时若身若心</a><a name="0711c13" id="0711c13">而不懈倦相续无间。是为菩萨相续精进。云</a><a name="0711c14" id="0711c14">何是清净精进。谓若菩萨即彼所起相续精</a><a name="0711c15" id="0711c15">进行中。所有诸不善业。及于障碍菩提道法。</a><a name="0711c16" id="0711c16">无利义事常当除断。若诸善法。谓随顺涅槃</a><a name="0711c17" id="0711c17">顺正道行。趣向菩提菩提分法。使诸善法悉</a><a name="0711c18" id="0711c18">令广大而复增长。乃至于一念间尚不起于</a><a name="0711c19" id="0711c19">极微不善之法。何况粗重等诸过失。是为菩</a><a name="0711c20" id="0711c20">萨清净精进。云何是不共精进。谓若菩萨作</a><a name="0711c21" id="0711c21">是思惟。假使普遍十方殑伽沙数等世界。从</a><a name="0711c22" id="0711c22">于阿鼻大地狱中出大火聚。充满是等世界</a><a name="0711c23" id="0711c23">都为一聚。过是世界之外。若一有情受极苦</a><a name="0711c24" id="0711c24">恼。无主无救无依归者。我宁忍受其苦履践。</a><a name="0711c25" id="0711c25">是等世界越其火聚。至彼有情所而为救度。</a><a name="0711c26" id="0711c26">何况微小之苦不能忍受。菩萨所发如是精</a><a name="0711c27" id="0711c27">进。不与一切声闻缘觉邪外等辈之所共有。</a><a name="0711c28" id="0711c28">是为菩萨不共精进。云何是不随他教精进。</a><a name="0711c29" id="0711c29">谓若菩萨不同声闻之人起如是心。凡夫位<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140711b.htm'><img src='up.gif' border=0></a>
<a href='T140712a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>