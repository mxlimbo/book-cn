<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0543c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷2)</font> <font face='Arial'>T15, p0543c</h2></font><hr>
<span class='old'>
</a><a name="0543b28" id="0543b28">千子悉于佛前自试功德。各各探策谁前作</a><a name="0543b29" id="0543b29">佛。得上策者余降不如次第作佛。懈怠薄德</span><a name="0543c01" id="0543c01">最当在后。寻如所言各各探策。有一太子最</a><a name="0543c02" id="0543c02">后得策。穷久下第乃得作佛。则时愁戚不能</a><a name="0543c03" id="0543c03">自胜。便自投身如大山崩。吾身云何最后</a><a name="0543c04" id="0543c04">作佛</a><a name="0543c05" id="0543c05"><p>佛告之曰勿得忧感。道无有限亦无远近。能</a><a name="0543c06" id="0543c06">分别解空无之慧便在前耳。于时太子闻佛</a><a name="0543c07" id="0543c07">所说即时踊跃。即发无上正真道意。得不</a><a name="0543c08" id="0543c08">起法忍。行大慈悲。解一切法如幻影响如</a><a name="0543c09" id="0543c09">野马如梦芭蕉水中之月。千人之中第四</a><a name="0543c10" id="0543c10">得佛。号曰释迦文如来至真等正觉。其余诸</a><a name="0543c11" id="0543c11">子次第得佛。最后当得作佛者名曰楼由。佛</a><a name="0543c12" id="0543c12">语阿难。欲知尔时转轮圣王者。定光如来是</a><a name="0543c13" id="0543c13">也。失策太子。便解空无精进不懈。先得佛</a><a name="0543c14" id="0543c14">者则吾身是也。其余诸子贤劫中千佛兴</a><a name="0543c15" id="0543c15">者是也。当知斯义。道无远近解空别妙知自</a><a name="0543c16" id="0543c16">然法乃得佛疾。尔时诸会莫不欣然。普发道</a><a name="0543c17" id="0543c17">意为菩萨行。五千菩萨逮得法忍。万人得</a><a name="0543c18" id="0543c18">柔顺法忍。于是日天王与无央数百千天人。</a><a name="0543c19" id="0543c19">来诣佛所稽首足下却住一面。前白佛言。以</a><a name="0543c20" id="0543c20">何等行为日天王行照四天下。何缘为月照</a><a name="0543c21" id="0543c21">夜除冥。佛告日王。有四事法得为日王。何</a><a name="0543c22" id="0543c22">谓为四。常喜布施修身慎行奉戒不犯。又志</a><a name="0543c23" id="0543c23">然灯于佛寺庙。若于父母沙门道人殖光明</a><a name="0543c24" id="0543c24">德。是为四。佛时颂曰</a><a name="0543c25" id="0543c25"><p class='lg'>　　常乐兴布施　　　奉戒不犯禁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150543b.htm'><img src='up.gif' border=0></a>
<a href='T150544a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>