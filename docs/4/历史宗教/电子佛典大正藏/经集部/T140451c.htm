<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0460 佛说文殊师利净律经 0451c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 460 佛说文殊师利净律经</font> <font face='Arial'>(卷1)</font> 道门品第四 <font face='Arial'>T14, p0451c</h2></font><hr>
<span class='old'>
</a><a name="0451b28" id="0451b28">友为善法门。众邪见事为[<a href='javascript:showpic("images/067158.gif")'>病-丙+(匆/心)</a>]患门。正见之</a><a name="0451b29" id="0451b29">义为安隐门。悭贪之事为贫匮门。布施之义</span><a name="0451c01" id="0451c01">为大富门。毁犯戒者。便当归趣诸恶道门。</a><a name="0451c02" id="0451c02">奉修禁戒。当归一切生善处门。喜诤讼者违</a><a name="0451c03" id="0451c03">失法门。若忍辱者得归殊特超异之门。为懈</a><a name="0451c04" id="0451c04">怠者心垢秽门。遵行精进为无垢门。放逸之</a><a name="0451c05" id="0451c05">事为乱意门。一心之事为定意门。恶智之行</a><a name="0451c06" id="0451c06">痴冥之惑。如牛羊门。修智慧者三十七品。为</a><a name="0451c07" id="0451c07">道法本师子之门。而悉具足慈心行者。无所</a><a name="0451c08" id="0451c08">害门。悲哀行者志和雅门。性以和柔无谀<span class='corr'>谄</span></a><a name="0451c09" id="0451c09">门。而行喜悦乐法乐门。修行护者无所适</a><a name="0451c10" id="0451c10">莫。无增减门。行四意止不失宿德。诸所福门。</a><a name="0451c11" id="0451c11">四意断者顺平等门。四神足者心身轻门。五</a><a name="0451c12" id="0451c12">根行者。笃信之义为元首门。五力行者。不</a><a name="0451c13" id="0451c13">为尘劳及诸爱欲所沾污门。七觉意者。悉</a><a name="0451c14" id="0451c14">已晓了平等慧门。八道行者。弃捐一切众邪</a><a name="0451c15" id="0451c15">异径迷惑之门。复次天子。计于菩萨为诸佛</a><a name="0451c16" id="0451c16">法元首之门。将护诸法。法自在门故。善权</a><a name="0451c17" id="0451c17">方便。晓了处处无处之门故。智度无极通知</a><a name="0451c18" id="0451c18">一切众生心念所念。顺度彼岸门故。六度</a><a name="0451c19" id="0451c19">无极摄于六欲。令无所处为大乘门故。观求</a><a name="0451c20" id="0451c20">于空。三界如化终始如梦。智慧明门故。一</a><a name="0451c21" id="0451c21">切诸法皆为本无法无生忍。明达自然无所</a><a name="0451c22" id="0451c22">不了。其慧不依他人明故</a><a name="0451c23" id="0451c23"><p>天子又问。文殊师利。何谓法界之门乎。答</a><a name="0451c24" id="0451c24">曰。其法界者则曰普门。又问其法界为何所</a><a name="0451c25" id="0451c25">界。答曰。一切众生之所界者。名曰法界。又问</a><a name="0451c26" id="0451c26">其法界者岂有分际。文殊答曰。虚空之界</a><a name="0451c27" id="0451c27">宁有分际乎。报曰。不也文殊。答曰犹如虚</a><a name="0451c28" id="0451c28">空无有分际。法界如是亦无分际。天子又问</a><a name="0451c29" id="0451c29">曰。岂可分别于法界乎。答曰。其法界者不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140451b.htm'><img src='up.gif' border=0></a>
<a href='T140452a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>