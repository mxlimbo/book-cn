<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0476c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷3)</font> <font face='Arial'>T14, p0476c</h2></font><hr>
<span class='old'>
</a><a name="0476b28" id="0476b28">诸法究竟无和合故。世尊。我等不为证灭。</a><a name="0476b29" id="0476b29">何以故。一切诸法毕竟灭故。世尊。我等不</span><a name="0476c01" id="0476c01">为修道。何以故。离有无故。世尊。我等不修念</a><a name="0476c02" id="0476c02">处。何以故。一切诸法离处非处故。世尊。我等</a><a name="0476c03" id="0476c03">不为正断。何以故。一切诸法离善不善无记</a><a name="0476c04" id="0476c04">行故。世尊。我等不为神足。何以故。一切诸法</a><a name="0476c05" id="0476c05">无去来故。世尊。我等不为于根。何以故。一切</a><a name="0476c06" id="0476c06">诸根是离义故。世尊。我等不为于力。何以故。</a><a name="0476c07" id="0476c07">一切诸法无力非力故。世尊。我等不为于觉。</a><a name="0476c08" id="0476c08">何以故。第一义中无有觉故。世尊。我等不为</a><a name="0476c09" id="0476c09">正道。何以故。无有去尽世间边故。世尊。我</a><a name="0476c10" id="0476c10">等不为修定。何以故。常寂定中无娆动故。</a><a name="0476c11" id="0476c11">世尊。我等不为修慧。何以故。出世间慧无余</a><a name="0476c12" id="0476c12">杂故。世尊。我等不为三明。何以故。彼此明</a><a name="0476c13" id="0476c13">处毕竟无故。世尊。我等不为解脱。何以故。</a><a name="0476c14" id="0476c14">性法善系故。世尊。我等不为沙门。何以故。</a><a name="0476c15" id="0476c15">离结聚故名为沙门。世尊。我等不为婆罗门。</a><a name="0476c16" id="0476c16">何以故。断诸形色名婆罗门。世尊。我等不为</a><a name="0476c17" id="0476c17">比丘。何以故。法性无坏故。世尊。我等不为彼</a><a name="0476c18" id="0476c18">岸。何以故。六入常灭故。世尊。我等不为少</a><a name="0476c19" id="0476c19">欲。何以故。乃至无有少许欲故。世尊。我等</a><a name="0476c20" id="0476c20">不为知足。何以故。法无取故。世尊。我等不</a><a name="0476c21" id="0476c21">为寂静。何以故。身心无失故。世尊。我等不为</a><a name="0476c22" id="0476c22">知识。何以故。不与三界共住止故。世尊。我</a><a name="0476c23" id="0476c23">等不近亲友。何以故。不见有二故。世尊。我</a><a name="0476c24" id="0476c24">等不为阿练儿。何以故。三界诸行皆阿练儿</a><a name="0476c25" id="0476c25">故。世尊。我等不修无诤。何以故。独一无侣名</a><a name="0476c26" id="0476c26">为无诤。世尊。我等不为乞食。何以故。我等永</a><a name="0476c27" id="0476c27">断于食相故。世尊。我等不畏一切生死诸</a><a name="0476c28" id="0476c28">行。何以故。不见实故。世尊。我等不怖畏</a><a name="0476c29" id="0476c29">避贪嗔愚痴。何以故。无有妄想诸分别故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140476b.htm'><img src='up.gif' border=0></a>
<a href='T140477a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>