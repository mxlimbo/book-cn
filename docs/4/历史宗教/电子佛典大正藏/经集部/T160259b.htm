<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0259b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷4)</font> 陀罗尼品第四 <font face='Arial'>T16, p0259b</h2></font><hr>
<span class='old'>
</a><a name="0259a28" id="0259a28">十二因缘甚深难冒。解业力不可思议。解如</a><a name="0259a29" id="0259a29">所说深义。解通达顺如道理。解一实谛。善男</span><a name="0259b01" id="0259b01">子。云何菩萨解求出离。乃至云何解一实谛。</a><a name="0259b02" id="0259b02">菩萨恒作是念。一切世间痛哉苦哉。八苦猛</a><a name="0259b03" id="0259b03">火之所焚然。淫欲炎盛烧其身首。嗔烟蓬勃</a><a name="0259b04" id="0259b04">妄想乱起。无明痴暗障蔽眼目。菩萨见已复</a><a name="0259b05" id="0259b05">作是念。是等众生云何出离三界火宅得脱</a><a name="0259b06" id="0259b06">火难。为是众生得脱因缘。是故求解诸法。求</a><a name="0259b07" id="0259b07">得随顺诸法平等。得平等已如实了知诸法</a><a name="0259b08" id="0259b08">幻相。了知幻已则如实知。如实知已而顺观</a><a name="0259b09" id="0259b09">察甚深难冒十二因缘。得缘观已观察业力</a><a name="0259b10" id="0259b10">不可思议。作是观已生大希有。而作是念。一</a><a name="0259b11" id="0259b11">切诸法虽无自体而能巧作种种色像。如是</a><a name="0259b12" id="0259b12">微细以意觉了。所说诸义则得明解。已了义</a><a name="0259b13" id="0259b13">故通达真如。达真如已得见实际。见实际已</a><a name="0259b14" id="0259b14">则能度脱一切众生生死火宅。善男子。如是</a><a name="0259b15" id="0259b15">菩萨解求出离。乃至解一实谛具足如是十</a><a name="0259b16" id="0259b16">法菩萨摩诃萨深解微细。善男子。菩萨摩诃</a><a name="0259b17" id="0259b17">萨具足十法辩才会理。何等为十。所谓一切</a><a name="0259b18" id="0259b18">诸法但是假名。无我无人无众生无寿者无</a><a name="0259b19" id="0259b19">养者无造者无受者无知者无见者。危脆灾</a><a name="0259b20" id="0259b20">厄不能自由空无所有。虚妄分别因缘假合。</a><a name="0259b21" id="0259b21">如是假合假名说之。善男子。有此道理随顺</a><a name="0259b22" id="0259b22">法相。无人无我众生寿者造者受者知者见</a><a name="0259b23" id="0259b23">者。无有自在虚妄分别。因缘假合。如是说法</a><a name="0259b24" id="0259b24">有此道理随顺法相。不违法相与理相应。如</a><a name="0259b25" id="0259b25">是观察实法道理。悉不颠倒显了法相。如是</a><a name="0259b26" id="0259b26">辩才与理相应。是故说名辩才会理。善男子。</a><a name="0259b27" id="0259b27">具足十法菩萨摩诃萨辩才会理。善男子。菩</a><a name="0259b28" id="0259b28">萨摩诃萨具足十法辩才明了。何等为十。所</a><a name="0259b29" id="0259b29">谓解结辩才。无尽辩才。无断绝辩才。无不润<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160259a.htm'><img src='up.gif' border=0></a>
<a href='T160259c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>