<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0724 佛说罪业应报教化地狱经 0451a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 724 佛说罪业应报教化地狱经</font> <font face='Arial'>(卷1)</font> <font face='Arial'>T17, p0451a</h2></font><hr>
<span class='old'>
</a><a name="0450c28" id="0450c28">从头至足。乃至其顶斩之已讫。巧风吹活</a><a name="0450c29" id="0450c29">而复斩之。何罪所致。佛言。以前世时坐不</span><a name="0451a01" id="0451a01">信三尊不孝父母。屠儿魁脍斩截众生。故获</a><a name="0451a02" id="0451a02">斯罪。第二复有众生。身体顽痹眉须堕落举</a><a name="0451a03" id="0451a03">身洪烂。鸟栖鹿宿人迹永绝。沾污亲族人不</a><a name="0451a04" id="0451a04">喜见。名之癞病。何罪所致。佛言。以前世时</a><a name="0451a05" id="0451a05">坐不信三尊。不孝父母破坏塔寺。剥脱道</a><a name="0451a06" id="0451a06">人斩射贤圣。伤害师长常无返复。背恩忘</a><a name="0451a07" id="0451a07">义。常行苟且。淫匿尊卑无所忌讳。故获斯</a><a name="0451a08" id="0451a08">罪</a><a name="0451a09" id="0451a09"><p>第三复有众生。身体长大聋騃无足宛转腹</a><a name="0451a10" id="0451a10">行。唯食泥土以自活命。为诸小虫之所唼食。</a><a name="0451a11" id="0451a11">常受此苦不可堪处。何罪所致。佛言。以前世</a><a name="0451a12" id="0451a12">时坐为人自用不信好言善语不孝父母反戾</a><a name="0451a13" id="0451a13">时君。或为帝主大臣四镇方伯州郡令长</a><a name="0451a14" id="0451a14">吏禁督护。恃其威势侵夺民物。无有道理使</a><a name="0451a15" id="0451a15">民苦悴吁嗟而行。故获斯罪</a><a name="0451a16" id="0451a16"><p>第四复有众生。两目盲瞎都无所见。或抵树</a><a name="0451a17" id="0451a17">木或堕沟坑。于时死已更复受身。亦复如</a><a name="0451a18" id="0451a18">是。何罪所致。佛言。以前世时坐不信罪福障</a><a name="0451a19" id="0451a19">佛光明。缝鹰眼合笼系众生。皮囊盛头不得</a><a name="0451a20" id="0451a20">所见。故获斯罪</a><a name="0451a21" id="0451a21"><p>第五复有众生。謇吃喑哑口不能言。若有所</a><a name="0451a22" id="0451a22">说闭目举手乃不言了。何罪所致。佛言。以前</a><a name="0451a23" id="0451a23">世时坐诽谤三尊轻毁圣道。论他好丑求人</a><a name="0451a24" id="0451a24">长短。强诬良善憎嫉贤人。故获斯罪</a><a name="0451a25" id="0451a25"><p>第六复有众生。腹大颈细不能下食。若有所</a><a name="0451a26" id="0451a26">食变为脓血。何罪所致。佛言。以前世时偷</a><a name="0451a27" id="0451a27">盗僧食。或为大会福食屏处偷啖。吝惜己物</a><a name="0451a28" id="0451a28">但贪他财常行恶心与人毒药气息不通。</a><a name="0451a29" id="0451a29">故获斯罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170450c.htm'><img src='up.gif' border=0></a>
<a href='T170451b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>