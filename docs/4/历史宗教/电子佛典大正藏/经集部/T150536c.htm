<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0536c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷1)</font> <font face='Arial'>T15, p0536c</h2></font><hr>
<span class='old'>
</a><a name="0536b28" id="0536b28">法不取于人。取要不声取慧不形取正不说。</a><a name="0536b29" id="0536b29">是为闻经。若见道迹往来不还无著缘觉世</span><a name="0536c01" id="0536c01">尊菩萨。等心供养谦逊卑顺不以憍慢。为见</a><a name="0536c02" id="0536c02">圣众。又问曰。何谓魔事。佛言。魔有四事。何</a><a name="0536c03" id="0536c03">谓为四。一曰身魔。身犯众恶五阴六衰不顺</a><a name="0536c04" id="0536c04">佛法。二曰欲尘魔。爱欲情态无有休息。三日</a><a name="0536c05" id="0536c05">死魔。生诸想着不兴法念。四曰天魔。及与</a><a name="0536c06" id="0536c06">官属来试乞求无有厌足。意止意断魔则降</a><a name="0536c07" id="0536c07">伏。譬如两木相揩则自生火还烧其木。火不</a><a name="0536c08" id="0536c08">从水出不从风出不从地出。其四魔者亦复</a><a name="0536c09" id="0536c09">如是。皆由心生不从外来。譬如画师画作形</a><a name="0536c10" id="0536c10">像随手大小。虽因缘合有彩有板有笔。画师</a><a name="0536c11" id="0536c11">不画不能成像。四魔如是心已坚固便无所</a><a name="0536c12" id="0536c12">起则无四魔。所以者何。五阴无处四大本无。</a><a name="0536c13" id="0536c13">十二因缘无有端绪。晓了如是则无魔事。计</a><a name="0536c14" id="0536c14">我人有寿命堕魔见缚。分别无身乃降伏</a><a name="0536c15" id="0536c15">魔。离垢目白佛。何谓法宝三昧。佛言。不断</a><a name="0536c16" id="0536c16">三宝佛法圣众。何谓不断。发无上正真道意。</a><a name="0536c17" id="0536c17">成诸德本如须弥山。信乐大乘心不动移。</a><a name="0536c18" id="0536c18">先睹嘉瑞三千佛土。亿百千藏皆满具足。逮</a><a name="0536c19" id="0536c19">成殊胜难当总持。而成就达施度无极。初</a><a name="0536c20" id="0536c20">发心时舍身之安。常忧一切诸乐。所乐不以</a><a name="0536c21" id="0536c21">为乐。弃俗所慕以法为乐。何谓俗乐。吾我</a><a name="0536c22" id="0536c22">人寿五阴六衰十二因缘伎乐饮食官爵奉</a><a name="0536c23" id="0536c23">禄财物富贵妻子奴婢眷属营从田宅牛马车</a><a name="0536c24" id="0536c24">乘是俗所乐。何谓法乐晓知无我无人无寿</a><a name="0536c25" id="0536c25">无命。五通六达十二部经。讲读讽诵菩萨</a><a name="0536c26" id="0536c26">道法。于七法财不以为厌。四恩之行。行四</a><a name="0536c27" id="0536c27">等心慈悲喜护。六度无极众善之行。无毁害</a><a name="0536c28" id="0536c28">心蚑行喘息人物之类。以为国土不自称誉</a><a name="0536c29" id="0536c29">不毁其余。其心慺慺常志一切。天神龙鬼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150536b.htm'><img src='up.gif' border=0></a>
<a href='T150537a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>