<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0189b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷32)</font> 观天品第六之一四天王初 <font face='Arial'>T17, p0189b</h2></font><hr>
<span class='old'>
</a><br><a name="0189a28" id="0189a28">　　洗除三恶垢　　　受于三归法</a><br><a name="0189a29" id="0189a29">　　如实知三业　　　行胜三菩提</span><br><a name="0189b01" id="0189b01">　　虽生放逸地　　　不乐于放逸</a><br><a name="0189b02" id="0189b02">　　天王持世间　　　法行离怨敌　</p></a><a name="0189b03" id="0189b03"><p>尔时众分之地诸天子等。胜智慧等。赞天王</a><a name="0189b04" id="0189b04">时。尔时释迦提婆因陀罗。观诸天众。善言慰</a><a name="0189b05" id="0189b05">喻。告诸天曰。诸天子。莫行放逸。若放逸者。</a><a name="0189b06" id="0189b06">则无利益。时诸天子赞帝释已。与天帝释。乘</a><a name="0189b07" id="0189b07">于虚空向众分地。帝释为首。诸天随从。往诣</a><a name="0189b08" id="0189b08">众分。时天帝释。作如是念。此诸天子。心行放</a><a name="0189b09" id="0189b09">逸。不知退苦。我当示化退没之相。令生厌离。</a><a name="0189b10" id="0189b10">时天帝释为于游戏放逸诸天子等。化中阴</a><a name="0189b11" id="0189b11">有。时诸天子游戏园林山峰花池。时诸天子</a><a name="0189b12" id="0189b12">各各自见一切众具胜相庄严。皆见失坏。一</a><a name="0189b13" id="0189b13">切乐具亦皆磨灭。惶怖苦恼。身被系缚。怖畏</a><a name="0189b14" id="0189b14">涕泣。烟焰俱起。来绕其身。阎罗王使之所执</a><a name="0189b15" id="0189b15">持。饥渴自烧。行大怖畏。火来烧身。犹如烧</a><a name="0189b16" id="0189b16">林。阎罗使者。丑恶可畏。种种恶色。手执刀</a><a name="0189b17" id="0189b17">杖。弓刀矛槊及捉黑绳。赤棒网罥。或有上</a><a name="0189b18" id="0189b18">升。或有下行。时阎罗王。所遣使者。遍须弥</a><a name="0189b19" id="0189b19">山。时诸天子。见阎罗使从于天上缚诸天子。</a><a name="0189b20" id="0189b20">加诸楚毒。骂詈挝打。遍身火起。其焰猛炽。时</a><a name="0189b21" id="0189b21">阎罗使。手把刀戟。奋目大怒。互相告曰。诸</a><a name="0189b22" id="0189b22">阎罗使。速缚如是放逸天子。我当戮之。将入</a><a name="0189b23" id="0189b23">地狱。令其不复得行放逸。如是大唤。上升虚</a><a name="0189b24" id="0189b24">空。上须弥山。遍于诸地皆令摧坏。百千万亿</a><a name="0189b25" id="0189b25">那由他数。阎罗使者。伺命之官。丑恶狱卒。遍</a><a name="0189b26" id="0189b26">坏诸地及以山侧。遍于虚空。或上或下。恼诸</a><a name="0189b27" id="0189b27">天子。语诸天子。汝等所受五欲之乐。种种音</a><a name="0189b28" id="0189b28">乐。今何所在。汝等今为阎罗使者。将诣地狱。</a><a name="0189b29" id="0189b29">受大苦恼。若诸天子。将堕地狱。则见狱火来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170189a.htm'><img src='up.gif' border=0></a>
<a href='T170189c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>