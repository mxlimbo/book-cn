<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0159c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷28)</font> 观天品第六之一四天王初 <font face='Arial'>T17, p0159c</h2></font><hr>
<span class='old'>
</a><a name="0159b28" id="0159b28">益众生。福德熏心。或功德人。持戒智慧。或</a><a name="0159b29" id="0159b29">复病人。施其一食。自不杀生。若空树中。或有</span><a name="0159c01" id="0159c01">虫蚁。种种细虫。若种种放牧牛羊象马驼驴</a><a name="0159c02" id="0159c02">之人。或冬寒时。冰雪霜降。于旷野中。放火</a><a name="0159c03" id="0159c03">焚烧。若有善人。或以水土。灭此烧火。见作</a><a name="0159c04" id="0159c04">劝止。自不故作。设作改悔。不生随喜。为说恐</a><a name="0159c05" id="0159c05">怖。令住善法。令彼众生住于善法。自不偷盗。</a><a name="0159c06" id="0159c06">亦不教人。如是之人命终。生于离险岸天。其</a><a name="0159c07" id="0159c07">地金银。种种赤宝。以为厕填。如是种种金银</a><a name="0159c08" id="0159c08">杂宝杂业庄严。种种众宝。种种厕填。种种</a><a name="0159c09" id="0159c09">宝树。以为庄严。种种禽兽。庄严其地。处处</a><a name="0159c10" id="0159c10">皆有禽兽之类。遍险岸地一切园林。无量七</a><a name="0159c11" id="0159c11">宝。以为庄严。离险岸天。住此林中。庄严之</a><a name="0159c12" id="0159c12">具。如融金聚。百千天女。以为围绕受五欲</a><a name="0159c13" id="0159c13">乐。随其住处。身出光明。岸树光明。亦如天</a><a name="0159c14" id="0159c14">身。于此林中。游戏受乐。与诸天女。往诣河</a><a name="0159c15" id="0159c15">林。其河两岸。多诸金树。黄金为叶。以树光</a><a name="0159c16" id="0159c16">明。令水黄色。悉无白色。其流駃疾。不见白</a><a name="0159c17" id="0159c17">色。于园林间。天子天女游戏受乐。天作是念</a><a name="0159c18" id="0159c18">今此树中。应出美饮。以善业故。随其所念。即</a><a name="0159c19" id="0159c19">时流出。种种美饮。色香味具。以诸宝器而用</a><a name="0159c20" id="0159c20">饮之。饮天上味。受天快乐。见诸天女爱火所</a><a name="0159c21" id="0159c21">烧。以乐覆故。而不觉知。天子复念。我今欲</a><a name="0159c22" id="0159c22">闻种种音声。以善业故。随其所念。有风动树。</a><a name="0159c23" id="0159c23">出妙音声。胜五乐音。天子复念。今此树上。应</a><a name="0159c24" id="0159c24">当出于须陀之味。以善业故。随其所念。即于</a><a name="0159c25" id="0159c25">树上。犹如大器。盛物泻之。从上而下。石蜜</a><a name="0159c26" id="0159c26">之味。不得为比。天子食之。歌众妙音。往诣宝</a><a name="0159c27" id="0159c27">地。谛观瞻视。常乐念欲。至宝地中。受五欲</a><a name="0159c28" id="0159c28">乐。舍此地已。复诣普林。其普林中。有七种</a><a name="0159c29" id="0159c29">鸟。真金七宝。以为鹅鸟。因陀青宝。以为鹦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170159b.htm'><img src='up.gif' border=0></a>
<a href='T170160a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>