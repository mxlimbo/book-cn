<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0812 菩萨行五十缘身经 0774c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 812 菩萨行五十缘身经</font> <font face='Arial'>(卷1)</font> <font face='Arial'>T17, p0774c</h2></font><hr>
<span class='old'>
</a><a name="0774b28" id="0774b28">礼。用是故。佛所行处诸天梵释阿须伦鬼神</a><a name="0774b29" id="0774b29">世间人民。莫不迎佛持头面着佛足者</span><a name="0774c01" id="0774c01"><p>菩萨世世常护身口意不犯众恶。不但用身</a><a name="0774c02" id="0774c02">故为十方天下人施。用是故。菩萨在母腹中</a><a name="0774c03" id="0774c03">时。臭处污露不着身。常安隐不恐怖。亦无</a><a name="0774c04" id="0774c04">有娆者</a><a name="0774c05" id="0774c05"><p>菩萨世世持善意视佛。见怨家见父母。心正</a><a name="0774c06" id="0774c06">等无有异相。用是故。佛智慧悉具足。但为</a><a name="0774c07" id="0774c07">众善无有恶人。有疑难问佛无不解者</a><a name="0774c08" id="0774c08"><p>菩萨世世持诸音乐杂香华供养佛及塔。用</a><a name="0774c09" id="0774c09">是故。佛入城时城中诸音乐不鼓而自鸣</a><a name="0774c10" id="0774c10"><p>菩萨世世持无梨弊结金银珍宝附惮持用上</a><a name="0774c11" id="0774c11">佛及塔。诸菩萨比丘僧及世间人。悉布施与</a><a name="0774c12" id="0774c12">之。常持和颜悦意与共语。用是故。佛行分越</a><a name="0774c13" id="0774c13">时卑户为高</a><a name="0774c14" id="0774c14"><p>菩萨世世为佛施轩交露令佛住行其下。持</a><a name="0774c15" id="0774c15">善意视佛复赞叹佛之功德。用是故。佛放光</a><a name="0774c16" id="0774c16">焰日月星辰皆冥。无能当佛光明者。佛威神</a><a name="0774c17" id="0774c17">巍巍乃如是</a><a name="0774c18" id="0774c18"><p>佛言。我前世为菩萨时。世世所行如是无数</a><a name="0774c19" id="0774c19">世用人故。粗说少少功德耳。我从无数世以</a><a name="0774c20" id="0774c20">来所有财产知非常。是故持施与人。我世世</a><a name="0774c21" id="0774c21">所作功德如是。释梵天人所不能作。是皆前</a><a name="0774c22" id="0774c22">世所行功德所致。虚空尚可度。须弥山尚可</a><a name="0774c23" id="0774c23">称。海水尚可量。佛所作功德行累功德世说</a><a name="0774c24" id="0774c24">之不可称不可量。若有人至意念佛功德者。</a><a name="0774c25" id="0774c25">其福无量。况为作礼嗟叹者哉。人有欲求佛</a><a name="0774c26" id="0774c26">者。作功德行亦当如是</a><a name="0774c27" id="0774c27"><p>佛说经已诸菩萨及诸天皆欢喜。前以头面</a><a name="0774c28" id="0774c28">礼佛而去</a><a name="0774c29" id="0774c29">菩萨行五十缘身经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170774b.htm'><img src='up.gif' border=0></a>
<a href='T170775a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>