<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0635 佛说弘道广显三昧经 0500c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 635 佛说弘道广显三昧经</font> <font face='Arial'>(卷3)</font> 转法轮品第七 <font face='Arial'>T15, p0500c</h2></font><hr>
<span class='old'>
</a><a name="0500b28" id="0500b28">其转。以斯之故为无起轮。又其法轮。不以眼</a><a name="0500b29" id="0500b29">色耳声鼻香舌味身更心法诸情转随有转。</span><a name="0500c01" id="0500c01">以此之故彼无二轮。若有二者则非法轮。又</a><a name="0500c02" id="0500c02">其法轮。亦不过去当来现在所著而转。是无</a><a name="0500c03" id="0500c03">着轮。又其法轮。不我见转非人命寿所住而</a><a name="0500c04" id="0500c04">转。是为空轮。又其法轮。不识行想灭念之</a><a name="0500c05" id="0500c05">转。是无想轮。又其法轮。不于欲界形无形</a><a name="0500c06" id="0500c06">界所望而转。是无愿轮。又其法轮。不计众生</a><a name="0500c07" id="0500c07">有异而转。不处二法。是凡人法。是圣戒法。是</a><a name="0500c08" id="0500c08">声闻法是缘觉法。是菩萨法。是为佛法。彼以</a><a name="0500c09" id="0500c09">是故为无异轮。又其法轮。不以有住法轮而</a><a name="0500c10" id="0500c10">转。以斯之故为无住轮也。法轮名乎。诸贤</a><a name="0500c11" id="0500c11">者等。真谛正轮常无毁故。要义之轮等三世</a><a name="0500c12" id="0500c12">故。无处之轮。诸习见处以等过故。寂寞静</a><a name="0500c13" id="0500c13">轮。身心无著不可见转。意识离故。无樔之</a><a name="0500c14" id="0500c14">轮五道不处。审谛之轮无谛现故。行信之</a><a name="0500c15" id="0500c15">轮。等化众生用无欺故。不可尽轮字无字故。</a><a name="0500c16" id="0500c16">法性之轮。以其诸法依法性故。本积谛轮本</a><a name="0500c17" id="0500c17">无积故。本无之轮如本无故。无所造轮无念</a><a name="0500c18" id="0500c18">漏故。无数之轮导至圣故。如空之轮明见内</a><a name="0500c19" id="0500c19">故。无想之轮无外念故。无愿之轮无内外</a><a name="0500c20" id="0500c20">故。不可得轮修过度故。又诸贤者其如来者</a><a name="0500c21" id="0500c21">以此法轮。转之众生诸意行也。其转不转。彼</a><a name="0500c22" id="0500c22">不可得。法无所舍。于时世尊。说是转法轮品</a><a name="0500c23" id="0500c23">之时。天龙鬼人及诸种神欣心踊跃。显光赞</a><a name="0500c24" id="0500c24">扬如来斯法。皆同声曰。善哉世尊。甚为难值。</a><a name="0500c25" id="0500c25">如来示说转此法轮。闻者奉行则应法轮。是</a><a name="0500c26" id="0500c26">法名转空虚之轮。诸已过佛及与当来。并诸</a><a name="0500c27" id="0500c27">现在悉由是法。其有信者斯则已度。诸行此</a><a name="0500c28" id="0500c28">法。吾等世尊。代其劝助彼诸众生。其兴是</a><a name="0500c29" id="0500c29">心常欲闻斯法轮品者。闻当发求是道要行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150500b.htm'><img src='up.gif' border=0></a>
<a href='T150501a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>