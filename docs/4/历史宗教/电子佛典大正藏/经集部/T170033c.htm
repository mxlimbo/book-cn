<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0033c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷6)</font> 地狱品第三之一 <font face='Arial'>T17, p0033c</h2></font><hr>
<span class='old'>
</a><a name="0033b28" id="0033b28">炎。烧燃其唇。次烧其舌。既烧舌已。次烧其</a><a name="0033b29" id="0033b29">眼。如是烧咽。次烧其心。次烧其肚。如是次</span><a name="0033c01" id="0033c01">第。乃至粪门。从下而出。如是邪行。乐行多</a><a name="0033c02" id="0033c02">作。恶业果报。在于地狱。如是如是种种受</a><a name="0033c03" id="0033c03">苦。乃经无量百千亿岁。常被烧煮。乃至恶</a><a name="0033c04" id="0033c04">业未坏未烂。业气未尽。于一切时与苦不止。</a><a name="0033c05" id="0033c05">若恶业尽。彼地狱处尔乃得脱。若于前世过</a><a name="0033c06" id="0033c06">去久远。有善业熟。不生饿鬼畜生之道。若</a><a name="0033c07" id="0033c07">生人中同业之处。口中常臭。如烂气臭。如是</a><a name="0033c08" id="0033c08">熏他一切所恶。是彼恶业余残果报</a><a name="0033c09" id="0033c09"><p>又彼比丘。知业果报。次复观察合大地狱。复</a><a name="0033c10" id="0033c10">有何处。彼见闻知复有异处。彼处名为脉脉</a><a name="0033c11" id="0033c11">断处。是合地狱第三别处。众生何业生于彼</a><a name="0033c12" id="0033c12">处。彼见有人杀盗邪行。乐行多作。堕合地狱</a><a name="0033c13" id="0033c13">脉脉断处。杀生偷盗业及果报。如前所说。何</a><a name="0033c14" id="0033c14">者邪行。谓于妇女。非道行淫。彼不随顺。自力</a><a name="0033c15" id="0033c15">强逼。彼人以是恶业因缘。身坏命终。堕于恶</a><a name="0033c16" id="0033c16">处合大地狱脉脉断处。受大苦恼。所谓热筒。</a><a name="0033c17" id="0033c17">盛热铜汁。置口令满。唱声吼唤作如是言。我</a><a name="0033c18" id="0033c18">今孤独。如是无量百千年岁。乃至恶业未坏</a><a name="0033c19" id="0033c19">未烂。业气未尽。于一切时与苦不止。若恶</a><a name="0033c20" id="0033c20">业尽。彼地狱处尔乃得脱。若于前世过去久</a><a name="0033c21" id="0033c21">远。有善业熟。不生饿鬼畜生之道。若生人</a><a name="0033c22" id="0033c22">中。所得妻妇。贪爱他人。彼人见之。不能遮</a><a name="0033c23" id="0033c23">障。是彼恶业余残果报。彼作集业果报不失。</a><a name="0033c24" id="0033c24">犹故须受。又彼比丘。知业果报。次复观察</a><a name="0033c25" id="0033c25">合大地狱。复有何处。彼见闻知复有异处。名</a><a name="0033c26" id="0033c26">恶见处。是合地狱第四别处。众生何业生于</a><a name="0033c27" id="0033c27">彼处。彼见有人杀盗邪行。乐行多作。堕合地</a><a name="0033c28" id="0033c28">狱生恶见处。杀生偷盗业及果报。如前所说。</a><a name="0033c29" id="0033c29">何者邪行。所谓有人。取他儿子。强逼邪行。自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170033b.htm'><img src='up.gif' border=0></a>
<a href='T170034a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>