<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0272b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷5)</font> 安乐行品第五 <font face='Arial'>T16, p0272b</h2></font><hr>
<span class='old'>
</a><a name="0272a24" id="0272a24">罗三藐三菩提心</a><a name="0272a25" id="0272a25"><p class='juan'>
大乘宝云经卷第五</p>
</span><a name="0272b01" id="0272b01"></a><a name="0272b02" id="0272b02"><p class='juan'>
大乘宝云经卷第六</p>
</a><a name="0272b03" id="0272b03"></a><a name="0272b04" id="0272b04"><p><span class='byline'>　　　　梁扶南三藏曼陀罗仙共僧伽婆罗译</span><br></a><a name="0272b05" id="0272b05"><p><b>　　<A NAME="n129"></A>二谛品第六</b></a><a name="0272b06" id="0272b06"><p>尔时世尊。复告降伏一切障碍菩萨摩诃萨</a><a name="0272b07" id="0272b07">言。善男子。菩萨摩诃萨具足十法善解世谛。</a><a name="0272b08" id="0272b08">何等为十。所谓假说有色非第一义故。得于</a><a name="0272b09" id="0272b09">色法而不执着。假说受想行识非第一义故。</a><a name="0272b10" id="0272b10">虽得于识而不执着。假说地界非第一义故。</a><a name="0272b11" id="0272b11">虽得地界而不执着。假说水火风虚空识界非</a><a name="0272b12" id="0272b12">第一义故。虽得是界而不执着。假说眼入非</a><a name="0272b13" id="0272b13">第一义故。虽得眼入而不执着。假说耳鼻舌</a><a name="0272b14" id="0272b14">身意入非第一义故。乃得意入而不执着。假</a><a name="0272b15" id="0272b15">说有我非第一义故。虽得是我而不执着。假</a><a name="0272b16" id="0272b16">说众生非第一义故。虽得众生而不执着。假</a><a name="0272b17" id="0272b17">说种命士夫养育众数人等。非第一义故。虽</a><a name="0272b18" id="0272b18">得是等而不执着。假说世间非第一义故。虽</a><a name="0272b19" id="0272b19">得世间而不执着。假说世法非第一义故。虽</a><a name="0272b20" id="0272b20">得世法而不执着。假说佛法非第一义故。虽</a><a name="0272b21" id="0272b21">得佛法而不执着。假说菩提非第一义故。虽</a><a name="0272b22" id="0272b22">得菩提而不执着得菩提者。善男子。假名言</a><a name="0272b23" id="0272b23">说名字论量名为世谛。于世法中无第一义。</a><a name="0272b24" id="0272b24">虽然若离世法。第一义谛不可得说。善男子。</a><a name="0272b25" id="0272b25">菩萨摩诃萨于是法处善解世谛。而不名解</a><a name="0272b26" id="0272b26">第一义谛。善男子。菩萨摩诃萨具是十法善</a><a name="0272b27" id="0272b27">解世谛。善男子。菩萨摩诃萨具足十法善解</a><a name="0272b28" id="0272b28">第一义谛。何等为十。所谓具无生法。具无灭</a><a name="0272b29" id="0272b29">法。具不坏法。具不增不减不出不入法。具离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160272a.htm'><img src='up.gif' border=0></a>
<a href='T160272c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>