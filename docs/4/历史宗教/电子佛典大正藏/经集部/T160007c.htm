<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0007c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷1)</font> 庄严道树品第三 <font face='Arial'>T16, p0007c</h2></font><hr>
<span class='old'>
</a><a name="0007b28" id="0007b28">是谓菩萨摩诃萨进趣道场庄严佛树。佛复</a><a name="0007b29" id="0007b29">告族姓子。菩萨尔时放一毛孔光明。遍照无</span><a name="0007c01" id="0007c01">量诸佛刹土。于光明中。演说六度平等大法</a><a name="0007c02" id="0007c02">空无想愿不起法忍。亦使众生毕志坚固。皆</a><a name="0007c03" id="0007c03">发无上正真道意。是谓菩萨进趣道场庄严</a><a name="0007c04" id="0007c04">佛树。复次族姓子。菩萨尔时内自思惟。吾</a><a name="0007c05" id="0007c05">今当以三昧正受。普游虚空诸佛法界。尔时</a><a name="0007c06" id="0007c06">菩萨即入无形想定意。遍游虚空诸佛法界。</a><a name="0007c07" id="0007c07">左右翼从。天世人民莫觉知者。谓为菩萨进</a><a name="0007c08" id="0007c08">趣金机。是谓菩萨摩诃萨进趣道场庄严佛</a><a name="0007c09" id="0007c09">树。复次族姓子。即化一形。遍满三千大千</a><a name="0007c10" id="0007c10">世界。复还如故。众生之类无觉知者。是谓</a><a name="0007c11" id="0007c11">菩萨进趣道场庄严佛树。复次族姓子。菩</a><a name="0007c12" id="0007c12">萨尔时慧明之光。遍照三千大千刹土。一一</a><a name="0007c13" id="0007c13">光中皆出音声。今日释迦文佛如来至真等</a><a name="0007c14" id="0007c14">正觉。于阎浮利地。当转法轮度未度者。福</a><a name="0007c15" id="0007c15">利众生名称远布。是谓菩萨进趣道场庄严</a><a name="0007c16" id="0007c16">佛树。复次族姓子。菩萨尔时一念之顷。令</a><a name="0007c17" id="0007c17">十方界诸佛世尊各各舒手扶接菩萨。一切</a><a name="0007c18" id="0007c18">众会皆悉见之。是谓菩萨进趣道场庄严佛</a><a name="0007c19" id="0007c19">树。复次族姓子。诸佛法藏深奥难测。吾当</a><a name="0007c20" id="0007c20">以次布现三乘缘觉声闻菩萨之道。闻法觉</a><a name="0007c21" id="0007c21">寤终不中滞。是谓菩萨摩诃萨进趣道场庄</a><a name="0007c22" id="0007c22">严佛树。复次族姓子。过去三世诸佛世尊。吾</a><a name="0007c23" id="0007c23">今欲成无为大道。皆当证明令我成道。诸佛</a><a name="0007c24" id="0007c24">称善皆在前立。汝从阿僧祇劫。苦行无数。布</a><a name="0007c25" id="0007c25">施持戒六度具足。国财妻子无所吝惜。今当</a><a name="0007c26" id="0007c26">成佛广度众生。我等扶接上至成佛不使中</a><a name="0007c27" id="0007c27">住。是谓菩萨摩诃萨进趣道场庄严佛树。复</a><a name="0007c28" id="0007c28">次族姓子。菩萨分别过去现在未来。空无想</a><a name="0007c29" id="0007c29">愿。亦是诸佛所应行法。从初发意乃至成佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160007b.htm'><img src='up.gif' border=0></a>
<a href='T160008a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>