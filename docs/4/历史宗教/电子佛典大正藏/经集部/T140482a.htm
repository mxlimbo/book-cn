<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0464 文殊师利问菩提经 0482a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 464 文殊师利问菩提经</font> <font face='Arial'>(卷1)</font> <font face='Arial'>T14, p0482a</h2></font><hr>
<span class='old'>
</a><a name="0481c28" id="0481c28">亦无体相。无受无著无染无离。一相所谓无</a><a name="0481c29" id="0481c29">相。是故于此法中无有得者。无所用法亦</span><a name="0482a01" id="0482a01">无菩提。如是通达。是则名为阿耨多罗三</a><a name="0482a02" id="0482a02">藐三菩提。尔时文殊师利法王子。在大会</a><a name="0482a03" id="0482a03">中立佛右面。执大宝盖以覆佛上。时文殊师</a><a name="0482a04" id="0482a04">利默知世尊所念如是。即白佛言。世尊。若</a><a name="0482a05" id="0482a05">菩提如是相者。善男子善女人云何发心。佛</a><a name="0482a06" id="0482a06">告文殊师利。善男子善女人。当随菩提相而</a><a name="0482a07" id="0482a07">发其心。世尊。菩提相者当云何说。佛告文</a><a name="0482a08" id="0482a08">殊师利。菩提相者。出于三界过世俗法。语</a><a name="0482a09" id="0482a09">言道断灭诸发无发。是发菩提。文殊师利。</a><a name="0482a10" id="0482a10">是故菩萨应灭诸发发菩提心。无发是发菩</a><a name="0482a11" id="0482a11">提。发菩提心者。如如法性相如实际。无</a><a name="0482a12" id="0482a12">分别不缘身心。是发菩提。不着诸法不增</a><a name="0482a13" id="0482a13">不减不异不一。是发菩提。如镜中像如热</a><a name="0482a14" id="0482a14">时焰。如影如响如水中月。应当如是发菩提</a><a name="0482a15" id="0482a15">心</a><a name="0482a16" id="0482a16"><p>尔时会中有天子名月净光德。得阿惟越致。</a><a name="0482a17" id="0482a17">问文殊师利法王子言。菩萨缘何事故行菩</a><a name="0482a18" id="0482a18">萨道。文殊师利言。汝可以此问于世尊。</a><a name="0482a19" id="0482a19">佛即告文殊师利。汝答月净光德天子所问</a><a name="0482a20" id="0482a20">行法。文殊师利谓天子言。汝可善听我今</a><a name="0482a21" id="0482a21">当说。天子当知诸菩萨道。以大悲为本缘于</a><a name="0482a22" id="0482a22">众生。天子言。菩萨大悲以何为本。文殊师</a><a name="0482a23" id="0482a23">利言。以直心为本。又问。直心以何为本。</a><a name="0482a24" id="0482a24">答言。于一切众生等心为本。又问。等心</a><a name="0482a25" id="0482a25">以何为本。答言。无别异行为本。又问。无别</a><a name="0482a26" id="0482a26">异行以何为本。答言。以深净心为本。又</a><a name="0482a27" id="0482a27">问。深净心以何为本。答言。以阿耨多罗三</a><a name="0482a28" id="0482a28">藐三菩提心为本。又问。阿耨多罗三藐三菩</a><a name="0482a29" id="0482a29">提心以何为本。答言。以六波罗蜜为本。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140481c.htm'><img src='up.gif' border=0></a>
<a href='T140482b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>