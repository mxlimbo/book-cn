<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0276a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷1)</font> <font face='Arial'>T15, p0276a</h2></font><hr>
<span class='old'>
</a><a name="0275c28" id="0275c28">世中出。从过去因缘和合故集。因缘坏故散。</a><a name="0275c29" id="0275c29">如是随观是名出散观。观离欲结。亦念息入</span><a name="0276a01" id="0276a01">出。心离诸结。是法第一。是名随离欲观。观尽</a><a name="0276a02" id="0276a02">亦念息入出。诸结使苦在在处尽。是处安隐。</a><a name="0276a03" id="0276a03">是名随尽观。观弃舍亦念息入出。诸染爱烦</a><a name="0276a04" id="0276a04">恼身心五阴诸有为法弃舍。是第一安隐。如</a><a name="0276a05" id="0276a05">是观是名随法意止观。是名十六分</a><a name="0276a06" id="0276a06"><p class='lg'>　　第五治等分法门　</p></a><a name="0276a07" id="0276a07"><p>第五法门治等分行。及重罪人求索佛。如是</a><a name="0276a08" id="0276a08">人等当教一心念佛三昧。念佛三昧有三种</a><a name="0276a09" id="0276a09">人或初习行。或已习行。或久习行。若初习行</a><a name="0276a10" id="0276a10">人。将至佛像所。或教令自往谛观佛像相好。</a><a name="0276a11" id="0276a11">相相明了。一心取持还至静处。心眼观佛</a><a name="0276a12" id="0276a12">像。令意不转系念在像不令他念。他念摄之</a><a name="0276a13" id="0276a13">令常在像。若心不住。师当教言。汝当责心。由</a><a name="0276a14" id="0276a14">汝受罪不可称计。无际生死种种苦恼无不</a><a name="0276a15" id="0276a15">更受。若在地狱。吞饮洋铜食烧铁丸。若在畜</a><a name="0276a16" id="0276a16">生。食粪啖草。若在饿鬼受饥饿苦。若在人中</a><a name="0276a17" id="0276a17">贫穷困厄。若在天上失欲忧恼。常随汝故令</a><a name="0276a18" id="0276a18">我受此种种身恼心恼无量苦恼。今当制汝。</a><a name="0276a19" id="0276a19">汝当随我。我今系汝一处。我终不复为汝所</a><a name="0276a20" id="0276a20">困更受苦毒也。汝常困我。我今要当以事困</a><a name="0276a21" id="0276a21">汝。如是不已心不散乱。是时便得心眼见佛</a><a name="0276a22" id="0276a22">像相光明。如眼所见无有异也。如是心住。是</a><a name="0276a23" id="0276a23">名初习行者思惟。是时当更念言。是谁像相。</a><a name="0276a24" id="0276a24">则是过去释迦牟尼佛像相。如我今见佛形</a><a name="0276a25" id="0276a25">像。像亦不来我亦不往。如是心想见过去佛。</a><a name="0276a26" id="0276a26">初降神时震动天地。有三十二相大人相。一</a><a name="0276a27" id="0276a27">者足下安平立。二者足下千辐轮。三者指长</a><a name="0276a28" id="0276a28">好。四者足跟广。五者手足指合缦网。六者足</a><a name="0276a29" id="0276a29">趺高平好。七者伊尼延鹿[跳-兆+专]。八者平住手过<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150275c.htm'><img src='up.gif' border=0></a>
<a href='T150276b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>