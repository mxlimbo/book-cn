<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0536 申日儿本经 0819c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 536 申日儿本经</font> <font face='Arial'>(卷1)</font> <font face='Arial'>T14, p0819c</h2></font><hr>
<span class='old'>
</a><a name="0819b28" id="0819b28"><p><span class='byline'>　　　　宋天竺三藏求那跋陀罗译</span><br></a><a name="0819b29" id="0819b29"><p>闻如是。一时佛在王舍国止鹞山中。是时</span><a name="0819c01" id="0819c01">国王边大臣长吏人民。莫不敬重受教戒者。</a><a name="0819c02" id="0819c02">佛教国王长者吏民。皆令不得杀生盗窃犯</a><a name="0819c03" id="0819c03">他人妇女。不得两舌恶口妄言绮语。不得嫉</a><a name="0819c04" id="0819c04">妒悭贪狐疑。当信作善得善作恶得恶。己</a><a name="0819c05" id="0819c05">所不欲莫施于人。其有学余异道不受佛教</a><a name="0819c06" id="0819c06">戒者。国王长者吏民皆不复敬。所以不敬者</a><a name="0819c07" id="0819c07">非正道也。教人不以道德。身自杀生教人杀</a><a name="0819c08" id="0819c08">生身自盗人财物。教人夺人财物。身自犯</a><a name="0819c09" id="0819c09">他人妇女。教人犯他人妇女。身自两舌恶口</a><a name="0819c10" id="0819c10">妄言绮语。教人两舌恶口妄言绮语。身自嫉</a><a name="0819c11" id="0819c11">妒悭贪狐疑。教人嫉妒悭贪狐疑。其国中有</a><a name="0819c12" id="0819c12">一四姓长者。字为申日。财产甚富金银珍宝</a><a name="0819c13" id="0819c13">无央数。申日事余道不事佛道不信佛经。异</a><a name="0819c14" id="0819c14">道人皆共嫉妒佛。悉会申日共议言。佛今为</a><a name="0819c15" id="0819c15">王及傍臣长吏人民所敬重。而我等独不为</a><a name="0819c16" id="0819c16">王及边臣长吏人民所敬重。佛常自说言。知</a><a name="0819c17" id="0819c17">去来现在之事。豫知他人所言心中所念。今</a><a name="0819c18" id="0819c18">宁可试知为审如佛言不。申日言。当何以试</a><a name="0819c19" id="0819c19">之。余异道人教申日。作饭请佛持毒药置</a><a name="0819c20" id="0819c20">饭中。掘门里地令深五丈。以火置中土薄</a><a name="0819c21" id="0819c21">覆其上。令佛从上来入如佛知去来现在之</a><a name="0819c22" id="0819c22">事者当不受请。受请为不知去来现在之事</a><a name="0819c23" id="0819c23">也。便可穿地作坑设饭食置毒药其中。申日</a><a name="0819c24" id="0819c24">言诺。大嘉。即行请佛。佛言大善。申日便语</a><a name="0819c25" id="0819c25">异道人。道人言。人已无所知。但当穿地作</a><a name="0819c26" id="0819c26">坑耳。申日有一子字旃罗法年十六。过世</a><a name="0819c27" id="0819c27">宿命学佛道。能知去来现在之事。语其父言</a><a name="0819c28" id="0819c28">佛已知余道所议。不须试也。莫用恶人言自</a><a name="0819c29" id="0819c29">投汤火。申日不信子言。便使掘坑以火置其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140819b.htm'><img src='up.gif' border=0></a>
<a href='T140820a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>