<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0738b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷13)</font> <font face='Arial'>T14, p0738b</h2></font><hr>
<span class='old'>
</a><a name="0738a28" id="0738a28">悦意。离不悦意故乃无愁叹。无愁叹故而无</a><a name="0738a29" id="0738a29">所受。无所受故勤行修习。乃得漏尽。善男子。</span><a name="0738b01" id="0738b01">菩萨若修如是十种法者。但受三衣。又善男</a><a name="0738b02" id="0738b02">子。菩萨若修十种法者。不随他行。何等为十。</a><a name="0738b03" id="0738b03">一者不随贪行。二者不随嗔行。三者不随痴</a><a name="0738b04" id="0738b04">行。四者不随恚害行。五者不随悭嫉行。六</a><a name="0738b05" id="0738b05">者不随我慢行。七者不随求他知识名称事</a><a name="0738b06" id="0738b06">行。八者不随希取利养事行。九者不随恭敬</a><a name="0738b07" id="0738b07">天魔而行。十者不随高举染爱而行。如是名</a><a name="0738b08" id="0738b08">为不随他行。善男子。菩萨若修如是十种法</a><a name="0738b09" id="0738b09">者。即不随他行。又善男子。菩萨若修十种法</a><a name="0738b10" id="0738b10">者。常行乞食。何等为十。一者为欲摄受有情</a><a name="0738b11" id="0738b11">故行乞食。二者次第而行乞食。三者不生疲</a><a name="0738b12" id="0738b12">倦而行乞食。四者喜足而行乞食。五者为欲</a><a name="0738b13" id="0738b13">分布而行乞食。六者不耽着故而行乞食。七</a><a name="0738b14" id="0738b14">者善知量故而行乞食。八者为令善品得现</a><a name="0738b15" id="0738b15">前故而行乞食。九者令得圆满诸善根故而</a><a name="0738b16" id="0738b16">行乞食。十者离身想故而行乞食。善男子。云</a><a name="0738b17" id="0738b17">何是菩萨摄受有情。乃至离身想故而行乞</a><a name="0738b18" id="0738b18">食。谓若菩萨。见诸有情受苦恼者善根微少。</a><a name="0738b19" id="0738b19">为欲摄受令其具足诸善根故而行乞食。菩</a><a name="0738b20" id="0738b20">萨若入城邑聚落行乞食时。当住正念端直</a><a name="0738b21" id="0738b21">其身。进止可观威仪有则。诸根寂静如理瞻</a><a name="0738b22" id="0738b22">视系念善法。所行乞食依其次第。终不弃舍</a><a name="0738b23" id="0738b23">贫窭之舍而从富乞。谓于婆罗门刹帝利长</a><a name="0738b24" id="0738b24">者居士诸大族舍。从一至一次第行乞。所获</a><a name="0738b25" id="0738b25">饮食知量止足。唯除异处而悉不往。谓异处</a><a name="0738b26" id="0738b26">者。恶犬畜家及有新生犊子之舍。破坏净戒</a><a name="0738b27" id="0738b27">堕畜生中能起娆乱之者。若男若女童男童</a><a name="0738b28" id="0738b28">女共所嫌弃。如是等处皆悉远离。由其次第</a><a name="0738b29" id="0738b29">行乞食故。不生疲倦亦无讥毁。于彼有情不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140738a.htm'><img src='up.gif' border=0></a>
<a href='T140738c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>