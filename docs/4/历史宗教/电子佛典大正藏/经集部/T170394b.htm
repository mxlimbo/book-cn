<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0394b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷66)</font> 身念处品第七初 <font face='Arial'>T17, p0394b</h2></font><hr>
<span class='old'>
</a><a name="0394a28" id="0394a28">起。因于昼寝。风不调顺。不乐甜食。嗜苦酢</a><a name="0394a29" id="0394a29">味。若不食腻。风则调顺。身不疲极。观害腻</span><a name="0394b01" id="0394b01">风已。如实知身</a><a name="0394b02" id="0394b02"><p>复次修行者。内身循身观。有何等风。住在身</a><a name="0394b03" id="0394b03">中。或调不调。作何等业。彼以闻慧。或以天</a><a name="0394b04" id="0394b04">眼。见有淋风住人身中。若不调顺。为何所作。</a><a name="0394b05" id="0394b05">彼以闻慧。或以天眼。见淋病风。若不调顺。常</a><a name="0394b06" id="0394b06">多淋沥。不能如意。身体无力。其出入息。粗浊</a><a name="0394b07" id="0394b07">不调。身色痿黄。羸瘦憔悴。若风调顺。则无如</a><a name="0394b08" id="0394b08">向所说诸病。观淋风已。如实知身</a><a name="0394b09" id="0394b09"><p>复次修行者。内身循身观。有何等风。作何等</a><a name="0394b10" id="0394b10">业。彼以闻慧。或以天眼。见有一风。名食相</a><a name="0394b11" id="0394b11">应。若调不调。为何所作。彼以闻慧。或以天</a><a name="0394b12" id="0394b12">眼。见食相应风。若不调顺。所食四分五分</a><a name="0394b13" id="0394b13">之中。三分欧吐。令人心乱。失于食力。不能</a><a name="0394b14" id="0394b14">视眴。以风力故。意法不定。若风调顺。则无如</a><a name="0394b15" id="0394b15">向所说诸病。观食相应风已。如实知身</a><a name="0394b16" id="0394b16"><p>复次修行者。内身循身观。有何等风住在身</a><a name="0394b17" id="0394b17">中。或调不调。作何等业。彼以闻慧。或以天</a><a name="0394b18" id="0394b18">眼。见有一风。名坏牙齿。住在身中。为何所</a><a name="0394b19" id="0394b19">作。彼以闻慧。或以天眼。见坏牙风。若不调</a><a name="0394b20" id="0394b20">顺。牙齿疼痛。毁坏堕落。龂中血烂。唇口</a><a name="0394b21" id="0394b21">生疮。上齶生疮。鼻塞不通。若风调顺。则无如</a><a name="0394b22" id="0394b22">向所说诸病。观坏牙齿风已。如实知身</a><a name="0394b23" id="0394b23"><p>复次修行者。内身循身观。有何等风。住在身</a><a name="0394b24" id="0394b24">中。或调不调。作何等业。彼以闻慧。或以天</a><a name="0394b25" id="0394b25">眼。见有一风。名曰喉脉。住在身中。若不调</a><a name="0394b26" id="0394b26">顺。为何所作。彼以闻慧。或以天眼。见喉脉</a><a name="0394b27" id="0394b27">风。若不调顺。令咽项痛。或咽喉肿。或其声</a><a name="0394b28" id="0394b28">涩。若风调顺。则无如向所说诸病。观喉脉</a><a name="0394b29" id="0394b29">风已。如实知身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170394a.htm'><img src='up.gif' border=0></a>
<a href='T170394c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>