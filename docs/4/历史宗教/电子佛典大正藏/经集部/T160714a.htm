<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0677 佛说解节经 0714a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 677 佛说解节经</font> <font face='Arial'>(卷1)</font> 解节经一味品第四 <font face='Arial'>T16, p0714a</h2></font><hr>
<span class='old'>
</a><a name="0713c28" id="0713c28">灭道。如于阴中有六证相。或有比丘证见诸</a><a name="0713c29" id="0713c29">入记自所得。乃至入灭及入灭道。或有比丘</span><a name="0714a01" id="0714a01">证见缘生记自所得。乃至缘生灭缘生灭道。</a><a name="0714a02" id="0714a02">或有比丘证见证食。或有比丘证见四谛。或</a><a name="0714a03" id="0714a03">有比丘证见诸界。及界差别并种种界。乃至</a><a name="0714a04" id="0714a04">界灭及界灭道。或有比丘证见念处及念处。</a><a name="0714a05" id="0714a05">相念处。对治念对治道念处。修习未生念处</a><a name="0714a06" id="0714a06">证见念生已生念处。证见念住及不忘失增</a><a name="0714a07" id="0714a07">长圆满。记自所得。如证念处正勤如意足根</a><a name="0714a08" id="0714a08">力觉分圣道。圣道相圣道。对治圣道。对治道</a><a name="0714a09" id="0714a09">圣道。修习未生圣道。证圣道生已生圣道。证</a><a name="0714a10" id="0714a10">圣道住。及不忘失增长圆满。记自所得。世</a><a name="0714a11" id="0714a11">尊。我见此已作是思惟。如诸长老随所证见</a><a name="0714a12" id="0714a12">种种法相。记自所得。此诸长老有增上慢。由</a><a name="0714a13" id="0714a13">此慢心记自所得。是事决尔。何以故。如其所</a><a name="0714a14" id="0714a14">说自证见法。当知是人未能了别一味真如</a><a name="0714a15" id="0714a15">遍一切处。世尊。如世尊言。一味真实遍一切</a><a name="0714a16" id="0714a16">处。微细甚深难可通达。此言希有是无对说。</a><a name="0714a17" id="0714a17">世尊。若世尊正教中勤修观行诸比丘等。一</a><a name="0714a18" id="0714a18">味真实遍一切处。尚难通达。况诸外道在正</a><a name="0714a19" id="0714a19">教外。岂能证知一味真实。佛言如是。须菩提</a><a name="0714a20" id="0714a20">如是。微细最微细。甚深最甚深。难见最难见。</a><a name="0714a21" id="0714a21">遍一切处一味真实。我觉了已为他解说安</a><a name="0714a22" id="0714a22">立正教。开示显现令义浅易。何以故。须菩提。</a><a name="0714a23" id="0714a23">于五阴中清净境界。是我所说名为真实。须</a><a name="0714a24" id="0714a24">菩提。于十二入十二缘生。四食四谛诸界念</a><a name="0714a25" id="0714a25">处。正勤如意足根力觉分八圣道中清净境</a><a name="0714a26" id="0714a26">界。是我所说名为真实。此清净境界。一切阴</a><a name="0714a27" id="0714a27">处平等一味。无差别相。如于阴中乃至圣道</a><a name="0714a28" id="0714a28">分中。清净境界平等一味皆无差别。须菩提。</a><a name="0714a29" id="0714a29">以是义故。应知一味真如遍一切处。复次须<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160713c.htm'><img src='up.gif' border=0></a>
<a href='T160714b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>