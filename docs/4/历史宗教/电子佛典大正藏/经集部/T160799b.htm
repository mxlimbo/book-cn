<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0697 佛说浴像功德经 0799b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 697 佛说浴像功德经</font> <font face='Arial'>(卷1)</font> <font face='Arial'>T16, p0799b</h2></font><hr>
<span class='old'>
</a><a name="0799a28" id="0799a28">开示演说。佛言。清净慧如佛在世。诸众生</a><a name="0799a29" id="0799a29">等发起净心。于佛灭后亦应如是。不作执空</span><a name="0799b01" id="0799b01">有想。于诸善品心怀渴仰不生疲厌。何以故。</a><a name="0799b02" id="0799b02">为成就如来法报身故。我已曾为汝说四真</a><a name="0799b03" id="0799b03">谛法十二因缘六波罗蜜。我今为汝说浴像</a><a name="0799b04" id="0799b04">法。诸供养中最为殊胜。善男子。若欲沐像。</a><a name="0799b05" id="0799b05">应以牛头栴檀紫檀多摩罗香甘松芎藭白</a><a name="0799b06" id="0799b06">檀郁金龙脑沉香麝香丁香。以如是等种种</a><a name="0799b07" id="0799b07">妙香。随所得者。以为汤水置净器中。先作</a><a name="0799b08" id="0799b08">方坛敷妙床座。于上置佛。以诸香水次第浴</a><a name="0799b09" id="0799b09">之。用诸香水周遍讫已。复以净水于上淋</a><a name="0799b10" id="0799b10">洗其浴像者。各取少许洗像之水。置自头上</a><a name="0799b11" id="0799b11">烧种种香以为供养。初于像上下水之时。应</a><a name="0799b12" id="0799b12">诵以偈</a><a name="0799b13" id="0799b13"><p class='lg'>　　我今灌沐诸如来　　　净智功德庄严聚</a><br><a name="0799b14" id="0799b14">　　五浊众生令离垢　　　愿证如来净法身　</p></a><a name="0799b15" id="0799b15"><p>烧香之时当诵斯偈</a><a name="0799b16" id="0799b16"><p class='lg'>　　戒定慧解知见香　　　遍十方刹常芬馥</a><br><a name="0799b17" id="0799b17">　　愿此香烟亦如是　　　回作自他五种身　</p></a><a name="0799b18" id="0799b18"><p>尔时世尊说是法已。众中有无量菩萨摩诃</a><a name="0799b19" id="0799b19">萨。获得清净无垢三昧。即从座而起。无量</a><a name="0799b20" id="0799b20">天人得不退转无上菩提。尔时阿难白佛言。</a><a name="0799b21" id="0799b21">世尊。当何名此经。我等云何奉持。佛言。此</a><a name="0799b22" id="0799b22">经名为洗浴诸佛得身清净。应如是持。说是</a><a name="0799b23" id="0799b23">经已。一切众会皆大欢喜。信受奉行</a><a name="0799b24" id="0799b24">佛说浴像功德经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160799a.htm'><img src='up.gif' border=0></a>
<a href='T160799c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>