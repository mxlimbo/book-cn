<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0190c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷8)</font> 逆顺品第二十九 <font face='Arial'>T16, p0190c</h2></font><hr>
<span class='old'>
</a><a name="0190b28" id="0190b28">依法勿处众中。何以故。尔时会众非行道者</a><a name="0190b29" id="0190b29">我声闻众修行道者。不轻菩萨毁坏大乘。况</span><a name="0190c01" id="0190c01">如是等佛之所说甚深经法而生违逆。何以</a><a name="0190c02" id="0190c02">故。若生违逆是非行者业。非是行者业。是</a><a name="0190c03" id="0190c03">凡夫业非智者业。舍利弗。是故当学起智者</a><a name="0190c04" id="0190c04">业离凡夫行。若有比丘。以我为师。应如是行。</a><a name="0190c05" id="0190c05">舍利弗。当来世中求佛道者。深信行进一心</a><a name="0190c06" id="0190c06">惭愧乐求善法。或为余人之所轻毁。作如是</a><a name="0190c07" id="0190c07">言。是懈怠者无方便力。不能现世得沙门果。</a><a name="0190c08" id="0190c08">为受五欲而作国王。现行法门自言菩萨。受</a><a name="0190c09" id="0190c09">他供奉称叹。如是大乘经法佛不说此</a><a name="0190c10" id="0190c10">名为行者。舍利弗。观是愚人以微少缘而谤</a><a name="0190c11" id="0190c11">毁我。我说此人为真行者。彼以为非。若如来</a><a name="0190c12" id="0190c12">说最胜行者得胜解者。彼乃以为非是行者</a><a name="0190c13" id="0190c13">非得解者。舍利弗。时有白衣为彼弟子信受</a><a name="0190c14" id="0190c14">其语。见诸菩萨比丘比丘尼优婆塞优婆夷</a><a name="0190c15" id="0190c15">读诵信习如是诸经。生怨贼心。舍利弗。观</a><a name="0190c16" id="0190c16">是愚人何有持戒。我经中说。若见兀树似</a><a name="0190c17" id="0190c17">人相者尚不应嗔。况有识者。如是恶人常怀</a><a name="0190c18" id="0190c18">嗔恼。舍利弗。汝且观彼时世诸倒。法非法</a><a name="0190c19" id="0190c19">想非法法想。善非善想非善善想。于行者中</a><a name="0190c20" id="0190c20">生非行想。非行者中而生行想。于得解者生</a><a name="0190c21" id="0190c21">不解想。非得解者而生解想。当知是人不</a><a name="0190c22" id="0190c22">名行者不名解者。既不知法亦不知善。不能</a><a name="0190c23" id="0190c23">随顺佛所教法。如是痴人为嗔所蔽。悭贪</a><a name="0190c24" id="0190c24">嫉慢所覆。自赞矜高毁下他人。贪恚愚痴</a><a name="0190c25" id="0190c25">之所烧害。深入诸恶离于善法。舍利弗。若</a><a name="0190c26" id="0190c26">我具说此人过者。续增罪业不可救疗。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160190b.htm'><img src='up.gif' border=0></a>
<a href='T160191a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>