<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0838 佛说发菩提心破诸魔经 0900b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 838 佛说发菩提心破诸魔经</font> <font face='Arial'>(卷2)</font> <font face='Arial'>T17, p0900b</h2></font><hr>
<span class='old'>
</a><a name="0900a28" id="0900a28">利益语言。婆罗门。若有人今于我前闻是法</a><a name="0900a29" id="0900a29">已。我涅盘后于末世中。若能于此正法书持</span><a name="0900b01" id="0900b01">读诵者。当知是人爱乐圣道发菩提心。婆罗</a><a name="0900b02" id="0900b02">门。我于往昔求菩提时。于一阿兰若处遇一</a><a name="0900b03" id="0900b03">苾刍宣说此法。我当暂得闻是法时。涕泪悲</a><a name="0900b04" id="0900b04">泣即自思惟。我宿世中以何业障。于此正法</a><a name="0900b05" id="0900b05">先不得闻。作是念已。即取抟食施彼苾刍。后</a><a name="0900b06" id="0900b06">复白言。如所闻法我不能知。我今乐闻愿为</a><a name="0900b07" id="0900b07">广说。时彼苾刍。如其所应为我宣说。婆罗门。</a><a name="0900b08" id="0900b08">我于尔时闻是法已即发愿言。愿我当来以</a><a name="0900b09" id="0900b09">此正法。于末世中加持护念。广为众生宣布</a><a name="0900b10" id="0900b10">演说。婆罗门。我时又念。今此正法我于何时</a><a name="0900b11" id="0900b11">能为众生如应宣说。后末世中诸众生类。少</a><a name="0900b12" id="0900b12">能于此爱乐修习。后彼彼时此法在世佛不</a><a name="0900b13" id="0900b13">现前。我于是事深生悲愍。婆罗门。我当作是</a><a name="0900b14" id="0900b14">念时。有佛名无量光。发如是言。以愿力故果</a><a name="0900b15" id="0900b15">报成就。婆罗门。以是义故。我所悲愍一切众</a><a name="0900b16" id="0900b16">生。积集痴暗受轮回怖。后末世中有诸苾刍。</a><a name="0900b17" id="0900b17">于此正法起厌离心。毁坏禁戒作不律仪。以</a><a name="0900b18" id="0900b18">是缘故。不能宣通如是正法。是故婆罗门。我</a><a name="0900b19" id="0900b19">为利益诸众生故广说此经。汝应当知。今此</a><a name="0900b20" id="0900b20">正法是广大法门。总摄四种阿含。何等为四。</a><a name="0900b21" id="0900b21">所谓杂阿含长阿含中阿含增一阿含。如是</a><a name="0900b22" id="0900b22">等总摄一切声闻藏法。诸声闻人若于是中</a><a name="0900b23" id="0900b23">修学者即为声闻藏。而能出生声闻乘果。亦</a><a name="0900b24" id="0900b24">摄声闻菩提分法。又此经中摄彼一切最上</a><a name="0900b25" id="0900b25">所说菩萨藏法。是故得名诸法之母。所有毗</a><a name="0900b26" id="0900b26">奈耶藏阿毗达磨藏亦于此经摄。乃至八万</a><a name="0900b27" id="0900b27">四千法蕴一一皆从此经中出。又此经法是</a><a name="0900b28" id="0900b28">即一切智智最上根本。而复出生声闻缘觉之</a><a name="0900b29" id="0900b29">智。广大甚深不可思议。是大光明普照三有。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170900a.htm'><img src='up.gif' border=0></a>
<a href='T170900c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>