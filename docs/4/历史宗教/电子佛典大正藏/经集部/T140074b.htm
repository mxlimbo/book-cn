<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0429 佛说八部佛名经 0074b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 429 佛说八部佛名经</font> <font face='Arial'>(卷1)</font> <font face='Arial'>T14, p0074b</h2></font><hr>
<span class='old'>
<p><p></span><a name="0074b01" id="0074b01"></a><a name="0074b02" id="0074b02"><p><b>　　<A NAME="n40"></A>No. 429 [Nos. 427, 428, 430, 431]</b></a><a name="0074b03" id="0074b03"><p class='juan'>
佛说八部佛名经</p>
</a><a name="0074b04" id="0074b04"></a><a name="0074b05" id="0074b05"><p><span class='byline'>　　　　元魏天竺婆罗门瞿昙般若流支译</span><br></a><a name="0074b06" id="0074b06"><p>闻如是。一时佛游维耶离奈女树园。与大比</a><a name="0074b07" id="0074b07">丘众俱。比丘千二百五十诸菩萨无央数。尔</a><a name="0074b08" id="0074b08">时有长者子。名曰善作。从城中出诣奈女园。</a><a name="0074b09" id="0074b09">到世尊所稽首足下。右绕三匝却住一面叉</a><a name="0074b10" id="0074b10">手白佛。欲有所问。大圣见听乃敢自陈。佛</a><a name="0074b11" id="0074b11">告善作。恣所欲问。如来当具分别解说。善</a><a name="0074b12" id="0074b12">作见听便白佛言。唯天中天。宁有诸佛修行</a><a name="0074b13" id="0074b13">本愿自致正觉今现世讲说经道。大圣愿宣</a><a name="0074b14" id="0074b14">诸佛之名。闻之执持戴着顶上咨受所说。稽</a><a name="0074b15" id="0074b15">首归命颁宣功勋。无复众难不趣三涂。闻诸</a><a name="0074b16" id="0074b16">佛名。人若非人不得其便。若在县官说诸佛</a><a name="0074b17" id="0074b17">名。无能撗枉夺其所有。而性坚强不怀怯弱</a><a name="0074b18" id="0074b18">安隐得胜。又入战斗刀不伤身。箭射不入。</a><a name="0074b19" id="0074b19">阅叉诸鬼诸天龙神无敢娆者。师子虎狼野</a><a name="0074b20" id="0074b20">兽弊虫无能害者。佛告善作。谛听善思念之。</a><a name="0074b21" id="0074b21">当为汝说。拥护除难无恐获安。于是善作受</a><a name="0074b22" id="0074b22">教而听。佛言。东方去此有佛号奉至诚如来</a><a name="0074b23" id="0074b23">至真等正觉。今现在说经法。世界曰名闻迹</a><a name="0074b24" id="0074b24"><p>复次东方有佛号固进度思吉义如来至真等</a><a name="0074b25" id="0074b25">正觉。今现在说经法。世界曰莫能当</a><a name="0074b26" id="0074b26"><p>复次东方去此佛土。有佛号观明功勋如来</a><a name="0074b27" id="0074b27">至真等正觉。今现在说经法。世界名吉安</a><a name="0074b28" id="0074b28"><p>复次东方去此佛土。有佛号慈英寂首如来</a><a name="0074b29" id="0074b29">至真等正觉。今现在说经法。世界曰无恚恨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140074a.htm'><img src='up.gif' border=0></a>
<a href='T140074c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>