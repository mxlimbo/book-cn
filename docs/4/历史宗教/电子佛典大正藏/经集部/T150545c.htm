<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0545c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷2)</font> <font face='Arial'>T15, p0545c</h2></font><hr>
<span class='old'>
</a><a name="0545b28" id="0545b28">畏四魔。降伏众邪六十二见。化发九十六种</a><a name="0545b29" id="0545b29">诸径之惑。舍声闻缘觉之行。知无我无人无</span><a name="0545c01" id="0545c01">寿无命。遵修正真无上大道。斯供最胜。自</a><a name="0545c02" id="0545c02">观己身如幻化耳。十二因缘了无端绪。所以</a><a name="0545c03" id="0545c03">者何。本无有痴缘对而兴。从痴致行。从行</a><a name="0545c04" id="0545c04">致识。从识致名色。从名色致六入。从六入</a><a name="0545c05" id="0545c05">致习。从习致痛。从痛致爱。从爱致取。从取</a><a name="0545c06" id="0545c06">致有。从有致生。从生致死。从死致忧。从忧</a><a name="0545c07" id="0545c07">戚悲感不可意恼。了知本无尚无有痴。何有</a><a name="0545c08" id="0545c08">行识名色六入习痛爱取有生老死忧悲之</a><a name="0545c09" id="0545c09">患。永无有也。诸缘悉除不住三界不乐泥洹。</a><a name="0545c10" id="0545c10">无大道念无小道想。游生老死譬如日月</a><a name="0545c11" id="0545c11">不出不入。于世间人有出有入。菩萨如是。开</a><a name="0545c12" id="0545c12">化一切现生三界。说三乘教便现灭度。于一</a><a name="0545c13" id="0545c13">切人见诸生灭。于菩萨法无有生灭。是供养</a><a name="0545c14" id="0545c14">者。最为殊胜为尊为上。无极无底之供养也。</a><a name="0545c15" id="0545c15">佛说是时。十万天人皆发无上正真道意。解</a><a name="0545c16" id="0545c16">法长者及诸眷属。皆立不退转不起法忍</a><a name="0545c17" id="0545c17"><p>于是调意菩萨白佛言。何谓为调何谓为宝。</a><a name="0545c18" id="0545c18">佛言。若有骂詈挝捶咒诅心无有异。毁辱</a><a name="0545c19" id="0545c19">轻慢陵侮唾贱心无有异。若称誉恭顺宣扬</a><a name="0545c20" id="0545c20">功德心无有异。若稽首归命跪拜尊敬心无</a><a name="0545c21" id="0545c21">有异。设以天福转轮豪圣爱欲之乐以劝示</a><a name="0545c22" id="0545c22">之心无有异。假以地狱饿鬼畜生灾怪恐逼</a><a name="0545c23" id="0545c23">心无有异。知命非常苦空非身示以勋之心</a><a name="0545c24" id="0545c24">无有异。若以声闻缘觉之法用诱进之心无</a><a name="0545c25" id="0545c25">有异。假以菩萨空无之慧大乘化之心无有</a><a name="0545c26" id="0545c26">异。是则谓调。何谓为宝。佛言。发菩萨心欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150545b.htm'><img src='up.gif' border=0></a>
<a href='T150546a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>