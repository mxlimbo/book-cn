<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0241b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷41)</font> 观天品第六之一四天王初 <font face='Arial'>T17, p0241b</h2></font><hr>
<span class='old'>
</a><a name="0241a28" id="0241a28">尔时天主牟修楼陀见如是已。告天众言。汝</a><a name="0241a29" id="0241a29">等天众。为知不知。如此光明在虚空中。临欲</span><a name="0241b01" id="0241b01">堕地。汝等皆来。其中有天先不知者。则白天</a><a name="0241b02" id="0241b02">王牟修楼陀而作是言。我实不知。今见如是</a><a name="0241b03" id="0241b03">希有之事。我实不知。尔时天王牟修楼陀。唤</a><a name="0241b04" id="0241b04">一切天而告之言。汝等天众。一切皆听。我今</a><a name="0241b05" id="0241b05">为说以虚空中光炎堕地。汝等天众有怖畏</a><a name="0241b06" id="0241b06">者。希有心者</a><a name="0241b07" id="0241b07"><p>尔时如是一切天众。夜摩天王牟修楼陀。为</a><a name="0241b08" id="0241b08">之说言。汝等皆听。于我此处在上极远。复有</a><a name="0241b09" id="0241b09">天众。彼一切种量色形相。长命业因。百倍胜</a><a name="0241b10" id="0241b10">我。是菩萨处第一胜净。在人中时五种持戒。</a><a name="0241b11" id="0241b11">不孔不穿。坚固不犯。有无量种胜修行故。身</a><a name="0241b12" id="0241b12">坏命终。生于善道天世界中。彼天世界。名兜</a><a name="0241b13" id="0241b13">率陀。兜率陀中。若所受乐。若诸园林若诸天</a><a name="0241b14" id="0241b14">女。若诸光明。若色若力。若利智慧。若长寿</a><a name="0241b15" id="0241b15">命。若无量乐。或身或心。若所受用资生之具。</a><a name="0241b16" id="0241b16">若天女色。彼十六分。此夜摩天不及其一。彼</a><a name="0241b17" id="0241b17">天功德。非我能说。彼天光明。形我此处夜摩</a><a name="0241b18" id="0241b18">天光。如萤火虫于日不异。若诸光明。若所受</a><a name="0241b19" id="0241b19">用资生之具。一切不及。彼天久时。无量种种</a><a name="0241b20" id="0241b20">受诸快乐彼天之乐。第一可爱。种种诸物。五</a><a name="0241b21" id="0241b21">欲功德种种境界而受快乐。胜于此处夜摩</a><a name="0241b22" id="0241b22">天乐。于长久时。善业乃尽。无常金刚。打令</a><a name="0241b23" id="0241b23">碎坏。彼无常法。一切众生必定皆有。必定种</a><a name="0241b24" id="0241b24">子。不定种子。一切众生皆悉具有。无常到已。</a><a name="0241b25" id="0241b25">其命则尽。善业尽故。即便退彼兜率天处。一</a><a name="0241b26" id="0241b26">切有为。流动如灯。谓生住灭。一切三界。无物</a><a name="0241b27" id="0241b27">不动。而是常者。一切皆动。一切终尽。非是常</a><a name="0241b28" id="0241b28">法。无处是常。诸有为法。必定退失。是故彼</a><a name="0241b29" id="0241b29">处兜率陀天。必当退失。如灯油尽及炷等尽。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170241a.htm'><img src='up.gif' border=0></a>
<a href='T170241c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>