<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0544 辩意长者子经 0839b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 544 辩意长者子经</font> <font face='Arial'>(卷1)</font> <font face='Arial'>T14, p0839b</h2></font><hr>
<span class='old'>
</a><a name="0839a28" id="0839a28">法便得好心。若作沙门即得所愿。尔时世尊。</a><a name="0839a29" id="0839a29">以偈颂曰</span><a name="0839b01" id="0839b01"><p class='lg'>　　奉敬三尊宝　　　教化劝令事</a><br><a name="0839b02" id="0839b02">　　作佛形像好　　　奉诸尊师教</a><br><a name="0839b03" id="0839b03">　　当视一切人　　　与身等无异</a><br><a name="0839b04" id="0839b04">　　彼我悉平等　　　行是会佛前</a><br><a name="0839b05" id="0839b05">　　昼夜常学问　　　智慧是大宝</a><br><a name="0839b06" id="0839b06">　　开悟诸盲冥　　　普使知道真　</p></a><a name="0839b07" id="0839b07"><p>于是长者子辩意。闻佛说五十事要法之义。</a><a name="0839b08" id="0839b08">欣然欢喜逮得法忍。五百长者子皆得法眼</a><a name="0839b09" id="0839b09">净。又诸会者各得其志。于是辩意即从座</a><a name="0839b10" id="0839b10">起。为佛作礼长跪叉手白佛言。善哉世尊。快</a><a name="0839b11" id="0839b11">说此法。乃令会者得闻其所。复使将来济</a><a name="0839b12" id="0839b12">度厄难。唯愿世尊过于贫聚及诸众会。明日</a><a name="0839b13" id="0839b13">日中屈于舍食。尔时世尊默然而许。诸长者</a><a name="0839b14" id="0839b14">子为佛作礼欢喜而去。辩意到舍白父母言。</a><a name="0839b15" id="0839b15">今所请者人中难有。名曰如来无上法师。三</a><a name="0839b16" id="0839b16">界无比。便告其妻令设饭食即寻具馔。明</a><a name="0839b17" id="0839b17">日世尊与诸大众。往到其家就坐俨然。时辩</a><a name="0839b18" id="0839b18">意长者子父母眷属。前礼佛足各自供侍。辩</a><a name="0839b19" id="0839b19">意起行澡水敬意奉食。下食未讫有一乞儿</a><a name="0839b20" id="0839b20">前历座乞。佛未咒愿无敢与者。遍无所得嗔</a><a name="0839b21" id="0839b21">恚而出便生恶念。此诸沙门放逸愚惑有何</a><a name="0839b22" id="0839b22">道哉贫者从乞无心见与。长者迷惑用为饭</a><a name="0839b23" id="0839b23">此无慈愍意。吾为王者以铁辋车轹断其头。</a><a name="0839b24" id="0839b24">言已便去。佛达嚫讫。有一乞儿来入乞丐。</a><a name="0839b25" id="0839b25">座中众人各各与之。大得饭食欢喜而去。即</a><a name="0839b26" id="0839b26">生念言。此诸沙门皆有慈心。怜吾贫寒施</a><a name="0839b27" id="0839b27">食充饱得济数日。善哉长者乃能供事此等</a><a name="0839b28" id="0839b28">大士。其福无量。吾为王者当供养佛及众</a><a name="0839b29" id="0839b29">弟子。乃至七日之中。当报今日饥渴之恩。言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140839a.htm'><img src='up.gif' border=0></a>
<a href='T140839c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>