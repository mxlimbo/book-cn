<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0892c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷12)</font> <font face='Arial'>T14, p0892c</h2></font><hr>
<span class='old'>
</a><a name="0892b28" id="0892b28">苾刍闻已自念。如斯行业坏修行法。知是事</a><a name="0892b29" id="0892b29">已即自收举衣钵受用出离其寺。诣一树下</span><a name="0892c01" id="0892c01">随意栖止。是时四众见已。即同奔逐劝诱欲</a><a name="0892c02" id="0892c02">令回复。竟不从命。时说法苾刍后自惟忖。我</a><a name="0892c03" id="0892c03">今所作诚为不善。以利养因起恶趣业。如是</a><a name="0892c04" id="0892c04">审思心极追悔。我应诣彼求其忏罪。念已即</a><a name="0892c05" id="0892c05">时速出其寺。访寻尊者无胜苾刍。深自毁责</a><a name="0892c06" id="0892c06">满目泪流。犹如稚童啼哀莫止。是时无数百</a><a name="0892c07" id="0892c07">千诸婆罗门长者等众咸睹是事。到已即时</a><a name="0892c08" id="0892c08">前诣无胜苾刍顶礼双足。作是白言。尊者。我</a><a name="0892c09" id="0892c09">今忏罪愿尊忍可。我如稚童。我如愚夫。我</a><a name="0892c10" id="0892c10">不明了。贪利养故造不善业。以虚妄缘出不</a><a name="0892c11" id="0892c11">善语。谤讪尊者深为罪咎深为罪咎。尊者悲</a><a name="0892c12" id="0892c12">心愿垂忍可。无胜苾刍答言。大德。我已忍</a><a name="0892c13" id="0892c13">可我今但为心厌愦闹。栖止树下跏趺宴坐。</a><a name="0892c14" id="0892c14">端身正念修寂静行。说是语已。时无胜苾刍</a><a name="0892c15" id="0892c15">发生最上厌离之心。静念世间诚堪惊惧。迁</a><a name="0892c16" id="0892c16">流谢灭诸行不停。五众循环生死流转。乃至</a><a name="0892c17" id="0892c17">帝释诸天供养称赞皆非究竟。念已即时两</a><a name="0892c18" id="0892c18">翼腾骧状如鹅王。高举空中清净洁白。一切</a><a name="0892c19" id="0892c19">大众咸悉瞻睹。发生最上净信之心。即于空</a><a name="0892c20" id="0892c20">中现诸神变。时说法苾刍见是事已。即作是</a><a name="0892c21" id="0892c21">言。苦哉我今云何于此大仙圣者而兴讥毁。</a><a name="0892c22" id="0892c22">言已闷绝僵仆于地</a><a name="0892c23" id="0892c23"><p>是时妙月如来应供正等正觉。知是事已。起</a><a name="0892c24" id="0892c24">悲愍心念此苾刍。无令呕血而致命终。即运</a><a name="0892c25" id="0892c25">神力来现其前。而佛世尊乃舒清净纲鞔百</a><a name="0892c26" id="0892c26">福相手。为彼苾刍摩触头顶善安慰之。而彼</a><a name="0892c27" id="0892c27">苾刍佛手触时。还得本心即获轻安。苾刍旋</a><a name="0892c28" id="0892c28">起乃于佛前谛诚忏悔</a><a name="0892c29" id="0892c29"><p>尔时妙月如来普为大众。说伽陀曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140892b.htm'><img src='up.gif' border=0></a>
<a href='T140893a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>