<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0279a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷2)</font> <font face='Arial'>T15, p0279a</h2></font><hr>
<span class='old'>
</a><a name="0278c28" id="0278c28">痛应观苦。苦痛应观乐。如箭在体。不苦不乐</a><a name="0278c29" id="0278c29">应观生灭无常。是谓痛念止。当知心受苦乐</span><a name="0279a01" id="0279a01">受不苦不乐。云何心。是心无常从因缘生故。</a><a name="0279a02" id="0279a02">生灭不住相似生故。但颠倒故谓是为一。本</a><a name="0279a03" id="0279a03">无今有已有还无。是故无常。观知心空云何</a><a name="0279a04" id="0279a04">为空。从因缘生有眼有色可见忆念。欲见如</a><a name="0279a05" id="0279a05">是等和合眼识生。如日爱珠。有日有珠。有</a><a name="0279a06" id="0279a06">干草牛屎众缘和合于是火生。一一推求火</a><a name="0279a07" id="0279a07">不可得。缘合有火。眼识亦尔。不住眼中亦非</a><a name="0279a08" id="0279a08">色中住。不两中间住。无有住处亦复不无。是</a><a name="0279a09" id="0279a09">故佛言。如幻如化现在心观过去心。或苦或</a><a name="0279a10" id="0279a10">乐或不苦不乐。心各各异各各灭。有欲心无</a><a name="0279a11" id="0279a11">欲心亦如是。各各异各各灭。观内心观外心</a><a name="0279a12" id="0279a12">观内外心亦如是。是名心念止。复次观心为</a><a name="0279a13" id="0279a13">属谁。观想思惟念欲等诸心相应法不相应</a><a name="0279a14" id="0279a14">法。谛观其主主不可得。何以故。从因缘生故</a><a name="0279a15" id="0279a15">无常。无常故苦。苦故不自在。不自在故无主。</a><a name="0279a16" id="0279a16">无主故空。前别观身痛心法不可得。今更总</a><a name="0279a17" id="0279a17">观四念止中主不可得。离此处求亦不可得。</a><a name="0279a18" id="0279a18">若常不可得。无常亦不可得。若常应当常苦</a><a name="0279a19" id="0279a19">常乐亦不应忘。若常有神者。无杀恼罪亦无</a><a name="0279a20" id="0279a20">涅槃。若身是神。无常身灭神亦应灭。亦无后</a><a name="0279a21" id="0279a21">世亦无罪福。如是遍观无主。诸法皆空不自</a><a name="0279a22" id="0279a22">在。因缘合故生。因缘坏故灭。如是缘合法是</a><a name="0279a23" id="0279a23">名法念止。若行者得法念止。厌世间空老病</a><a name="0279a24" id="0279a24">死法都无少许常乐我净。我于此空法复何</a><a name="0279a25" id="0279a25">所求。应当入涅槃最善法中住。建精进力得</a><a name="0279a26" id="0279a26">深舍摩陀故(深舍摩陀者住心一处名也此土无是名)。是时得深舍摩</a><a name="0279a27" id="0279a27">陀。住第四法念止中。观诸法相皆苦无乐。无</a><a name="0279a28" id="0279a28">乐是实余者妄语。苦因爱等诸烦恼及业。</a><a name="0279a29" id="0279a29">是非天非时非尘等种种妄语中生。是烦恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150278c.htm'><img src='up.gif' border=0></a>
<a href='T150279b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>