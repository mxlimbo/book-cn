<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0425 贤劫经 0040c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 425 贤劫经</font> <font face='Arial'>(卷5)</font> 十八不共品第十七 <font face='Arial'>T14, p0040c</h2></font><hr>
<span class='old'>
</a><a name="0040b28" id="0040b28">畅正法。是曰一心。虽为说法化身口意。令</a><a name="0040b29" id="0040b29">无所犯不着三界。是曰智慧。是为六。何谓</span><a name="0040c01" id="0040c01">无有若干度无极有六事。若以不生若干品</a><a name="0040c02" id="0040c02">想存心在道。是曰布施。其如是想兴显道德</a><a name="0040c03" id="0040c03">不离正真。是曰持戒。若以无意不为思想常</a><a name="0040c04" id="0040c04">一定意。是曰忍辱。未曾毁犯彼己性行护身</a><a name="0040c05" id="0040c05">一切。是曰精进。勤修应行解知其时不失圣</a><a name="0040c06" id="0040c06">节。是曰一心。皆能达畅五趣生死。往来周</a><a name="0040c07" id="0040c07">旋一切根源。是曰智慧。是为六。何谓所乐</a><a name="0040c08" id="0040c08">度无极有六事。若心念乐自护其心愍伤他</a><a name="0040c09" id="0040c09">人。是曰布施。设使心思往古今世。愍念</a><a name="0040c10" id="0040c10">己身以哀一切。是曰持戒。若复喜乐讲说</a><a name="0040c11" id="0040c11">经典不为俗业。是曰忍辱。常用随时一切至</a><a name="0040c12" id="0040c12">乐无上正真。是曰精进。假使好喜佛法圣众。</a><a name="0040c13" id="0040c13">断众爱欲不善之行。是曰一心。若除诸邪九</a><a name="0040c14" id="0040c14">十六种志甘道法。是曰智慧。是为六。何谓</a><a name="0040c15" id="0040c15">不失精进度无极有六事。所造勤修奉行道</a><a name="0040c16" id="0040c16">法。德不损耗一切备悉。是曰布施。若以心</a><a name="0040c17" id="0040c17">悦哀念一切。不以害心向于他人布施精进。</a><a name="0040c18" id="0040c18">是曰持戒。若训诲时示以道法悉能堪受。是</a><a name="0040c19" id="0040c19">曰忍辱。若以法明所观一切无所伤害。是曰</a><a name="0040c20" id="0040c20">精进。一切所讲乃说其本。识其宿命乃了无</a><a name="0040c21" id="0040c21">际。是曰一心。所解义理不可限量。是曰智</a><a name="0040c22" id="0040c22">慧。是为六。何谓无有失意度无极有六事。</a><a name="0040c23" id="0040c23">意所识念乃知前世无数亿劫而无边底。是</a><a name="0040c24" id="0040c24">曰布施。所忆迥远无央数劫积功累德。是</a><a name="0040c25" id="0040c25">曰持戒。若以察知如审清净永无垢浊。是曰</a><a name="0040c26" id="0040c26">忍辱。识了所好从初发意古今所行。是曰精</a><a name="0040c27" id="0040c27">进。心入所念念一切法进退本末。是曰一心。</a><a name="0040c28" id="0040c28">断一切想各各不同。忆念宿世分别曾所更</a><a name="0040c29" id="0040c29">历。是曰智慧。是为六。何谓不失定意度无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140040b.htm'><img src='up.gif' border=0></a>
<a href='T140041a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>