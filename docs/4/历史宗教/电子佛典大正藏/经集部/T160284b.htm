<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0284b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷1)</font> <font face='Arial'>T16, p0284b</h2></font><hr>
<span class='old'>
</a><a name="0284a28" id="0284a28"><p>尔时如来于大众中坐师子座。以清净智转</a><a name="0284a29" id="0284a29">妙法轮。降伏魔怨世法不染。无有惊怖如师</span><a name="0284b01" id="0284b01">子王。如清净池。亦如大海。如妙高山。如日光</a><a name="0284b02" id="0284b02">耀。如月清凉。如大龙王普雨法雨。如梵天王</a><a name="0284b03" id="0284b03">超诸法众。以无量无边诸弟子等。及百千帝</a><a name="0284b04" id="0284b04">释梵王护世四天王等。一切大众前后围绕。</a><a name="0284b05" id="0284b05">瞻仰尊颜目不暂舍</a><a name="0284b06" id="0284b06"><p>尔时世尊从于顶上放大光明蔽于众会。其</a><a name="0284b07" id="0284b07">所放光名曰普耀。有无量光明而为眷属。遍</a><a name="0284b08" id="0284b08">满十方一切世界。还于佛所右绕三匝摄入</a><a name="0284b09" id="0284b09">面门。然佛面门无有异相。譬如月光遍于虚</a><a name="0284b10" id="0284b10">空无有异相。如是光明入佛面门无有异相</a><a name="0284b11" id="0284b11">亦复如是。又如灌水及苏油等入于沙聚。然</a><a name="0284b12" id="0284b12">彼沙等无有异相。光入面门亦复如是</a><a name="0284b13" id="0284b13"><p>尔时东方有一天子名日月光。乘五身云来</a><a name="0284b14" id="0284b14">诣佛所。右绕三匝顶礼佛足退坐一面</a><a name="0284b15" id="0284b15"><p>佛告天曰。汝之光明甚为希有。天子。汝于过</a><a name="0284b16" id="0284b16">去无量佛所。曾以种种香花珍宝严身之物</a><a name="0284b17" id="0284b17">衣服卧具饮食汤药。恭敬供养种诸善根。天</a><a name="0284b18" id="0284b18">子。由汝曾种无量善根因缘。今得如是光明</a><a name="0284b19" id="0284b19">照耀。天子。以是缘故。我涅槃后最后时分。</a><a name="0284b20" id="0284b20">第四五百年中法欲灭时。汝于此赡部洲东</a><a name="0284b21" id="0284b21">北方摩诃支那国。位居阿鞞跋致。实是菩萨</a><a name="0284b22" id="0284b22">故现女身为自在主。经于多岁正法治化。养</a><a name="0284b23" id="0284b23">育众生犹如赤子。令修十善能于我法广大</a><a name="0284b24" id="0284b24">住持建立塔寺。又以衣服饮食卧具汤药供</a><a name="0284b25" id="0284b25">养沙门。于一切时常修梵行。名曰月净光。天</a><a name="0284b26" id="0284b26">子。然一切女人身有五障。何等为五。一者不</a><a name="0284b27" id="0284b27">得作转轮圣王。二者帝释。三者大梵天王。四</a><a name="0284b28" id="0284b28">者阿[<a href='javascript:showpic("images/037651.gif")'>跳-兆+卑</a>]跋致菩萨。五者如来。天子。然汝于五</a><a name="0284b29" id="0284b29">位之中当得二位。所谓阿鞞跋致及轮王位。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160284a.htm'><img src='up.gif' border=0></a>
<a href='T160284c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>