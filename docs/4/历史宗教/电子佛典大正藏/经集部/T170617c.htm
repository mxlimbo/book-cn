<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0617c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷2)</font> <font face='Arial'>T17, p0617c</h2></font><hr>
<span class='old'>
</a><a name="0617b28" id="0617b28">浮檀金。过于人天非人所为。自愿如意功德</a><a name="0617b29" id="0617b29">所生。观者无厌。余凡轮王所不能有。象宝</span><a name="0617c01" id="0617c01">者。其身姝大鲜白充洁。六牙具足众相圆</a><a name="0617c02" id="0617c02">满。见者无厌。乘空而行其去迅疾。犹如堙罗</a><a name="0617c03" id="0617c03">婆那金翅鸟等。殊胜善根福力所生。余凡轮</a><a name="0617c04" id="0617c04">王所不能有。马宝者。其色绀青厥性良善。犹</a><a name="0617c05" id="0617c05">若婆罗呵马王。飞空而行骏疾如风。其犹如</a><a name="0617c06" id="0617c06">意宝珠随王所念无不称意。余凡轮王所不能</a><a name="0617c07" id="0617c07">有。摩尼宝者。楞相成就非工所造自然而有。</a><a name="0617c08" id="0617c08">具足光明其色照曜。能蔽日月星宿诸火明</a><a name="0617c09" id="0617c09">等。随其所须一切称意。余凡轮王所不能有。</a><a name="0617c10" id="0617c10">女宝者。肤艳鲜洁妙相奇挺。黑白长短肥瘦</a><a name="0617c11" id="0617c11">得所。威仪动静靡不具瞻。世间技术五明论</a><a name="0617c12" id="0617c12">等无不通达。言音和雅柔软微妙。辞韵善巧</a><a name="0617c13" id="0617c13">辩才成就。如如意宝具足一切胜妙之事。心</a><a name="0617c14" id="0617c14">常安乐诸善法行。余凡轮王所不能有。主藏</a><a name="0617c15" id="0617c15">臣宝者。其身广大志性坚固。犹如金刚力士</a><a name="0617c16" id="0617c16">毗沙门王。色貌端严言辞流泽。其见闻者无</a><a name="0617c17" id="0617c17">不欣乐。成就肉眼具足慈悲。如如意宝所念</a><a name="0617c18" id="0617c18">皆得。此藏臣宝同彼轮王善根所生。余凡轮</a><a name="0617c19" id="0617c19">王所不能有。主兵臣宝者。一切功德善根所</a><a name="0617c20" id="0617c20">生。如摩尼宝镜像义故。王所未念先已成办。</a><a name="0617c21" id="0617c21">见相即知一切诸事。所依殊胜无可讥嫌。飞空</a><a name="0617c22" id="0617c22">而行自在无碍。随王所念导前而去。其所至</a><a name="0617c23" id="0617c23">处靡不摧伏。余凡轮王所不能有。如是一切</a><a name="0617c24" id="0617c24">轮王七宝庄严化事。皆是菩萨摩诃萨得心</a><a name="0617c25" id="0617c25">自在神力所为。欲与一切众生安隐乐事。此</a><a name="0617c26" id="0617c26">人王宝及作业者。一切殊胜无可讥嫌。能以</a><a name="0617c27" id="0617c27">实心深心柔软心随顺法心。转大法轮受持</a><a name="0617c28" id="0617c28">十善。具足三十二相教化众生。是名菩萨</a><a name="0617c29" id="0617c29">摩诃萨转轮圣王庄严大化。善男子。若诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170617b.htm'><img src='up.gif' border=0></a>
<a href='T170618a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>