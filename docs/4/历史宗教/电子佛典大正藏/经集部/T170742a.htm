<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0796 佛说见正经 0742a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 796 佛说见正经</font> <font face='Arial'>(卷1)</font> <font face='Arial'>T17, p0742a</h2></font><hr>
<span class='old'>
</a><a name="0741c28" id="0741c28">本末。尔乃开寤。如卧寤也。佛告诸弟子。识神</a><a name="0741c29" id="0741c29">为痴冥法。生作善恶行。死转往受。随善恶行</span><a name="0742a01" id="0742a01">而有形兆。如火得薪而见薪索则灭。意识不</a><a name="0742a02" id="0742a02">作善恶行则亦灭无所见。未得道者。沉沦生</a><a name="0742a03" id="0742a03">死。转不识故。譬如秽镜。垢浊蔽污。举以向</a><a name="0742a04" id="0742a04">面。了无所见。意识浊蔽。生死转徙。惨惧蔽</a><a name="0742a05" id="0742a05">盈。牵着殃福。不复识故。如窥秽镜。复譬如</a><a name="0742a06" id="0742a06">深浊之水。虽有鱼虫。了不得见。生死错乱。忧</a><a name="0742a07" id="0742a07">思蔽塞。转生忘故。亦如浊水。譬如冥夜闭</a><a name="0742a08" id="0742a08">眼而行。都无所见。生死闇昧。流随殃福。或</a><a name="0742a09" id="0742a09">喜或恼。缀制所受。不复识故。如夜闭眼</a><a name="0742a10" id="0742a10"><p>佛告诸弟子。今我为佛。慧眼清净。一切生死。</a><a name="0742a11" id="0742a11">往来三界。佛悉知见。譬如水精琉璃宝珠彩</a><a name="0742a12" id="0742a12">丝贯之。青黄皆见。佛视生死。如观贯珠。譬如</a><a name="0742a13" id="0742a13">净水。清澄见底。其中鱼虫。皆悉裸见。佛视生</a><a name="0742a14" id="0742a14">死。如清水鱼。譬如大桥。一切行人。往来无</a><a name="0742a15" id="0742a15">绝。佛视生死。往来五道。如观桥人。譬如高山</a><a name="0742a16" id="0742a16">远望具见。佛意高远。具知生死。无不分别。佛</a><a name="0742a17" id="0742a17">告诸弟子。汝等当随我教。可具知生死千亿</a><a name="0742a18" id="0742a18">劫事。当行三十七品要行。四意止。四意断。四</a><a name="0742a19" id="0742a19">神足。五根。五力。七觉意。八正道。以除意垢。</a><a name="0742a20" id="0742a20">消灭三毒。疑结解散。便见清净。得佛慧意。便</a><a name="0742a21" id="0742a21">知去来之事。如视明镜。一切悉见。佛告诸弟</a><a name="0742a22" id="0742a22">子。世人所作善恶。死之后世。亦皆相答报。但</a><a name="0742a23" id="0742a23">人未得三净眼。是以不见不知。不复识其本。</a><a name="0742a24" id="0742a24">着在六系蔽。为肉眼行故。而不见相答报之</a><a name="0742a25" id="0742a25">本。谓之无有也。其未得道者。皆作浊秽之行。</a><a name="0742a26" id="0742a26">况没愚痴。生死转化。更受身形。肉眼眩惑。</a><a name="0742a27" id="0742a27">离故系新。四痛扰乱。终不得知识随行相答</a><a name="0742a28" id="0742a28">报也。令现世人。或受福。或受殃。或相怜。或</a><a name="0742a29" id="0742a29">相憎。此则宿行答报之验。为无有三净眼故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170741c.htm'><img src='up.gif' border=0></a>
<a href='T170742b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>