<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0258a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷3)</font> 平等品第三 <font face='Arial'>T16, p0258a</h2></font><hr>
<span class='old'>
</a><a name="0257c28" id="0257c28">菩萨以身恭敬口说谛实。三业相应不谤如</a><a name="0257c29" id="0257c29">来清净正法。菩萨不敢谤法。云何不谤诸佛</span><a name="0258a01" id="0258a01">正法。菩萨发阿耨多罗三藐三菩提心。剃除</a><a name="0258a02" id="0258a02">须发着坏色衣。于佛正法而得出家。如是出</a><a name="0258a03" id="0258a03">家非畏国王故。不畏劫贼所破坏故。不负债</a><a name="0258a04" id="0258a04">故。不怖畏故。不为生活故而作沙门。以信乐</a><a name="0258a05" id="0258a05">故出家学道。唯求法故亲近善友深心承事。</a><a name="0258a06" id="0258a06">就善知识深心听法。如法修行心无憍慢。虽</a><a name="0258a07" id="0258a07">无憍慢而颠倒取若无颠倒。则能通达于佛</a><a name="0258a08" id="0258a08">正道。以通达故则得正法。以得法故决定阿</a><a name="0258a09" id="0258a09">耨多罗三藐三菩提。如是学者不谤如来正</a><a name="0258a10" id="0258a10">教正法。善男子。如是菩萨具足十法心得清</a><a name="0258a11" id="0258a11">净。善男子。菩萨摩诃萨具足十法无有疑惑。</a><a name="0258a12" id="0258a12">何等为十。信于如来身有秘密。信于如来口</a><a name="0258a13" id="0258a13">有秘密。信于如来心有秘密。信菩萨行。信具</a><a name="0258a14" id="0258a14">神通信满本愿。信一乘道。信种种说。信佛音</a><a name="0258a15" id="0258a15">声妙响甚深。信化众生随其根性。善男子。云</a><a name="0258a16" id="0258a16">何菩萨信于如来有身秘密。乃至信于教化</a><a name="0258a17" id="0258a17">众生。善男子。菩萨作如是念。所闻如来有是</a><a name="0258a18" id="0258a18">法身。寂静身。无等身。无等等身。无量身。不</a><a name="0258a19" id="0258a19">共身。金刚身。皆是真实不虚不诳。菩萨是处</a><a name="0258a20" id="0258a20">不生疑惑无有二心。如是信于如来身有秘</a><a name="0258a21" id="0258a21">密。复作是念。絓是所闻如来有口秘密。如来</a><a name="0258a22" id="0258a22">自口授记相貌授记。若不了义所说经教悉</a><a name="0258a23" id="0258a23">皆信之。如来无有蹉跌非无义说。以是因缘</a><a name="0258a24" id="0258a24">悉非妄语。诸佛如来灭一切恶清净无垢。无</a><a name="0258a25" id="0258a25">复烦恼结使燋热自在具足。无所希望无浊</a><a name="0258a26" id="0258a26">无秽。若言如来有失如来无义语者。无有是</a><a name="0258a27" id="0258a27">处。至真至实无有欺诳。是处不疑不惑。如是</a><a name="0258a28" id="0258a28">信于佛口秘密。复作是念。絓是如来心中秘</a><a name="0258a29" id="0258a29">密。在心内怀依止于心。一切声闻缘觉所不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160257c.htm'><img src='up.gif' border=0></a>
<a href='T160258b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>