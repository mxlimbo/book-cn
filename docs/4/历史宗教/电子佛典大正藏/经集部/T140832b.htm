<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0543 佛说巨力长者所问大乘经 0832b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 543 佛说巨力长者所问大乘经</font> <font face='Arial'>(卷2)</font> <font face='Arial'>T14, p0832b</h2></font><hr>
<span class='old'>
</a><a name="0832a28" id="0832a28">交结。不净凝成处于胎中。所历诸位。业风</a><a name="0832a29" id="0832a29">内吹肢相增长。由业势力渐渐所资。色身四</span><a name="0832b01" id="0832b01">大诸根具足。心识烦恼亦共俱生。既离胎胞。</a><a name="0832b02" id="0832b02">外风所触楚痛发声。于一切境不能明了。风</a><a name="0832b03" id="0832b03">缘动转有出入息。饮啖母乳结生便利。心识</a><a name="0832b04" id="0832b04">现行生诸分别。耽众食味资益诸根。皮肤血</a><a name="0832b05" id="0832b05">肉肠胃骨髓。发毛爪齿涕唾便利。身形肢体</a><a name="0832b06" id="0832b06">好丑之相。从自业因受诸异报。贪嗔痴慢烦</a><a name="0832b07" id="0832b07">恼随逐。于冤亲境妄生违顺。五欲色相纵意</a><a name="0832b08" id="0832b08">染着。于业报身复增业报。密近恶友疏慢尊</a><a name="0832b09" id="0832b09">亲。于菩萨人及真实法。心不爱乐亦不餐采。</a><a name="0832b10" id="0832b10">恣任愚痴造作诸恶。嗔恚暴害谄曲嫉妒。忿</a><a name="0832b11" id="0832b11">戾斗诤捶打骂辱。损恼有情。于男女色横生</a><a name="0832b12" id="0832b12">染着。如绳缚物不相舍离。于自身相不念无</a><a name="0832b13" id="0832b13">常。谓得长时永无殒谢。于诸资财及以珍宝。</a><a name="0832b14" id="0832b14">多求积聚而无厌足。尘劳垢染覆盖心识。不</a><a name="0832b15" id="0832b15">修智慧增长无明。不觉世间男女色相。及以</a><a name="0832b16" id="0832b16">自身五根四大杂染所起。由颠倒缘堕不净</a><a name="0832b17" id="0832b17">处。皮肤血肉发毛爪齿本无自相。从彼贪爱</a><a name="0832b18" id="0832b18">结业所生。流转轮回因缘不断。生死苦果无</a><a name="0832b19" id="0832b19">暂停息。烦恼业火烧逼身心。于昼夜时未尝</a><a name="0832b20" id="0832b20">安适。愚盲闇钝懈怠放逸。不乐菩提违背圣</a><a name="0832b21" id="0832b21">道。于自心垢不求清净。身常倨傲心意贡高。</a><a name="0832b22" id="0832b22">诬谤因果轻毁贤善。于有为相虚幻空法。不</a><a name="0832b23" id="0832b23">觉不知。如是无智诸有情类。处生死海无有</a><a name="0832b24" id="0832b24">出期。汝诸长者。于如是事。应悉觉悟了知。</a><a name="0832b25" id="0832b25">色相珍玩资具男女眷属。假缘而有相会暂</a><a name="0832b26" id="0832b26">时。眷念方隆已归磨灭。五蕴身相本性皆空。</a><a name="0832b27" id="0832b27">由诸妄因受诸异报。如梦中人历种种事。觉</a><a name="0832b28" id="0832b28">已皆空都无所有。是故菩萨摩诃萨。志求阿</a><a name="0832b29" id="0832b29">耨多罗三藐三菩提于诸色相觉悟解脱。障<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140832a.htm'><img src='up.gif' border=0></a>
<a href='T140832c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>