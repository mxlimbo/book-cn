<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0616 禅法要解 0294c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 616 禅法要解</font> <font face='Arial'>(卷2)</font> <font face='Arial'>T15, p0294c</h2></font><hr>
<span class='old'>
</a><a name="0294b28" id="0294b28">者受多欲形。多嗔恚者受多嗔恚形。多痴者</a><a name="0294b29" id="0294b29">受多痴形。烦恼薄者受薄烦恼形。见今果报</span><a name="0294c01" id="0294c01">异故。知昔因缘各别。来世随烦恼受身差别</a><a name="0294c02" id="0294c02">亦如是。随业受身。若不为嗔恚则不受毒</a><a name="0294c03" id="0294c03">蛇形。一切余形亦如是。以是故当知爱等诸</a><a name="0294c04" id="0294c04">烦恼一切苦因缘。苦因缘尽故则苦尽涅槃。</a><a name="0294c05" id="0294c05">涅槃名离欲。断诸烦恼常不变异。是中无生</a><a name="0294c06" id="0294c06">无老无病无死。无爱别离苦怨憎会苦。常乐</a><a name="0294c07" id="0294c07">不退。行者得涅槃灭度时都无所去。名为寂</a><a name="0294c08" id="0294c08">灭。譬如然灯膏尽则灭不至诸方。是名灭谛。</a><a name="0294c09" id="0294c09">得涅槃方便道。定分有三种。慧分有二种。戒</a><a name="0294c10" id="0294c10">分有三种。住是戒中修行定慧。所谓于四谛</a><a name="0294c11" id="0294c11">中慧能决了。是名正见。随正见觉法发起。是</a><a name="0294c12" id="0294c12">为正思惟。是名慧分二种。正定正念正精进。</a><a name="0294c13" id="0294c13">是名定分三种。正语正业正命。是名戒分三</a><a name="0294c14" id="0294c14">种。住净戒故。诸烦恼芽不令增长。势力衰</a><a name="0294c15" id="0294c15">薄。如非时种芽不增长。诸烦恼力来。定分</a><a name="0294c16" id="0294c16">能遮。如大山堰水。水不能破坏。譬如咒术</a><a name="0294c17" id="0294c17">能禁毒蛇。虽复有毒不能害人。定分亦如是。</a><a name="0294c18" id="0294c18">慧能拔诸烦恼根本。如夏水暴涨岸上诸树</a><a name="0294c19" id="0294c19">无不漂拔。行此三分八道真直正路。能灭苦</a><a name="0294c20" id="0294c20">因。毕竟安隐常乐无为。若方便初习其门则</a><a name="0294c21" id="0294c21">有十事。一者心专正。种种外事来坏不能移</a><a name="0294c22" id="0294c22">转。如四边风起山不倾动。二者质直。闻师说</a><a name="0294c23" id="0294c23">法不见长短。心无增减随教无疑。譬如入稠</a><a name="0294c24" id="0294c24">林采木直者易出曲者难出。如是三界稠林。</a><a name="0294c25" id="0294c25">直者易出曲者难出。佛法中唯直是用曲者</a><a name="0294c26" id="0294c26">遗弃。三者惭愧。是第一上服最妙庄严。惭</a><a name="0294c27" id="0294c27">愧为钩制诸恶心。有惭有愧真为是人。若</a><a name="0294c28" id="0294c28">无惭愧畜生无异。四者不放逸。一切善法之</a><a name="0294c29" id="0294c29">根本。如世间放逸失诸利事。行者放逸失涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150294b.htm'><img src='up.gif' border=0></a>
<a href='T150295a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>