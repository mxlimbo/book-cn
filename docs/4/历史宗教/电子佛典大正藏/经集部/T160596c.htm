<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0596c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷2)</font> 集一切法品第二之一 <font face='Arial'>T16, p0596c</h2></font><hr>
<span class='old'>
</a><a name="0596b28" id="0596b28">缘。一切所缘一切所作相根量等相悉皆远</a><a name="0596b29" id="0596b29">离。非凡夫二乘及诸外道执着我相所取境</span><a name="0596c01" id="0596c01">界。是故大慧。于自证圣智胜境界相当勤</a><a name="0596c02" id="0596c02">修学。于自心所现分别见相当速舍离。复</a><a name="0596c03" id="0596c03">次大慧。声闻乘有二种差别相。所谓自证</a><a name="0596c04" id="0596c04">圣智殊胜相。分别执着自性相。云何自证圣</a><a name="0596c05" id="0596c05">智殊胜相。谓明见苦空无常无我诸谛境界。</a><a name="0596c06" id="0596c06">离欲寂灭故。于蕴界处若自若共外不坏相</a><a name="0596c07" id="0596c07">如实了知故心住一境。住一境已获禅解</a><a name="0596c08" id="0596c08">脱三昧道果而得出离。住自证圣智境界</a><a name="0596c09" id="0596c09">乐。未离习气及不思议变易死。是名声闻</a><a name="0596c10" id="0596c10">乘自证圣智境界相。菩萨摩诃萨虽亦得此</a><a name="0596c11" id="0596c11">圣智境界。以怜愍众生故。本愿所持故。不</a><a name="0596c12" id="0596c12">证寂灭门及三昧乐。诸菩萨摩诃萨于此自</a><a name="0596c13" id="0596c13">证圣智乐中不应修学。大慧。云何分别执</a><a name="0596c14" id="0596c14">着自性相。所谓知坚湿暖动青黄赤白如是</a><a name="0596c15" id="0596c15">等法非作者生。然依教理见自共相分别</a><a name="0596c16" id="0596c16">执着。是名声闻乘分别执着相。菩萨摩诃萨</a><a name="0596c17" id="0596c17">于此法中应知。应舍离人无我见入法无</a><a name="0596c18" id="0596c18">我相渐住诸地</a><a name="0596c19" id="0596c19"><p>尔时大慧菩萨摩诃萨白佛言。世尊。如来所</a><a name="0596c20" id="0596c20">说常不思议自证圣智第一义境。将无同</a><a name="0596c21" id="0596c21">诸外道所说常不思议作者耶。佛言。大慧。</a><a name="0596c22" id="0596c22">非诸外道作者得常不思议。所以者何。诸外</a><a name="0596c23" id="0596c23">道常不思议因自相。不成。既因自相不</a><a name="0596c24" id="0596c24">成。以何显示常不思议。大慧。外道所说常</a><a name="0596c25" id="0596c25">不思议。若因自相成彼则有常。但以作者</a><a name="0596c26" id="0596c26">为因相故。常不思议不成。大慧。我第一义</a><a name="0596c27" id="0596c27">常不思议。第一义因相成。远离有无。自证</a><a name="0596c28" id="0596c28">圣智所行相故有相。第一义智为其因故</a><a name="0596c29" id="0596c29">有因。离有无故非作者。如虚空涅槃寂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160596b.htm'><img src='up.gif' border=0></a>
<a href='T160597a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>