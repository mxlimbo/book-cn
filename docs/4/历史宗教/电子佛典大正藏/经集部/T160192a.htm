<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0192a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷9)</font> 不退转品第三十 <font face='Arial'>T16, p0192a</h2></font><hr>
<span class='old'>
</a><a name="0191c24" id="0191c24"><p><b>　　<A NAME="n101"></A>不退转品第三十</b></a><a name="0191c25" id="0191c25"><p>佛告舍利弗。如来今当断汝等疑亦令将来</span><a name="0192a01" id="0192a01">读诵是经说者受者皆得断疑。舍利弗。如</a><a name="0192a02" id="0192a02">来名为一切智者一切见者一切说者。无法</a><a name="0192a03" id="0192a03">不见无法不闻无法不觉无法不知。了达三</a><a name="0192a04" id="0192a04">世无所挂碍。舍利弗。如来名为无等等者。于</a><a name="0192a05" id="0192a05">一切法悉得正解。自然自在无有所归。如</a><a name="0192a06" id="0192a06">来今欲于大众中作师子吼。置是愚人行邪</a><a name="0192a07" id="0192a07">道法。不须广说。若善男子善女人。发阿耨</a><a name="0192a08" id="0192a08">多罗三藐三菩提心。于是法中应当一心勤</a><a name="0192a09" id="0192a09">行。何以故。应作是念。诸佛无量阿僧o劫</a><a name="0192a10" id="0192a10">所集阿耨多罗三藐三菩提法。我于是中若</a><a name="0192a11" id="0192a11">生懈怠。必当不信违逆不受不能达知。舍</a><a name="0192a12" id="0192a12">利弗。菩萨若行四法。则坏诸佛无上菩提。何</a><a name="0192a13" id="0192a13">谓为四。离于善友属恶知识。随其所学毁坏</a><a name="0192a14" id="0192a14">大乘。是名初法。又舍利弗。菩萨有所得见深</a><a name="0192a15" id="0192a15">计我心。闻甚深经便大惊畏当坠大坑。是</a><a name="0192a16" id="0192a16">第二法。又舍利弗。菩萨杂学外道经书。巧</a><a name="0192a17" id="0192a17">于诤论多人所敬。是人不能自调伏心。亦复</a><a name="0192a18" id="0192a18">不能调伏诸法。不调伏故不行大乘。是第三</a><a name="0192a19" id="0192a19">法。又舍利弗。菩萨毁禁不能随顺佛所制戒。</a><a name="0192a20" id="0192a20">闻是深空净妙戒法。心不了达不能信乐</a><a name="0192a21" id="0192a21">违逆不受。是第四法。菩萨有是四法不能</a><a name="0192a22" id="0192a22">信受毁坏菩提。尔时世尊。欲明此义。而说偈</a><a name="0192a23" id="0192a23">言</a><a name="0192a24" id="0192a24"><p class='lg'>　　若近恶知识　　　亦随其所行</a><br><a name="0192a25" id="0192a25">　　故不乐佛道　　　坏无上菩提</a><br><a name="0192a26" id="0192a26">　　杂学外经典　　　善巧诸诤论</a><br><a name="0192a27" id="0192a27">　　其有发言者　　　即皆能破坏</a><br><a name="0192a28" id="0192a28">　　虽自称智者　　　而实是愚痴</a><br><a name="0192a29" id="0192a29">　　以如是缘故　　　不信于菩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160191c.htm'><img src='up.gif' border=0></a>
<a href='T160192b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>