<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0460 佛说文殊师利净律经 0450c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 460 佛说文殊师利净律经</font> <font face='Arial'>(卷1)</font> 解律品第三 <font face='Arial'>T14, p0450c</h2></font><hr>
<span class='old'>
</a><a name="0450b28" id="0450b28">不进正真。是声闻律。犹若金器虽为破败终</a><a name="0450b29" id="0450b29">不遗弃。即可还合以为宝器。大士现灭深慧</span><a name="0450c01" id="0450c01">法身。永存不朽不增不减续现三界。是菩</a><a name="0450c02" id="0450c02">萨律。若大火烧山林树木。莫不燔燎禽兽驰</a><a name="0450c03" id="0450c03">窜。小志若兹。畏三界难藏隐泥洹。是声闻律。</a><a name="0450c04" id="0450c04">乐于生死独步三界意无怯弱。欣心娱乐道</a><a name="0450c05" id="0450c05">法之乐劝化众生。亦如苑囿游观之园。花实</a><a name="0450c06" id="0450c06">茂盛多所悦豫。是菩萨律。不能断除挂碍盘</a><a name="0450c07" id="0450c07">结之难。而有处所。是声闻律。磨灭一切蔽</a><a name="0450c08" id="0450c08">盖之患。永无止处。是菩萨律。取要言之而</a><a name="0450c09" id="0450c09">有限节。自系缚身以有限德。而见成就戒定</a><a name="0450c10" id="0450c10">慧解度知见事。不能具足无极大道。是声闻</a><a name="0450c11" id="0450c11">律。所接玄邈志如虚空功勋无量。戒定慧</a><a name="0450c12" id="0450c12">解度知见品不可称载。是菩萨律。尔时世尊</a><a name="0450c13" id="0450c13">叹文殊师利曰。善哉善哉。快说解此。诸菩</a><a name="0450c14" id="0450c14">萨律。文殊听。吾引喻重解。令是义归广普</a><a name="0450c15" id="0450c15">究竟。犹如二人。一人叹誉牛迹之水。一人</a><a name="0450c16" id="0450c16">起立咨嗟大海积水之功。于意云何。其人叹</a><a name="0450c17" id="0450c17">誉牛迹之水能久如乎。答曰。牛迹之水甚为</a><a name="0450c18" id="0450c18">少少不足称誉。佛言文殊。声闻之。律所见</a><a name="0450c19" id="0450c19">威神亦复若兹如牛迹水不足称誉彼人起立</a><a name="0450c20" id="0450c20">嗟叹大海能如何乎。答曰。甚多甚多天中之</a><a name="0450c21" id="0450c21">天。其大海者无有边际。不可齐限深广难计。</a><a name="0450c22" id="0450c22">佛言。菩萨之律当作是观。犹如江海不可訾</a><a name="0450c23" id="0450c23">量。佛说是时。二万二千人逮得无所从生法</a><a name="0450c24" id="0450c24">忍。异口同音皆而叹曰。我等世尊。当学于</a><a name="0450c25" id="0450c25">斯菩萨之律。开导发起无央数人</a><a name="0450c26" id="0450c26"><p>寂顺律音天子复问文殊师利。文殊。为学何</a><a name="0450c27" id="0450c27">律。为修声闻缘觉之律。若菩萨律。文殊答曰。</a><a name="0450c28" id="0450c28">于天子意所志云何。其大海者。为受何水舍</a><a name="0450c29" id="0450c29">置何水。答曰。其大海者无水不受。报曰。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140450b.htm'><img src='up.gif' border=0></a>
<a href='T140451a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>