<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0679 相续解脱如来所作随顺处了义经 0718b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 679 相续解脱如来所作随顺处了义经</font> <font face='Arial'>(卷1)</font> <font face='Arial'>T16, p0718b</h2></font><hr>
<span class='old'>
</a><a name="0718a28" id="0718a28">尊所说如来法身。如来法身有何相。佛告文殊</a><a name="0718a29" id="0718a29">师利。地波罗蜜。善修习乘身转集成。文殊师</span><a name="0718b01" id="0718b01">利。是如来法身相。当知复有不可思议相。有</a><a name="0718b02" id="0718b02">二因缘。谓彼离虚伪无行。众生计着虚伪行</a><a name="0718b03" id="0718b03"><p>文殊师利白佛言。世尊。声闻缘觉身。转亦是</a><a name="0718b04" id="0718b04">法身耶。佛告文殊师利。不名法身。文殊师利</a><a name="0718b05" id="0718b05">白佛言。世尊。名何等身。佛告文殊师利名解</a><a name="0718b06" id="0718b06">脱身(五分法身名解脱梵音云毗尼木叉涅槃解脱梵音云木叉也)。文殊师利。</a><a name="0718b07" id="0718b07">解脱身者。声闻缘觉诸如来等。唯法身差</a><a name="0718b08" id="0718b08">别。法身差别者。谓无量功德殊胜奇特不可</a><a name="0718b09" id="0718b09">为譬。文殊师利白佛言。世尊。如来因起有何</a><a name="0718b10" id="0718b10">相。佛告文殊师利。化身相如世界起。一切种</a><a name="0718b11" id="0718b11">如来功德。及清净庄严住相。当知化身相起。</a><a name="0718b12" id="0718b12">法身无起。文殊师利白佛言。世尊。以何等巧</a><a name="0718b13" id="0718b13">方便示现化身。佛告文殊师利。一切三千大</a><a name="0718b14" id="0718b14">千诸佛世界。增上主家生。福田家生。入胎出</a><a name="0718b15" id="0718b15">胎生。长受五欲。出家苦行。往诣道场。菩提树</a><a name="0718b16" id="0718b16">下降魔成佛。转法轮已。现般涅槃。当知是示</a><a name="0718b17" id="0718b17">现化身巧方便</a><a name="0718b18" id="0718b18"><p>文殊师利白佛言。世尊。如来化身几种语为</a><a name="0718b19" id="0718b19">众生说法。诸未熟者调伏令熟。已熟者令于</a><a name="0718b20" id="0718b20">缘解脱</a><a name="0718b21" id="0718b21"><p>佛告文殊师利。如来语者。说修多罗语。毗尼</a><a name="0718b22" id="0718b22">语。摩德勒伽语。文殊师利白佛言。世尊。云</a><a name="0718b23" id="0718b23">何修多罗。云何毗尼。云何摩德勒伽</a><a name="0718b24" id="0718b24"><p>佛告文殊师利。若我说诸法。摄事分齐。名修</a><a name="0718b25" id="0718b25">多罗。谓因四事九事二十九事。如是四十二</a><a name="0718b26" id="0718b26">事。何等四事。谓闻事。归依事。戒事。菩萨事。</a><a name="0718b27" id="0718b27">何等九事。谓施设众生事。受用事。彼因起事。</a><a name="0718b28" id="0718b28">起已住事。彼灭事。彼种种事。说事。所说事。</a><a name="0718b29" id="0718b29">徒众事。何等二十九事。谓从染污分行摄事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160718a.htm'><img src='up.gif' border=0></a>
<a href='T160718c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>