<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0419b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷2)</font> 变动品第九 <font face='Arial'>T15, p0419b</h2></font><hr>
<span class='old'>
</a><a name="0419a28" id="0419a28">正谊。又问。今者濡首及诸菩萨为于何食。濡</a><a name="0419a29" id="0419a29">首报曰。吾等所食及施与者。亦不长益亦不</span><a name="0419b01" id="0419b01">耗减。不动生死不近泥洹。亦不超度凡夫之</a><a name="0419b02" id="0419b02">地。亦不证明贤圣之法。不越声闻不舍缘觉。</a><a name="0419b03" id="0419b03">吾等当说彼之所请。其布施者。亦不净除慧</a><a name="0419b04" id="0419b04">与所识。不损而益不至解脱。于诸经法亦无</a><a name="0419b05" id="0419b05">所兴。亦不得法亦无所释。迦叶答曰。是为大</a><a name="0419b06" id="0419b06">施无极广施。已入无本之所致也。尔时濡首</a><a name="0419b07" id="0419b07">心自念言。今日入城宁可如佛感动变化。应</a><a name="0419b08" id="0419b08">时以众神足变动三昧而为正受。这以是定</a><a name="0419b09" id="0419b09">为正受时。寻即一切于是三千大千世界。普悉</a><a name="0419b10" id="0419b10">等住平若手掌普此佛国。其大光明靡不周</a><a name="0419b11" id="0419b11">遍。其在地狱遭苦患者即时休息。畜生饿鬼</a><a name="0419b12" id="0419b12">诸不安者寻获安隐。众生之类心悉开解。无</a><a name="0419b13" id="0419b13">淫怒痴无悭嫉者。亦无谀谄无有嗔恚憍慢</a><a name="0419b14" id="0419b14">之结。无所兴起亦无热恼。尔时众生展转相</a><a name="0419b15" id="0419b15">瞻如父如母。睹此三千大千世界六反震动。欲</a><a name="0419b16" id="0419b16">行天子色行天子。悉来集会供奉溥首。鼓</a><a name="0419b17" id="0419b17">乐弦歌倡伎百千。雨于天花严治途路。濡首</a><a name="0419b18" id="0419b18">童真这兴斯定。从其室宇至于城门。自然庄</a><a name="0419b19" id="0419b19">严途路平整既广且长。皆以七宝无央数珍。</a><a name="0419b20" id="0419b20">若干挍饰自然出现。不可计宝化为宝堑。中</a><a name="0419b21" id="0419b21">生莲花芙蓉蘅花充满炜晔。堑上化造珠</a><a name="0419b22" id="0419b22">交露帐。而起幢幡缯彩花盖。其堑周匝遍</a><a name="0419b23" id="0419b23">有栏楯。栏楯左右皆有宝树而甚高大。以诸</a><a name="0419b24" id="0419b24">宝绳展转连绵系诸宝树。一一宝树边有宝</a><a name="0419b25" id="0419b25">架。皆置香炉烧诸名香。一一香炉烧诸香者</a><a name="0419b26" id="0419b26">闻四十里。诸树中间化宝浴池。有八味水</a><a name="0419b27" id="0419b27">盈满池中底悉金沙。以宝栏楯周匝绕池琉</a><a name="0419b28" id="0419b28">璃为崖。悉生青莲芙蓉蘅华。诸宝树下以</a><a name="0419b29" id="0419b29">宝为地。一切宝地列宝香瓶而烧名香。一一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150419a.htm'><img src='up.gif' border=0></a>
<a href='T150419c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>