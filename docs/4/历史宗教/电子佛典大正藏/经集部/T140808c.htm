<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0531 佛说长者音悦经 0808c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 531 佛说长者音悦经</font> <font face='Arial'>(卷1)</font> <font face='Arial'>T14, p0808c</h2></font><hr>
<span class='old'>
</a><a name="0808b28" id="0808b28">神逝。弃财世间。汝今能尔。必获影报。所生</a><a name="0808b29" id="0808b29">之处。福自归身。长者白佛。何等五危。佛即</span><a name="0808c01" id="0808c01">报言。一者大火烧之不觉。二者大水漂没无</a><a name="0808c02" id="0808c02">常。三者县官夺取无道。四者恶子用度无限。</a><a name="0808c03" id="0808c03">五者盗贼所见劫夺。五事一至。不可抑制。譬</a><a name="0808c04" id="0808c04">如有人违犯王法。闭在牢狱。应当诛戮。财</a><a name="0808c05" id="0808c05">物没入其官。岂复能却之乎。又复譬如阿难</a><a name="0808c06" id="0808c06">邠坻。财宝无数。国王夺取。主不能制。亦非</a><a name="0808c07" id="0808c07">神龙所能止之。所以者何。以其前世布施七</a><a name="0808c08" id="0808c08">悔。是以今世。七富七贫。长者闻说。益增踊</a><a name="0808c09" id="0808c09">跃。于是如来。忽然还到耆阇崛山</a><a name="0808c10" id="0808c10"><p>尔时国内。有尼揵异道人。名曰不兰迦叶。听</a><a name="0808c11" id="0808c11">闻如来。诣长者家。歌颂一偈。猥得长者千</a><a name="0808c12" id="0808c12">万两金。心怀悁嫉。心即念言。瞿昙沙门。尚</a><a name="0808c13" id="0808c13">能得金。况我往乞当不得乎。又自念言。我当</a><a name="0808c14" id="0808c14">往求。瞿昙沙门。所可说偈。然后往乞。必得</a><a name="0808c15" id="0808c15">珍宝。嗟叹之宜当胜瞿昙。不兰迦叶。怀此</a><a name="0808c16" id="0808c16">愚痴妒嫉之意。而往稽首。问讯如来。长</a><a name="0808c17" id="0808c17">跪白佛。薄德无福。衣食不充。传闻瞿昙。诣</a><a name="0808c18" id="0808c18">长者家。歌颂一偈。大得珍宝。宁可哀矜。赐</a><a name="0808c19" id="0808c19">所说偈。令吾讽诵。当往咨嗟。冀望得宝。如</a><a name="0808c20" id="0808c20">来三达知。此长者却后一时。财宝当散。不</a><a name="0808c21" id="0808c21">兰迦叶。不知时宜遭厄之家。而说吉祥。必</a><a name="0808c22" id="0808c22">得长者无量杖痛。如来告言。不惜此偈。所</a><a name="0808c23" id="0808c23">以者何。汝不知时。卿说此偈。必得楚痛。是</a><a name="0808c24" id="0808c24">故如来。违卿所求。若更欲得应时之说绝妙</a><a name="0808c25" id="0808c25">之句。吾当与汝。既使长者得闻真言。又可</a><a name="0808c26" id="0808c26">免于捶毒之痛。不兰迦叶。心自念言。瞿昙</a><a name="0808c27" id="0808c27">沙门。不欲令我往乞珍宝。是故吝惜。不肯</a><a name="0808c28" id="0808c28">与我。即便重启。其于与我焉知余事。如来</a><a name="0808c29" id="0808c29">慈愍。谏之满三。终不信解。佛亦豫知。不兰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140808b.htm'><img src='up.gif' border=0></a>
<a href='T140809a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>