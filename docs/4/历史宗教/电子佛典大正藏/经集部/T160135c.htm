<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0135c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷2)</font> 发心即转法轮品第七 <font face='Arial'>T16, p0135c</h2></font><hr>
<span class='old'>
</a><a name="0135b28" id="0135b28">不回向佛无上道。令此善根在不定中。我今</a><a name="0135b29" id="0135b29">当以所集善根。为无上道利益众生。在所生</span><a name="0135c01" id="0135c01">处游诸佛国。其中所有众生语言。皆是无常</a><a name="0135c02" id="0135c02">苦空无我之音。及诸世界卉木丛林华叶果</a><a name="0135c03" id="0135c03">实。皆出无常苦空无我之音。我此善根与众</a><a name="0135c04" id="0135c04">生共。当得如今过智力佛所得智慧。作是念</a><a name="0135c05" id="0135c05">已。即从坐起于佛前立。发如是言。世尊。今我</a><a name="0135c06" id="0135c06">所有一切国土奉佛及僧。唯愿受用。既奉施</a><a name="0135c07" id="0135c07">已出家为道。四兵闻已亦随出家。四十那由</a><a name="0135c08" id="0135c08">他诸婇女等皆随出家。及八十亿那由他人</a><a name="0135c09" id="0135c09">亦随出家。过智力佛诸四部众。于是增广。是</a><a name="0135c10" id="0135c10">诸出家皆得五通。各以神力至于东方恒沙</a><a name="0135c11" id="0135c11">佛土。劝请无量坐道场佛。转尊法轮度脱众</a><a name="0135c12" id="0135c12">生。南西北方四维上下。劝请无量恒沙诸佛。</a><a name="0135c13" id="0135c13">转于法轮度脱众生。皆亦如是。名闻力王。从</a><a name="0135c14" id="0135c14">是已后更不受胎。亦常不生不净国土。所</a><a name="0135c15" id="0135c15">游世界其中众生卉木丛林。皆出无常苦空</a><a name="0135c16" id="0135c16">无我之音。舍利弗。汝谓尔时名闻力王。于过</a><a name="0135c17" id="0135c17">智力佛。自闻先世所种善根。出家修道得五</a><a name="0135c18" id="0135c18">神通。游于十方无量世界。劝请诸佛转于法</a><a name="0135c19" id="0135c19">轮度众生者。岂异人乎。今此发心即转法</a><a name="0135c20" id="0135c20">轮菩萨是也</a><a name="0135c21" id="0135c21"><p><b>　　<A NAME="n72"></A>现变品第八</b></a><a name="0135c22" id="0135c22"><p>尔时发心即转法轮菩萨。至王舍城诣竹园</a><a name="0135c23" id="0135c23">中。顶礼佛足却住一面。而白佛言。无相音佛</a><a name="0135c24" id="0135c24">问讯世尊。少恼少病起居轻利气力康耶。以</a><a name="0135c25" id="0135c25">大莲华奉上世尊。佛即受华而告之曰。无相</a><a name="0135c26" id="0135c26">音佛安隐无恙善教化耶。答言世尊。无相音</a><a name="0135c27" id="0135c27">佛气力康强众生易度。所以者何。彼世界中</a><a name="0135c28" id="0135c28">大众集会。有四净法。何谓为四。善根清净为</a><a name="0135c29" id="0135c29">菩提故。无量戒净正发愿故。无量见净不得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160135b.htm'><img src='up.gif' border=0></a>
<a href='T160136a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>