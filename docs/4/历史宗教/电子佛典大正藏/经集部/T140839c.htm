<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0544 辩意长者子经 0839c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 544 辩意长者子经</font> <font face='Arial'>(卷1)</font> <font face='Arial'>T14, p0839c</h2></font><hr>
<span class='old'>
</a><a name="0839b28" id="0839b28">大士。其福无量。吾为王者当供养佛及众</a><a name="0839b29" id="0839b29">弟子。乃至七日之中。当报今日饥渴之恩。言</span><a name="0839c01" id="0839c01">已便去。佛食已讫说法。即还精舍之中。佛</a><a name="0839c02" id="0839c02">告阿难。从今以后嚫讫下食以此为常</a><a name="0839c03" id="0839c03"><p>时二乞儿展转乞丐。到他国中卧于道边深</a><a name="0839c04" id="0839c04">草之中。时彼国王忽然崩亡无有系嗣。时国</a><a name="0839c05" id="0839c05">相师明知相法。谶书记曰。当有贱人应为王</a><a name="0839c06" id="0839c06">者。诸臣百官千乘万骑案行国界。谁应为王。</a><a name="0839c07" id="0839c07">顾见道边深草之中。上有云盖。相师指曰。</a><a name="0839c08" id="0839c08">中有神人。即见乞儿。相应为王。诸臣拜谒</a><a name="0839c09" id="0839c09">各称曰臣。乞儿惊愕自云。下贱非是王种。</a><a name="0839c10" id="0839c10">皆言应相非是强力。沐浴香汤。着王者之服。</a><a name="0839c11" id="0839c11">光相俨然称善无量。导从前后回车入国。时</a><a name="0839c12" id="0839c12">恶念者在于深草中。卧寐不觉。车轹断其</a><a name="0839c13" id="0839c13">头。王到国中。阴阳和调四气隆赫。人民安</a><a name="0839c14" id="0839c14">乐称王之德。尔时国王自念昔者贫穷之人。</a><a name="0839c15" id="0839c15">以何因缘得为国王。昔行乞时得蒙佛恩。大</a><a name="0839c16" id="0839c16">得饭食便生善念。得为王者供养七日。</a><a name="0839c17" id="0839c17">佛之恩德今已果之。即召群臣遥向舍卫国。</a><a name="0839c18" id="0839c18">烧香作礼。即遣使者。往请佛言。蒙世尊遗</a><a name="0839c19" id="0839c19">恩得为人王。愿屈尊神来化此国愚冥之人</a><a name="0839c20" id="0839c20">得见教训。于是佛告诸弟子。当受彼请。佛</a><a name="0839c21" id="0839c21">与弟子无央数众往到彼国。时王出迎。与诸</a><a name="0839c22" id="0839c22">群臣稽首佛足。烧香散华伎乐供养。佛入宫</a><a name="0839c23" id="0839c23">中即以就座。王起行水供设饭食。须臾以</a><a name="0839c24" id="0839c24">讫。尔时国王为佛作礼前白佛言。我本是小</a><a name="0839c25" id="0839c25">人。有何福行得享斯位。愿佛解说。令此国人</a><a name="0839c26" id="0839c26">得蒙开眼</a><a name="0839c27" id="0839c27"><p>佛告王曰。往日舍卫城中有长者子。名曰辩</a><a name="0839c28" id="0839c28">意。施设大檀请佛及僧。时佛坐定下食未嚫。</a><a name="0839c29" id="0839c29">有一乞儿来入欲乞。一无所得。嗔恚而出。恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140839b.htm'><img src='up.gif' border=0></a>
<a href='T140840a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>