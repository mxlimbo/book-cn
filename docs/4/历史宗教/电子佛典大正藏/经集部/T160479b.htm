<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0479b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷1)</font> 序 <font face='Arial'>T16, p0479b</h2></font><hr>
<span class='old'>
</a><a name="0479a28" id="0479a28">故退之。说岂有常哉。救其偏而已。学佛之敝。</a><a name="0479a29" id="0479a29">至于溺经文惑句义。而人不体玄。则言禅以</span><a name="0479b01" id="0479b01">救之。学禅之敝。至于驰空言玩琦辩。而人不</a><a name="0479b02" id="0479b02">了义。则言佛以救之。二者更相救。而佛法完</a><a name="0479b03" id="0479b03">矣。昔达磨西来。既已传心印于二祖。且云。吾</a><a name="0479b04" id="0479b04">有楞伽经四卷。亦用付汝。即是如来心地要</a><a name="0479b05" id="0479b05">门。令诸众生开示悟入。此亦佛与禅并传。而</a><a name="0479b06" id="0479b06">玄与义俱付也。至五祖。始易以金刚经传授。</a><a name="0479b07" id="0479b07">故六祖闻客读金刚经。而问其所从来。客云。</a><a name="0479b08" id="0479b08">我从蕲州黄梅县东五祖山来。五祖大师常</a><a name="0479b09" id="0479b09">劝僧俗。但持金刚经。即自见性成佛矣则</a><a name="0479b10" id="0479b10">是持金刚经者。始于五祖。故金刚以是盛行</a><a name="0479b11" id="0479b11">于世。而楞伽遂无传焉。今之传者。寔自张</a><a name="0479b12" id="0479b12">公倡之。之奇过南都谒张公。亲闻公说楞</a><a name="0479b13" id="0479b13">伽因缘。始张公自三司使翰林学士出守滁。</a><a name="0479b14" id="0479b14">一日入琅琊僧舍。见一经函。发而视之。乃</a><a name="0479b15" id="0479b15">楞伽经也。恍然觉其前生之所书。笔画宛然。</a><a name="0479b16" id="0479b16">其殆神先受之甚明也。之奇闻。羊叔子五岁</a><a name="0479b17" id="0479b17">时。令乳母取所弄金镮。乳母谓之。汝初无是</a><a name="0479b18" id="0479b18">物。祜即自诣邻人李氏东垣桑木中。探得之。</a><a name="0479b19" id="0479b19">主人惊曰。此吾亡儿所失物也。云何持去。乳</a><a name="0479b20" id="0479b20">母具言之。知祜之前身为李氏子也。白乐天</a><a name="0479b21" id="0479b21">始生七月。姆指之无两字。虽试百数不差。九</a><a name="0479b22" id="0479b22">岁谙识声律。史氏以为笃于才章。盖天禀。然</a><a name="0479b23" id="0479b23">而乐天固自以为宿习之缘矣。人之以是一真</a><a name="0479b24" id="0479b24">不灭之性。而死生去来于天地之间。其为世</a><a name="0479b25" id="0479b25">数。虽折天下之草木以为筹箸。不能算之矣。</a><a name="0479b26" id="0479b26">然以沦于死生。神识疲耗不能复记。惟圆明</a><a name="0479b27" id="0479b27">不昧之人知焉。有如张公以高文大册再中</a><a name="0479b28" id="0479b28">制。举登侍从。秉钧轴出入朝廷。逾四十年。风</a><a name="0479b29" id="0479b29">烈事业。播人耳目。则其前身。尝为大善知识。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160479a.htm'><img src='up.gif' border=0></a>
<a href='T160479c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>