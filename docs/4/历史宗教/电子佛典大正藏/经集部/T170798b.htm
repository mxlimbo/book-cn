<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0815 佛升忉利天为母说法经 0798b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 815 佛升忉利天为母说法经</font> <font face='Arial'>(卷3)</font> <font face='Arial'>T17, p0798b</h2></font><hr>
<span class='old'>
</a><a name="0798a28" id="0798a28">佛言。在彼世界讲说经者则吾身是也。如来</a><a name="0798a29" id="0798a29">现变感动威神。则非一切声闻缘觉之所能知。</span><a name="0798b01" id="0798b01">目连白佛。如来至真。惟于此三千大千世界</a><a name="0798b02" id="0798b02">现作佛事。复于余国异佛土乎。佛告目连。今</a><a name="0798b03" id="0798b03">尔所见世尊示现与声闻俱。吾又复于斯三</a><a name="0798b04" id="0798b04">千大千世界百亿四大域。随人所乐察其本</a><a name="0798b05" id="0798b05">志各为说法。又佛于斯三千世界四方大域。</a><a name="0798b06" id="0798b06">以梵天色像说法。或如来像而现教化。或现</a><a name="0798b07" id="0798b07">白衣不着袈裟。或如帝释示现说法。或如四</a><a name="0798b08" id="0798b08">王转轮圣王。如是一切行权方便为说经典。</a><a name="0798b09" id="0798b09">如来于斯三千大千世界。各各随心之所喜</a><a name="0798b10" id="0798b10">乐。所应度者众生之类。而为说法开化之也。</a><a name="0798b11" id="0798b11">及在他方无量佛土。一切声闻缘觉之乘所</a><a name="0798b12" id="0798b12">不能知也。如日月宫而不动移。普悉现于郡</a><a name="0798b13" id="0798b13">国县邑村落丘聚州域大邦。如来若斯自于</a><a name="0798b14" id="0798b14">佛土而不动摇。则便皆现于无央数诸佛国</a><a name="0798b15" id="0798b15">土。随从群黎本志所应为说经典</a><a name="0798b16" id="0798b16"><p>目连白佛言。今所现佛。何所审实。忉利天上</a><a name="0798b17" id="0798b17">阎浮提者。诸天宫中三千大千域者。在他方</a><a name="0798b18" id="0798b18">异佛世界说法者乎。惟天中天当何因知审</a><a name="0798b19" id="0798b19">真佛者。施何所佛福祐大巨不可称限。佛告</a><a name="0798b20" id="0798b20">目连。吾今问尔从意报之。卿意云何。犹如幻</a><a name="0798b21" id="0798b21">师化造化人。为男为女何所审实。目连答曰。</a><a name="0798b22" id="0798b22">无有实者。天中天所以者何。幻祝术力化有</a><a name="0798b23" id="0798b23">所变。悉无所有不可别知。又问。目连。所可</a><a name="0798b24" id="0798b24">故化宁有所辩不乎。曰辩之。天中之天。佛</a><a name="0798b25" id="0798b25">言。如是一切诸法亦如幻化。不可别知等无</a><a name="0798b26" id="0798b26">差特。亦不作犹如幻师。任力祝术多所化</a><a name="0798b27" id="0798b27">变。所可化者等无差特。佛亦如是。以智慧圣</a><a name="0798b28" id="0798b28">而普示现诸佛国土。所造平等而无差特悉</a><a name="0798b29" id="0798b29">为佛事。其有供养斯诸佛者。建立福祐德量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170798a.htm'><img src='up.gif' border=0></a>
<a href='T170798c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>