<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0078b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷3)</font> <font face='Arial'>T15, p0078b</h2></font><hr>
<span class='old'>
</a><a name="0078a28" id="0078a28">发心已来柔和忍辱。于此毕竟忍法。百分不</a><a name="0078a29" id="0078a29">及一。乃至算数譬喻所不能及。梵天。我从初</span><a name="0078b01" id="0078b01">发心已来发勤精进。于此不取不舍精进。百</a><a name="0078b02" id="0078b02">分不及一。乃至算数譬喻所不能及。梵天。我</a><a name="0078b03" id="0078b03">从初发心已来禅定独处。于此无住禅定。百</a><a name="0078b04" id="0078b04">分不及一。乃至算数譬喻所不能及。梵天。我</a><a name="0078b05" id="0078b05">从初发心已来思惟筹量智慧。于此无戏论</a><a name="0078b06" id="0078b06">智慧。百分不及一百千分百千万亿分。乃至</a><a name="0078b07" id="0078b07">算数譬喻所不能及。梵天。是故当知。我于尔</a><a name="0078b08" id="0078b08">时已得满足六波罗蜜。梵天言。世尊。世尊云</a><a name="0078b09" id="0078b09">何名为满足六波罗蜜。佛言梵天。若不念施。</a><a name="0078b10" id="0078b10">不依止戒。不分别忍。不取精进。不住禅定。不</a><a name="0078b11" id="0078b11">二于慧梵天。是名满足六波罗蜜</a><a name="0078b12" id="0078b12"><p>梵天言。世尊。满足六波罗蜜已。能满足何</a><a name="0078b13" id="0078b13">法。佛言梵天。满足六波罗蜜已。能满足萨</a><a name="0078b14" id="0078b14">婆若。梵天言。世尊。云何满足六波罗蜜已。</a><a name="0078b15" id="0078b15">能满足萨婆若。佛言梵天。布施平等即是萨</a><a name="0078b16" id="0078b16">婆若平等。持戒平等即是萨婆若平等。忍辱</a><a name="0078b17" id="0078b17">平等即是萨婆若平等。精进平等即是萨婆</a><a name="0078b18" id="0078b18">若平等。禅定平等即是萨婆若平等。智慧平</a><a name="0078b19" id="0078b19">等即是萨婆若平等。以是平等一切法。名</a><a name="0078b20" id="0078b20">为萨婆若</a><a name="0078b21" id="0078b21"><p>复次梵天。满足布施相持戒相忍辱相精进</a><a name="0078b22" id="0078b22">相禅定相智慧相。是名萨婆若。梵天。如是</a><a name="0078b23" id="0078b23">满足六波罗蜜。能满足萨婆若。梵天言。世</a><a name="0078b24" id="0078b24">尊。何者是萨婆若满足。佛言梵天。若眼不</a><a name="0078b25" id="0078b25">见色。乃至意不知法。梵天。若如是观察内</a><a name="0078b26" id="0078b26">外六入。是名满足萨婆若。梵天。如是满</a><a name="0078b27" id="0078b27">足萨婆若。所谓不着眼。乃至不着意。以是义</a><a name="0078b28" id="0078b28">故。名为如来无障无阂萨婆若智。梵天。萨</a><a name="0078b29" id="0078b29">婆若于法无所受。何以故。以萨婆若非受法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150078a.htm'><img src='up.gif' border=0></a>
<a href='T150078c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>