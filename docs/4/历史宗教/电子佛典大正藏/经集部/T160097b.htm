<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0097b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷11)</font> 供养舍利品第三十一 <font face='Arial'>T16, p0097b</h2></font><hr>
<span class='old'>
</a><br><a name="0097a28" id="0097a28">　　观诸法所行　　　闻法无厌足</a><br><a name="0097a29" id="0097a29">　　化导一切人　　　尽同正法味</span><br><a name="0097b01" id="0097b01">　　乃于无数劫　　　究尽生死海</a><br><a name="0097b02" id="0097b02">　　清净观三世　　　了达法身本　</p></a><a name="0097b03" id="0097b03"><p>尔时世尊说此偈时。有无数百千众生皆发</a><a name="0097b04" id="0097b04">无上正真道意。复有五百比丘二百五十优</a><a name="0097b05" id="0097b05">婆塞远尘离垢得法眼净。是时长老须菩提</a><a name="0097b06" id="0097b06">白佛言。世尊。如来至真等正觉。三达无碍</a><a name="0097b07" id="0097b07">神通清净。演说法身甚深微妙。欲有所问。唯</a><a name="0097b08" id="0097b08">愿大圣顾愍开悟。尔时世尊告须菩提。有所</a><a name="0097b09" id="0097b09">疑难今正是时。如来当为一一分别。时须菩</a><a name="0097b10" id="0097b10">提白佛言。世尊。如来色身全身舍利。此二</a><a name="0097b11" id="0097b11">法性有何差别。佛告须菩提。善哉斯问。如</a><a name="0097b12" id="0097b12">来色身众德积聚。演布道教训以三业。云何</a><a name="0097b13" id="0097b13">为三。一者身行清净防塞不善。二者口言真</a><a name="0097b14" id="0097b14">诚不说非邪。三者意专向道无他异念。是谓</a><a name="0097b15" id="0097b15">三业具足清净得至道场。全身舍利虽复真</a><a name="0097b16" id="0097b16">体。离此三业永无言教。正可有威神光明。</a><a name="0097b17" id="0097b17">恭奉得福故有优劣。时长老须菩提复白佛</a><a name="0097b18" id="0097b18">言。如世尊所说。以有三业各有进退故有差</a><a name="0097b19" id="0097b19">别。所谓供养色身。及供养全身舍利。法性</a><a name="0097b20" id="0097b20">同壹法无若干。今问如来色身及全身舍利。</a><a name="0097b21" id="0097b21">不问如来三业教诫。云何世尊以三业报答。</a><a name="0097b22" id="0097b22">夫三业者识界所摄。识非色身色身非识尔</a><a name="0097b23" id="0097b23">时世尊告须菩提。云何族姓子。全身舍利光</a><a name="0097b24" id="0097b24">明威德。与如来色身有异无乎。须菩提白佛</a><a name="0097b25" id="0097b25">言。世尊。全身舍利亦有威神功德。随人所</a><a name="0097b26" id="0097b26">念各充其愿。如来色身众相具足亦有威神</a><a name="0097b27" id="0097b27">功德。接化众生无有穷极。所度各异故有差</a><a name="0097b28" id="0097b28">别。佛复告须菩提。云何族姓子。如来现变</a><a name="0097b29" id="0097b29">光相具足。遍满十方无量世界。执权方便随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160097a.htm'><img src='up.gif' border=0></a>
<a href='T160097c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>