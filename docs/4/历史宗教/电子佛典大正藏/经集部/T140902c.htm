<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0554 佛说柰女耆婆经 0902c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 554 佛说柰女耆婆经</font> <font face='Arial'>(卷1)</font> <font face='Arial'>T14, p0902c</h2></font><hr>
<span class='old'>
</a><a name="0902b28" id="0902b28">乃分作诸枝。周围傍出。形如偃盖。华叶茂</a><a name="0902b29" id="0902b29">好胜于本树。梵志怪之。不知枝上当何所有。</span><a name="0902c01" id="0902c01">乃作栈阁。登而视之。见枝上偃盖之中。乃</a><a name="0902c02" id="0902c02">有池水。既清且香。又如众华。彩色鲜明。披</a><a name="0902c03" id="0902c03">视华下。有一女儿。在池水中。梵志抱取。归</a><a name="0902c04" id="0902c04">长养之。名曰奈女。至年十五。颜色端正。天</a><a name="0902c05" id="0902c05">下无双。宣闻远国。有七国王。同时俱来。诣</a><a name="0902c06" id="0902c06">梵志所。求娉奈女以为夫人。梵志大恐怖。</a><a name="0902c07" id="0902c07">不知当以与谁。乃于园中。架一高楼。以奈</a><a name="0902c08" id="0902c08">女着上。出谓诸王曰。此女非我所生。自出</a><a name="0902c09" id="0902c09">于奈树之上。亦不知是天龙鬼神女耶。鬼魅</a><a name="0902c10" id="0902c10">之物。今七王俱来求之。我设与一王。六王</a><a name="0902c11" id="0902c11">当怒。不敢爱惜也。女今在园中楼上。诸王</a><a name="0902c12" id="0902c12">便自共议。有应得者。便自取去。非我所制</a><a name="0902c13" id="0902c13">也。于是七王。口共诤之。纷纭未决。至其夕</a><a name="0902c14" id="0902c14">夜。萍沙王。从伏窦中入。登楼就之共宿。明</a><a name="0902c15" id="0902c15">晨当去。奈女白曰。大王幸枉威尊。接近于</a><a name="0902c16" id="0902c16">我。今复相舍而去。若其有子。则是王种。当</a><a name="0902c17" id="0902c17">何所付。王曰。若是男儿。当以还我。若是女</a><a name="0902c18" id="0902c18">儿。便以与汝。王即脱手金镮之印。以付奈</a><a name="0902c19" id="0902c19">女。以是为信。便出语群臣曰。我已得奈女。</a><a name="0902c20" id="0902c20">与共一宿。亦无奇异。故如凡人。故不取耳。</a><a name="0902c21" id="0902c21">萍沙军中。皆称万岁曰。我王已得奈女。六</a><a name="0902c22" id="0902c22">王闻之。便各还去。奈女后生得男儿。儿生</a><a name="0902c23" id="0902c23">之时。手中抱持针药囊出。梵志曰。此国王</a><a name="0902c24" id="0902c24">之子。而执持医器。必是医王。名曰耆婆至</a><a name="0902c25" id="0902c25">年八岁。聪明高才学问书疏。越殊伦匹。与</a><a name="0902c26" id="0902c26">比邻小儿游戏。心常轻诸小儿。以不如己。</a><a name="0902c27" id="0902c27">诸小儿共骂之曰。无父之子淫女所生。何敢</a><a name="0902c28" id="0902c28">轻我耆婆愕然默而不答。便归问母曰。我视</a><a name="0902c29" id="0902c29">子曹。皆不如我。而反骂我言。无父之子。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140902b.htm'><img src='up.gif' border=0></a>
<a href='T140903a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>