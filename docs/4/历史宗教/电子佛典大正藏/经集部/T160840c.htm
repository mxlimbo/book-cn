<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0717 分别缘起初胜法门经 0840c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 717 分别缘起初胜法门经</font> <font face='Arial'>(卷2)</font> <font face='Arial'>T16, p0840c</h2></font><hr>
<span class='old'>
</a><a name="0840b28" id="0840b28"><p>复次世尊。如余处说。缘有四种。所谓因缘。</a><a name="0840b29" id="0840b29">等无间缘。及所缘缘。并增上缘。世尊。今者</span><a name="0840c01" id="0840c01">依何缘说无明缘行。依何缘说次第乃至生</a><a name="0840c02" id="0840c02">缘老死。世尊告曰。我依诸行总相宣说。有</a><a name="0840c03" id="0840c03">四种缘。今此义中。我惟依一增上缘说无</a><a name="0840c04" id="0840c04">明缘行。次第乃至生缘老死。此增上缘复有</a><a name="0840c05" id="0840c05">二种。一远二近。复言世尊。此增上缘云何</a><a name="0840c06" id="0840c06">为远。云何为近。世尊告曰。非理作意若未</a><a name="0840c07" id="0840c07">生时。无明随眠能为诸行远增上缘。生已便</a><a name="0840c08" id="0840c08">作近增上缘非理作意所引诸行。与六识身</a><a name="0840c09" id="0840c09">相应俱有同生同灭。若未生时。彼能为识远</a><a name="0840c10" id="0840c10">增上缘。彼若生已。便能为识近增上缘。未</a><a name="0840c11" id="0840c11">死没时。识为名色远增上缘。既死没已。识为</a><a name="0840c12" id="0840c12">名色近增上缘。如以其识望彼名色。如是以</a><a name="0840c13" id="0840c13">其所引名色。望彼所生名色亦尔。如以名色</a><a name="0840c14" id="0840c14">望彼名色。如是六处望彼六处。触望于触。受</a><a name="0840c15" id="0840c15">望于受亦复如是。如以无明望彼诸行。无明</a><a name="0840c16" id="0840c16">望爱。爱望于取。取望于有。亦复如是。如以</a><a name="0840c17" id="0840c17">其识望彼名色。以名色等望名色等。如是以</a><a name="0840c18" id="0840c18">有望生亦尔。若在胎藏。婴孩童子少年时。</a><a name="0840c19" id="0840c19">生能为老死远增上缘。诸根成熟命将尽时。</a><a name="0840c20" id="0840c20">应知能作近增上缘。复言世尊。如彼有因有</a><a name="0840c21" id="0840c21">缘有由。法门经说爱是业因。有何密意。世尊</a><a name="0840c22" id="0840c22">告曰。有所摄业用爱为因。是为此中所说密</a><a name="0840c23" id="0840c23">意</a><a name="0840c24" id="0840c24"><p>复言世尊。此因缘由三种别义。云何应知。世</a><a name="0840c25" id="0840c25">尊告曰。诸能引发后生种子。是其因义。若</a><a name="0840c26" id="0840c26">兴此生作依作持令得生起。是其缘义。既命</a><a name="0840c27" id="0840c27">终已。导引近生令得生起。是其由义。如是应</a><a name="0840c28" id="0840c28">知三义差别</a><a name="0840c29" id="0840c29"><p>复言世尊。言缘起者。是何句义。世尊告曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160840b.htm'><img src='up.gif' border=0></a>
<a href='T160841a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>