<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0425a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷3)</font> 心本净品第十一 <font face='Arial'>T15, p0425a</h2></font><hr>
<span class='old'>
</a><a name="0424c28" id="0424c28">当知之。心亦不立于身之内。亦不由外。亦无</a><a name="0424c29" id="0424c29">境界。不处两间。不得中止。察其心者。亦无五</span><a name="0425a01" id="0425a01">色青赤黄白黑。子当了之。心者无色。亦不</a><a name="0425a02" id="0425a02">可见亦无所住。亦不退转。无有言教。不可</a><a name="0425a03" id="0425a03">执持。犹若如幻。子欲察心。不可分别。不可</a><a name="0425a04" id="0425a04">解了。不可名淫。不可究怒。不可知痴。无淫</a><a name="0425a05" id="0425a05">怒痴。子当知心。在生死行。亦无所作。亦无</a><a name="0425a06" id="0425a06">所现。亦不现在。心者清净。亦无垢染。亦无净</a><a name="0425a07" id="0425a07">者。心不在此。亦不在彼。不在异处。犹如虚空。</a><a name="0425a08" id="0425a08">亦无等伦。亦无色像。亦无言教。有明知者</a><a name="0425a09" id="0425a09">不当依猗。勿得言吾谓是我所。莫得造处无</a><a name="0425a10" id="0425a10">得为想莫造毕竟。勿有所为。无言己身。勿</a><a name="0425a11" id="0425a11">云吾我。莫念过去。所以者何。子当知之。一</a><a name="0425a12" id="0425a12">切诸法悉无所住。犹如虚无。子且听之。解如</a><a name="0425a13" id="0425a13">是者。佛不谓人于法有脱若染污者不归恶</a><a name="0425a14" id="0425a14">趣。设心清净而无垢染则无诸趣。于时逆人</a><a name="0425a15" id="0425a15">地狱之火从毛孔出。毒痛甚剧而无救护。则</a><a name="0425a16" id="0425a16">白佛言。我今被烧。惟天中天。而见救济归</a><a name="0425a17" id="0425a17">命大圣。于是世尊出金色臂着实人顶上。火</a><a name="0425a18" id="0425a18">时即灭无复苦痛。见如来身若干相好。身痛</a><a name="0425a19" id="0425a19">休息而得安隐。又前白佛。欲作沙门。佛寻听</a><a name="0425a20" id="0425a20">之即为寂志。于时世尊为说四谛。其人闻之</a><a name="0425a21" id="0425a21">远尘离垢得法眼净。修行法教逮得往还证</a><a name="0425a22" id="0425a22">至得罗汉。又白佛言。欲般泥洹。世尊告曰。</a><a name="0425a23" id="0425a23">随意所存。于时比丘踊在虚空。去地四丈</a><a name="0425a24" id="0425a24">九尺。身中出火还自烧体。百千天人于虚空</a><a name="0425a25" id="0425a25">中而来供养。时舍利弗见于彼人受斯律教</a><a name="0425a26" id="0425a26">而得灭度。则惊怪之。前白佛言。诚难及也。天</a><a name="0425a27" id="0425a27">中之天。如来恩施所说法律。乃令逆者得受</a><a name="0425a28" id="0425a28">法教。如是行者然有殊别。堪救济者惟有如</a><a name="0425a29" id="0425a29">来。溥首童真被大德铠。诸菩萨伦。能睹一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150424c.htm'><img src='up.gif' border=0></a>
<a href='T150425b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>