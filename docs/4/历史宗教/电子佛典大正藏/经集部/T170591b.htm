<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0756 佛说八无暇有暇经 0591b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 756 佛说八无暇有暇经</font> <font face='Arial'>(卷1)</font> <font face='Arial'>T17, p0591b</h2></font><hr>
<span class='old'>
</a><br><a name="0591a28" id="0591a28">　　于地狱中受斯苦　　　此处岂能闻正法</a><br><a name="0591a29" id="0591a29">　　饥渴针咽苦逼身　　　雨注河流成猛火</span><br><a name="0591b01" id="0591b01">　　于饿鬼中受斯苦　　　此处岂能闻正法</a><br><a name="0591b02" id="0591b02">　　更互恒怀怖害心　　　常欲展转相食啖</a><br><a name="0591b03" id="0591b03">　　于傍生中受斯苦　　　此处岂能闻正法</a><br><a name="0591b04" id="0591b04">　　若在天中有顶处　　　由先福力生于彼</a><br><a name="0591b05" id="0591b05">　　长寿觉慧不分明　　　此处岂能闻正法</a><br><a name="0591b06" id="0591b06">　　生在边方鄙恶处　　　耳不曾闻说法声</a><br><a name="0591b07" id="0591b07">　　无识恒居蔑戾车　　　此处岂能闻正法</a><br><a name="0591b08" id="0591b08">　　由彼先身造恶业　　　聋盲喑哑缺诸根</a><br><a name="0591b09" id="0591b09">　　痴钝即是人身牛　　　此人岂能闻正法</a><br><a name="0591b10" id="0591b10">　　若人不信于三宝　　　说无因果无尊亲</a><br><a name="0591b11" id="0591b11">　　如是邪见坏其心　　　此人岂能闻正法</a><br><a name="0591b12" id="0591b12">　　诸佛大师不出现　　　亦无妙法流世间</a><br><a name="0591b13" id="0591b13">　　若人生居闇世中　　　此时岂能闻正法</a><br><a name="0591b14" id="0591b14">　　若人生于有暇处　　　八种无暇过皆除</a><br><a name="0591b15" id="0591b15">　　犹如病者遇良医　　　应可至心闻正法</a><br><a name="0591b16" id="0591b16">　　汝已获人身　　　复得闻正法</a><br><a name="0591b17" id="0591b17">　　不得圣果者　　　多生无暇中</a><br><a name="0591b18" id="0591b18">　　我说八无暇　　　是众生难处</a><br><a name="0591b19" id="0591b19">　　得住有暇者　　　斯人世希有</a><br><a name="0591b20" id="0591b20">　　汝已获人身　　　复得闻正法</a><br><a name="0591b21" id="0591b21">　　爱护自身者　　　当除烦恼慢</a><br><a name="0591b22" id="0591b22">　　若有闻正法　　　不能如说行</a><br><a name="0591b23" id="0591b23">　　轮回八难中　　　备受诸辛苦</a><br><a name="0591b24" id="0591b24">　　已舍无暇处　　　常求闻正法</a><br><a name="0591b25" id="0591b25">　　于生老死中　　　不久当出离</a><br><a name="0591b26" id="0591b26">　　若已获人身　　　闻法行放逸</a><br><a name="0591b27" id="0591b27">　　后当生恼悔　　　如商人失财</a><br><a name="0591b28" id="0591b28">　　若人闻我说　　　识暇及无暇</a><br><a name="0591b29" id="0591b29">　　是故应勤心　　　正修于梵行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170591a.htm'><img src='up.gif' border=0></a>
<a href='T170591c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>