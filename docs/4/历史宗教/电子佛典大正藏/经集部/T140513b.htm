<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0471 佛说文殊师利行经 0513b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 471 佛说文殊师利行经</font> <font face='Arial'>(卷1)</font> <font face='Arial'>T14, p0513b</h2></font><hr>
<span class='old'>
</a><a name="0513a28" id="0513a28">有阿罗汉地分行者。以无为法得名。以不发</a><a name="0513a29" id="0513a29">故则名无为。无有作者亦无住处。云何名阿</span><a name="0513b01" id="0513b01">罗汉有所得地。诸阿罗汉者。不以名故名为</a><a name="0513b02" id="0513b02">阿罗汉。不以色故名为阿罗汉。唯诸凡夫于</a><a name="0513b03" id="0513b03">名色中妄作分别。如是名色实无分别。诸阿</a><a name="0513b04" id="0513b04">罗汉皆如是知不生分别。是故诸阿罗汉。不</a><a name="0513b05" id="0513b05">以名不以色。名为阿罗汉。无有凡夫无有凡</a><a name="0513b06" id="0513b06">夫法。无有阿罗汉亦无阿罗汉法而可得者。</a><a name="0513b07" id="0513b07">是故阿罗汉不作分别。以无作行故。无有行</a><a name="0513b08" id="0513b08">处无有作者即是寂定。不作为有者。不作</a><a name="0513b09" id="0513b09">为无者。不作为非有非无者。若无作无为是</a><a name="0513b10" id="0513b10">中不可得。彼得远离一切有无心无行可得。</a><a name="0513b11" id="0513b11">说言决定正住沙门果中</a><a name="0513b12" id="0513b12"><p>尔时文殊尸利童真菩萨如是说时。于大众</a><a name="0513b13" id="0513b13">中有五百比丘从坐而起。于世尊前高声唱</a><a name="0513b14" id="0513b14">言。从今已去更不须见文殊身。亦复不须</a><a name="0513b15" id="0513b15">闻其名字。如是方处速应舍离。所有文殊一</a><a name="0513b16" id="0513b16">切住处更莫趣向。所以者何。云何文殊烦恼</a><a name="0513b17" id="0513b17">解脱一相说耶。五百比丘一时高声唱是言</a><a name="0513b18" id="0513b18">已。皆各背面出众而去。复作是念。我等云</a><a name="0513b19" id="0513b19">何于佛世尊自说法中。欢喜乐学修行梵行</a><a name="0513b20" id="0513b20">已。云何今日忽闻如是弊恶法乎。尔时尊</a><a name="0513b21" id="0513b21">者舍利弗见是事已。即告文殊尸利童真菩</a><a name="0513b22" id="0513b22">萨言。文殊尸利。汝说是法不欲令诸众生</a><a name="0513b23" id="0513b23">辈决定了知如是法耶。文殊尸利菩萨言。如</a><a name="0513b24" id="0513b24">是如是。尊者舍利弗言。文殊尸利。汝若如是</a><a name="0513b25" id="0513b25">者。何故此五百比丘从坐而起。毁呰诽谤仁</a><a name="0513b26" id="0513b26">者所说。现于佛前高声唱言。不须见文殊尸</a><a name="0513b27" id="0513b27">利亦不须闻文殊尸利名。是方亦须舍。所</a><a name="0513b28" id="0513b28">有文殊一切住处皆不须往。唱是言已出众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140513a.htm'><img src='up.gif' border=0></a>
<a href='T140513c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>