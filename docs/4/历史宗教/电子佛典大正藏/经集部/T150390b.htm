<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0626 佛说阿阇世王经 0390b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 626 佛说阿阇世王经</font> <font face='Arial'>(卷1)</font> <font face='Arial'>T15, p0390b</h2></font><hr>
<span class='old'>
</a><a name="0390a28" id="0390a28">海受于众流合为一味。菩萨以诸所有合为</a><a name="0390a29" id="0390a29">一法。所以者何。用微妙故。不与十二因缘有</span><a name="0390b01" id="0390b01">所变。念法身亦不增亦不减。为一切作功德。</a><a name="0390b02" id="0390b02">所作功德欲令一切皆得。是为不可尽功德。</a><a name="0390b03" id="0390b03">当护不着不断。以意力制身。诸所有所作</a><a name="0390b04" id="0390b04">皆等无有异。作是故发意慧者。具足可至无</a><a name="0390b05" id="0390b05">极慧。大光明菩萨言。当持心。其智慧其光明</a><a name="0390b06" id="0390b06">如佛。非俗人之所作。其意习光明无所不照。</a><a name="0390b07" id="0390b07">所以者何。欲令世间知以为法。则其意习施</a><a name="0390b08" id="0390b08">与光明无所不照。习戒光明无所不照。忍辱</a><a name="0390b09" id="0390b09">精进一心智慧悉习其光明无所不照。作是</a><a name="0390b10" id="0390b10">者可至无极慧。焰明菩萨言。以功德慧心为</a><a name="0390b11" id="0390b11">眼。清净所视色无有恶。声香味细滑法亦复</a><a name="0390b12" id="0390b12">如是。以净于六事。何谓六。眼耳鼻口身意。</a><a name="0390b13" id="0390b13">诸所可者不那中作乐。用心净故。所视人欲</a><a name="0390b14" id="0390b14">令悉入佛法。其不正者以法率化。所有好物</a><a name="0390b15" id="0390b15">人来索之无所爱惜。既与不从后悔。作是者</a><a name="0390b16" id="0390b16">可至无极慧。可意王菩萨言。其有骂詈挝捶</a><a name="0390b17" id="0390b17">者亦不嗔恚。但念其法。以何念法。何所骂者。</a><a name="0390b18" id="0390b18">何所嗔者。其挝捶亦尔。以内空无所得。于外</a><a name="0390b19" id="0390b19">空无所疑。身于身无所见。亦不见于他人。</a><a name="0390b20" id="0390b20">所以者何。其索手脚者欢喜与之。其欲取头</a><a name="0390b21" id="0390b21">者其心倍悦。若索城及珍宝。其有索者无所</a><a name="0390b22" id="0390b22">贪惜。其求妻子即持施与无有异心。若讽诵</a><a name="0390b23" id="0390b23">起是经得一章欢喜。不乐为金轮王欢乐。为</a><a name="0390b24" id="0390b24">一切人说法而不作释。愿乐造一人发心为</a><a name="0390b25" id="0390b25">菩萨。不作梵天。愿乐见佛。不贪三千大千刹</a><a name="0390b26" id="0390b26">土之珍宝。作是者常无懈怠。如是欢喜可至</a><a name="0390b27" id="0390b27">无极慧。所视无底菩萨言。视一切诸所有。不</a><a name="0390b28" id="0390b28">念是我所。悉清净刹土。不念有与无。见诸佛</a><a name="0390b29" id="0390b29">不想色求。所以者何。用法身故。视一切人心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150390a.htm'><img src='up.gif' border=0></a>
<a href='T150390c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>