<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0594 佛说大自在天子因地经 0128b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 594 佛说大自在天子因地经</font> <font face='Arial'>(卷1)</font> <font face='Arial'>T15, p0128b</h2></font><hr>
<span class='old'>
</a><a name="0128a28" id="0128a28"><p>尔时世尊知彼心念顾示微笑。时大目干连</a><a name="0128a29" id="0128a29">赞佛功德。佛面端严如金莲开。慈颜适悦福</span><a name="0128b01" id="0128b01">相深厚。牙齿齐密身体殊妙。放大光明青黄</a><a name="0128b02" id="0128b02">赤白。普照世间山川幽谷无不朗然。设使百</a><a name="0128b03" id="0128b03">千俱胝日月团聚光明亦不能及。宣清凉法</a><a name="0128b04" id="0128b04">味三界普沾。一切众生无不蒙益。如是赞已</a><a name="0128b05" id="0128b05">恭敬作礼白言。世尊。我于一时。持其钵器</a><a name="0128b06" id="0128b06">往大自在宫。于彼乞食。时大自在天见我持</a><a name="0128b07" id="0128b07">钵如法施食。而告我言。极久远时佛乃方出。</a><a name="0128b08" id="0128b08">我于此言终不通达。佛具一切智。世间所有</a><a name="0128b09" id="0128b09">那臾多俱胝恒河沙世界众生心行差别。皆</a><a name="0128b10" id="0128b10">悉了知如视掌内。其舌广长上覆面轮。唯愿</a><a name="0128b11" id="0128b11">牟尼为决疑意。尔时世尊以微妙梵音告大</a><a name="0128b12" id="0128b12">目干连。汝今谛听善思念之。吾当为汝分别</a><a name="0128b13" id="0128b13">解说。彼于过去八万四千劫前。彼时有佛正</a><a name="0128b14" id="0128b14">等正觉出现世间名功德海。有一大城亦名</a><a name="0128b15" id="0128b15">功德海。彼有婆罗门名曰寂静。有其二子一</a><a name="0128b16" id="0128b16">名商迦。二名鲁支。渐次成长聪明多智。俱</a><a name="0128b17" id="0128b17">厌生死作礼父母而白父言。我欲入山于彼</a><a name="0128b18" id="0128b18">修道。父母不从汝不得去。复白父言。须去</a><a name="0128b19" id="0128b19">修道。如是三白。即离父母入于山谷。于其</a><a name="0128b20" id="0128b20">山间草庵而住。去庵十一步外有老婆罗门。</a><a name="0128b21" id="0128b21">修仙人之法复有一人亦相邻近而自修行。</a><a name="0128b22" id="0128b22">忽因节日四人聚会。而复相问。各自爱乐所</a><a name="0128b23" id="0128b23">求之事。鲁支问老婆罗门曰。汝修何行求何</a><a name="0128b24" id="0128b24">果报。老婆罗门曰。我所修者求梵天身天上</a><a name="0128b25" id="0128b25">千岁。问邻近修行者。汝修何行求何果报。</a><a name="0128b26" id="0128b26">彼自答云。我求三界之主天上千岁。商迦大</a><a name="0128b27" id="0128b27">仙而自告言。我求天上千岁世间爱敬。鲁支</a><a name="0128b28" id="0128b28">仙人具大智慧而白彼言。汝等三人所求成</a><a name="0128b29" id="0128b29">就得世间果报。我今所求为彼世间有色无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150128a.htm'><img src='up.gif' border=0></a>
<a href='T150128c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>