<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0578 无垢优婆夷问经 0950c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 578 无垢优婆夷问经</font> <font face='Arial'>(卷1)</font> <font face='Arial'>T14, p0950c</h2></font><hr>
<span class='old'>
<p><p></span><a name="0950c01" id="0950c01"></a><a name="0950c02" id="0950c02"><p><b>　　<A NAME="n595"></A>No. 578</b></a><a name="0950c03" id="0950c03"><p class='juan'>
无垢优婆夷问经</p>
</a><a name="0950c04" id="0950c04"></a><a name="0950c05" id="0950c05"><p><span class='byline'>　　　　后魏中印度三藏瞿昙般若流支译</span><br></a><a name="0950c06" id="0950c06"><p>如是我闻。一时婆伽婆住舍婆提城寂静宫</a><a name="0950c07" id="0950c07">殿重阁讲堂。尔时无垢优婆夷。贤优婆夷等。</a><a name="0950c08" id="0950c08">诸优婆夷。往诣佛所。到佛所已。头面礼足。礼</a><a name="0950c09" id="0950c09">佛足已。退坐一面</a><a name="0950c10" id="0950c10"><p>尔时世尊即告无垢优婆夷言。汝优婆夷。不</a><a name="0950c11" id="0950c11">放逸行懈怠心不。优婆夷言。我不懈怠。不</a><a name="0950c12" id="0950c12">放逸行</a><a name="0950c13" id="0950c13"><p>佛告无垢优婆夷言。汝常云何不懈怠耶。</a><a name="0950c14" id="0950c14">又汝云何不放逸行。无垢优婆夷白佛言。世</a><a name="0950c15" id="0950c15">尊。我常早起扫佛塔地。扫已涂治四厢四处。</a><a name="0950c16" id="0950c16">清净涂已。散华烧香。如是供养。然后入房。</a><a name="0950c17" id="0950c17">既入房已。次复入禅。修四梵行。不离三归。</a><a name="0950c18" id="0950c18">受持五戒。常恒如是。我不懈怠。不放逸行。</a><a name="0950c19" id="0950c19">无垢优婆夷作是语已。复白佛言。世尊。我</a><a name="0950c20" id="0950c20">今未知扫佛塔地所有善根得何福报。四厢</a><a name="0950c21" id="0950c21">涂治。所有善根得何福报。散华烧香。供养</a><a name="0950c22" id="0950c22">佛塔。所有善根得何福报。禅四梵行。三归</a><a name="0950c23" id="0950c23">五戒。所有善根得何福报。唯愿世尊为我解</a><a name="0950c24" id="0950c24">说。佛告无垢优婆夷言。扫佛塔地。得五福</a><a name="0950c25" id="0950c25">报。何等为五。一者自心清净。他人见已生</a><a name="0950c26" id="0950c26">清净心。二者为他所爱。三者天心欢喜。四</a><a name="0950c27" id="0950c27">者集端正业。五者命终生于善道天中。无垢</a><a name="0950c28" id="0950c28">当知。扫佛塔地。福报如是</a><a name="0950c29" id="0950c29"><p>无垢当知。若人信佛。作圆轮形。涂佛塔地。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140950b.htm'><img src='up.gif' border=0></a>
<a href='T140951a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>