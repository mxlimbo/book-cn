<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0692b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷9)</font> 观像品第九 <font face='Arial'>T15, p0692b</h2></font><hr>
<span class='old'>
</a><a name="0692a28" id="0692a28">放白玉光。令诸大众作白玉色。杂色诸像放</a><a name="0692a29" id="0692a29">杂色光映饰其间。此想成已更起想念请诸</span><a name="0692b01" id="0692b01">行像。皆令以手悉摩我头。尔时诸像各申右</a><a name="0692b02" id="0692b02">手摩行者头。是时众像放大光明照行者身。</a><a name="0692b03" id="0692b03">光照身时。行者自见身黄金色。此想成已出</a><a name="0692b04" id="0692b04">定欢喜。复更至心礼敬诸佛修诸功德。以是</a><a name="0692b05" id="0692b05">功德回向菩提</a><a name="0692b06" id="0692b06"><p>尔时复当更起想念。我今想见众多金像。行</a><a name="0692b07" id="0692b07">坐随意未见神通。起心作想请诸行像。及菩</a><a name="0692b08" id="0692b08">萨像作十八变。应念即作十八种变。见满</a><a name="0692b09" id="0692b09">十方一切众像。踊身空中作十八变威神</a><a name="0692b10" id="0692b10">自在。普现色身令行者见。见已欢喜请一切</a><a name="0692b11" id="0692b11">像令转法轮。应念即时一一众像异口同音。</a><a name="0692b12" id="0692b12">赞叹持戒赞叹念佛。想闻此已心大欢喜复</a><a name="0692b13" id="0692b13">加精进。以精进故心想得成。心想成时见十</a><a name="0692b14" id="0692b14">方界。一切大地山河石壁皆悉变化为金刚</a><a name="0692b15" id="0692b15">地。金刚地上踊出白光。众白光间无数化</a><a name="0692b16" id="0692b16">佛坐宝莲华。一一化佛放无数亿百千光</a><a name="0692b17" id="0692b17">明。一一光明复化无数百千化佛。此想现时</a><a name="0692b18" id="0692b18">行者自见身诸毛孔出金色光遍照一切。若</a><a name="0692b19" id="0692b19">余境起当疾除灭。如此心想疾于猛风。须</a><a name="0692b20" id="0692b20">臾之顷见无数化佛。行者心利如明眼人执</a><a name="0692b21" id="0692b21">颇梨镜自观面像。行者观像亦复如是。此想</a><a name="0692b22" id="0692b22">成已当作是念。诸佛世尊住大寂灭。身心清</a><a name="0692b23" id="0692b23">净无来无去。如我身者。四大五阴所共合成。</a><a name="0692b24" id="0692b24">如芭蕉树中无坚实。如水上沫。如水中月。如</a><a name="0692b25" id="0692b25">镜中像。如热时焰如野马行。如乾闼婆城。</a><a name="0692b26" id="0692b26">作是想已诸像寻灭有金色光。于金光间有</a><a name="0692b27" id="0692b27">金佛影。如镜中像。行住坐卧四威仪中现一</a><a name="0692b28" id="0692b28">切色。此想成时当念如来戒身。念戒身时见</a><a name="0692b29" id="0692b29">诸佛影。眉间光明犹如白丝。空中清净至行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150692a.htm'><img src='up.gif' border=0></a>
<a href='T150692c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>