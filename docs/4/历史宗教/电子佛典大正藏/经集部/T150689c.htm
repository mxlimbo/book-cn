<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0689c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷9)</font> 本行品第八 <font face='Arial'>T15, p0689c</h2></font><hr>
<span class='old'>
</a><a name="0689b28" id="0689b28">异人乎。今弥勒菩萨是。第二童子今我释迦</a><a name="0689b29" id="0689b29">牟尼是。我与贤劫诸菩萨。曾于过去栴檀</span><a name="0689c01" id="0689c01">窟佛所。闻是诸佛色身变化观佛三昧海。以</a><a name="0689c02" id="0689c02">是因缘功德力故。超越九百万亿阿僧祇劫</a><a name="0689c03" id="0689c03">生死之罪。于此贤劫次第成佛。最后楼至如</a><a name="0689c04" id="0689c04">来。亦于此处说观佛三昧</a><a name="0689c05" id="0689c05"><p>佛告阿难。此观佛三昧。是一切众生犯罪者</a><a name="0689c06" id="0689c06">药。破戒者护。失道者导。盲冥者眼。愚痴者</a><a name="0689c07" id="0689c07">慧。黑闇者灯。烦恼贼中是勇健将。诸佛世</a><a name="0689c08" id="0689c08">尊之所游戏。首楞严等诸大三昧始出生处。</a><a name="0689c09" id="0689c09">佛告阿难。汝今善持慎勿忘失。过去未来三</a><a name="0689c10" id="0689c10">世诸佛。是诸世尊皆说如是念佛三昧。我与</a><a name="0689c11" id="0689c11">贤劫诸大菩萨。因是念佛三昧力故。得一</a><a name="0689c12" id="0689c12">切智威神自在。如是十方无量诸佛。皆由此</a><a name="0689c13" id="0689c13">法成三菩提</a><a name="0689c14" id="0689c14"><p>尔时尊者阿难。佛神力故。自识宿命无数劫</a><a name="0689c15" id="0689c15">事。白佛言。世尊。我念过去无数亿劫。有佛</a><a name="0689c16" id="0689c16">世尊名日月灯明。十号具足。我于彼世见</a><a name="0689c17" id="0689c17">佛如来放大光明。其光遍照十方世界。皆作</a><a name="0689c18" id="0689c18">金色。一一光中有诸化佛。我见是已身心欢</a><a name="0689c19" id="0689c19">喜称南无佛。从是以来常得值遇百千诸</a><a name="0689c20" id="0689c20">佛闻佛说法。犹如泻水置之异器忆持不</a><a name="0689c21" id="0689c21">忘。是故我今得见世尊亲自供侍。作是语已</a><a name="0689c22" id="0689c22">说诸偈颂。赞叹诸佛微妙色身。尔时空中有</a><a name="0689c23" id="0689c23">无数佛皆现光明。身身毛孔中所出化佛如</a><a name="0689c24" id="0689c24">释迦文。皆告阿难言。法子。汝今持是观佛</a><a name="0689c25" id="0689c25">三昧。广为一切大众分别。令诸凡夫种见佛</a><a name="0689c26" id="0689c26">因。说是语已化佛不现。尔时世尊为嘱累</a><a name="0689c27" id="0689c27">此事故。住立空中威仪自在。作十八变显一</a><a name="0689c28" id="0689c28">切光。告阿难言。若有众生欲观佛者。当如此</a><a name="0689c29" id="0689c29">观。佛说此语时。十二亿天子得念佛三昧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150689b.htm'><img src='up.gif' border=0></a>
<a href='T150690a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>