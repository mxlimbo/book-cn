<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0569c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷4)</font> <font face='Arial'>T15, p0569c</h2></font><hr>
<span class='old'>
</a><br><a name="0569b28" id="0569b28">　　不可思议无数劫　　　佛号善胜音王佛</a><br><a name="0569b29" id="0569b29">　　彼善胜王如来尊　　　寿命七万六千岁</span><br><a name="0569c01" id="0569c01">　　是如来尊初会时　　　有罗汉众三十亿</a><br><a name="0569c02" id="0569c02">　　六通三明根调伏　　　具大威德四神足</a><br><a name="0569c03" id="0569c03">　　住最后身诸漏尽　　　不为八法之所染</a><br><a name="0569c04" id="0569c04">　　尔时复有菩萨众　　　其数合有万万亿</a><br><a name="0569c05" id="0569c05">　　得六神通具辩才　　　于诸法空学究竟</a><br><a name="0569c06" id="0569c06">　　以神通力游亿刹　　　展转教化过恒沙</a><br><a name="0569c07" id="0569c07">　　问诸如来所行道　　　还复住于本世界</a><br><a name="0569c08" id="0569c08">　　博通一切修多罗　　　游于世间作灯明</a><br><a name="0569c09" id="0569c09">　　是谓佛子大神力　　　为利众生游诸国</a><br><a name="0569c10" id="0569c10">　　远离丑秽行梵行　　　不为欲故造诸恶</a><br><a name="0569c11" id="0569c11">　　常为诸天所喜乐　　　于诸有中无所依</a><br><a name="0569c12" id="0569c12">　　于空闲处常乞食　　　住于空寂行头陀</a><br><a name="0569c13" id="0569c13">　　多闻巧言大福德　　　能于三界无所著</a><br><a name="0569c14" id="0569c14">　　乐于禅定无所畏　　　于义决定获辩才</a><br><a name="0569c15" id="0569c15">　　于辞句义已善学　　　佛子一问悉究竟</a><br><a name="0569c16" id="0569c16">　　摄护一切诸善业　　　于无量劫修行满</a><br><a name="0569c17" id="0569c17">　　常为诸佛之所赞　　　演说解脱道句义</a><br><a name="0569c18" id="0569c18">　　持戒清净无秽污　　　如花处水无所著</a><br><a name="0569c19" id="0569c19">　　于三界中常起厌　　　不为世法之所染</a><br><a name="0569c20" id="0569c20">　　其心清净业善净　　　少欲知足具威德</a><br><a name="0569c21" id="0569c21">　　安住当来圣德中　　　亦住三明殊胜道</a><br><a name="0569c22" id="0569c22">　　要在修行非口言　　　自安于法为他说</a><br><a name="0569c23" id="0569c23">　　为诸如来善摄受　　　委付一切佛法藏</a><br><a name="0569c24" id="0569c24">　　于三界中起怖畏　　　以寂静心常修定</a><br><a name="0569c25" id="0569c25">　　常为诸佛所加护　　　说千亿种修多罗</a><br><a name="0569c26" id="0569c26">　　若说亿种修多罗　　　远离一切世间教</a><br><a name="0569c27" id="0569c27">　　信于空寂说深义　　　无量名称德如海</a><br><a name="0569c28" id="0569c28">　　童子我于无量劫　　　常赞叹彼无余间</a><br><a name="0569c29" id="0569c29">　　我今但说其少分　　　犹如大海水一渧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150569b.htm'><img src='up.gif' border=0></a>
<a href='T150570a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>