<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0148c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷26)</font> 观天品第六之一四天王初 <font face='Arial'>T17, p0148c</h2></font><hr>
<span class='old'>
</a><a name="0148b28" id="0148b28">如是见已。生厌离心。烦恼尽故。常不破坏。不</a><a name="0148b29" id="0148b29">生不老。无死无尽。是名涅槃。诸天子若能如</span><a name="0148c01" id="0148c01">是则脱生死。此生死处。无有此法。所谓无生</a><a name="0148c02" id="0148c02">常住不可破坏。无尽无灭。于生死中则无此</a><a name="0148c03" id="0148c03">法。于生死中。唯有退没生灭之法</a><a name="0148c04" id="0148c04"><p>时诸天子。闻天帝释说是法时。于过去世佛</a><a name="0148c05" id="0148c05">正法中。修行来者。更不放逸。信佛法僧。一心</a><a name="0148c06" id="0148c06">清净。种涅槃因。若有天人。于过去世佛正法</a><a name="0148c07" id="0148c07">中。不修心者。放逸乱心。为爱所诳。受五欲</a><a name="0148c08" id="0148c08">乐。以爱诳故。具受无量生死苦恼。时天帝</a><a name="0148c09" id="0148c09">释。说是法时。护世四天王。如是思惟。释迦</a><a name="0148c10" id="0148c10">天王。共诸天众住在何处。作是念时。即见天</a><a name="0148c11" id="0148c11">王坐于天宫。天众围绕。威德光明。受天快乐。</a><a name="0148c12" id="0148c12">时四天王。即诣善法堂。至帝释所。头面作礼。</a><a name="0148c13" id="0148c13">于一面坐。坐已须臾。复从座起。于帝释前白</a><a name="0148c14" id="0148c14">言天王。阎浮提人。行十善道。顺于法行。孝养</a><a name="0148c15" id="0148c15">父母。恭敬沙门婆罗门耆旧长宿。天王。愿加</a><a name="0148c16" id="0148c16">欢喜。时天帝释。告护世言。我亦随喜。护世天</a><a name="0148c17" id="0148c17">王。利益世间。令行善法。我闻欢喜。汝得善</a><a name="0148c18" id="0148c18">业。如是阎浮提人。随顺法行。护世天王。向</a><a name="0148c19" id="0148c19">帝释说。若阎浮提人。不顺法行。不孝父母。不</a><a name="0148c20" id="0148c20">敬沙门婆罗门耆旧长宿。增长魔众。减损正</a><a name="0148c21" id="0148c21">法。帝释闻之。告三十三天及四天王。速疾庄</a><a name="0148c22" id="0148c22">严。阿修罗王提罗勇健钵呵娑王。非法恼乱</a><a name="0148c23" id="0148c23">恶龙王等。住于海下。或来战斗。尔时护世四</a><a name="0148c24" id="0148c24">天王等。闻帝释教。还四天处。至乐见山。庄严</a><a name="0148c25" id="0148c25">器仗。如前所说。时天帝释。与护世天无量千</a><a name="0148c26" id="0148c26">众。而自围绕。天衣天鬘。以自庄严。将诸天</a><a name="0148c27" id="0148c27">女。诣一切主山。犹如众星围绕满月。绕须</a><a name="0148c28" id="0148c28">弥山。亦如日光处于众星。如百千金山围绕</a><a name="0148c29" id="0148c29">须弥。金银毗琉璃青因陀珠赤莲华宝。以此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170148b.htm'><img src='up.gif' border=0></a>
<a href='T170149a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>