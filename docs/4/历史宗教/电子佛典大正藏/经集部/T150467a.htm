<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0632 佛说慧印三昧经 0467a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 632 佛说慧印三昧经</font> <font face='Arial'>(卷1)</font> <font face='Arial'>T15, p0467a</h2></font><hr>
<span class='old'>
</a><a name="0466c28" id="0466c28">无二之貌也。无二者为何等貌。平等之貌也。</a><a name="0466c29" id="0466c29">平等者为何等貌。非有之貌也。非有者为何</span><a name="0467a01" id="0467a01">等貌。无所住之貌也。无所住者为何等貌。无</a><a name="0467a02" id="0467a02">所行之貌也。无所行者为何等貌。无懈怠之</a><a name="0467a03" id="0467a03">貌也。无懈怠者为何等貌。法无处所之貌也。</a><a name="0467a04" id="0467a04">法无处所者为何等貌。泥洹之貌也。文殊师</a><a name="0467a05" id="0467a05">利白佛言。设使是法展转不相知。何所法当</a><a name="0467a06" id="0467a06">尽者。令吾等护后法。佛语文殊师利菩萨言。</a><a name="0467a07" id="0467a07">起法法想者欲得度。欲得度者住于法。住于</a><a name="0467a08" id="0467a08">法者便处二法。处二法者为灭法之行也。法</a><a name="0467a09" id="0467a09">亦不灭亦非不灭。我今若等护是后法。佛尔</a><a name="0467a10" id="0467a10">时便说偈言</a><a name="0467a11" id="0467a11"><p class='lg'>　　已住吾我　　　便言有世　　　持想作行</a><br><a name="0467a12" id="0467a12">　　欲脱于世　　　起是念者　　　为住二法</a><br><a name="0467a13" id="0467a13">　　是为惑事　　　非正法行　　　法无作者</a><br><a name="0467a14" id="0467a14">　　亦无坏者　　　不可见知　　　亦无人所</a><br><a name="0467a15" id="0467a15">　　着于有者　　　因起想行　　　便自说言</a><br><a name="0467a16" id="0467a16">　　我已忍空　　　起想念空　　　是为非法</a><br><a name="0467a17" id="0467a17">　　法无所有　　　便行有法　　　一切所起</a><br><a name="0467a18" id="0467a18">　　为无所有　　　于行寂然　　　是为法印</a><br><a name="0467a19" id="0467a19">　　于想有动　　　便即自缚　　　法本清净</a><br><a name="0467a20" id="0467a20">　　便起有法　　　一切诸法　　　譬若如响</a><br><a name="0467a21" id="0467a21">　　着于有者　　　便处二法　　　清净慧法</a><br><a name="0467a22" id="0467a22">　　慧不得慧　　　于慧慧中　　　无有逮者</a><br><a name="0467a23" id="0467a23">　　一切不见　　　可起习者　　　痴慧皆空</a><br><a name="0467a24" id="0467a24">　　俱无所有　　　若使自然　　　当有所有</a><br><a name="0467a25" id="0467a25">　　便可灭坏　　　就于泥洹　　　设使诸法</a><br><a name="0467a26" id="0467a26">　　有所住处　　　人与非人　　　皆为泥洹</a><br><a name="0467a27" id="0467a27">　　若人于世　　　自取自放　　　是想非想</a><br><a name="0467a28" id="0467a28">　　而求泥洹　　　自起吾我　　　一切皆尔</a><br><a name="0467a29" id="0467a29">　　所起诸法　　　亦无识念　　　愚痴与智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150466c.htm'><img src='up.gif' border=0></a>
<a href='T150467b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>