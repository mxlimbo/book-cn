<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0248c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷2)</font> 十波罗蜜品第二 <font face='Arial'>T16, p0248c</h2></font><hr>
<span class='old'>
</a><a name="0248b28" id="0248b28">不能修于远离因缘。以深着故。云何深着。以</a><a name="0248b29" id="0248b29">其不能究竟生于惭愧心故。独居空闲而随</span><a name="0248c01" id="0248c01">忆念不曾暂忘。生恶觉观决云淫欲。定是精</a><a name="0248c02" id="0248c02">妙讽咏歌叹。妄想颠倒谓言好物。如痴猕猴</a><a name="0248c03" id="0248c03">见水中月便欲捉取。不见其恶无惭耻心。以</a><a name="0248c04" id="0248c04">欲因缘。亦能与其父母尊长而共争竞。乃至</a><a name="0248c05" id="0248c05">相杀不避亲疏。凡夫痴顽耽着爱染。不能舍</a><a name="0248c06" id="0248c06">离欲因缘故。死堕地狱畜生饿鬼受诸苦报。</a><a name="0248c07" id="0248c07">是名上欲。何者中欲。若人习行亲近淫欲。未</a><a name="0248c08" id="0248c08">交会前方便求觅。设遂其事便生厌离而有</a><a name="0248c09" id="0248c09">惭心。知欲不善呵责自悔。是名中欲。何者下</a><a name="0248c10" id="0248c10">欲。脱遇欲缘止申捉手共相磨触。或共言话</a><a name="0248c11" id="0248c11">或眼瞻视。是名下欲。夫名淫欲。若庄严身若</a><a name="0248c12" id="0248c12">爱寿命及诸资生。但能生贪悉名淫欲。何者</a><a name="0248c13" id="0248c13">名嗔。嗔亦三种。谓上中下。其上嗔者。生于忿</a><a name="0248c14" id="0248c14">毒怨憾恚怒恶赖憎嫉。于五无间重罪之中。</a><a name="0248c15" id="0248c15">皆能备造或谤正法。由谤正法所得重罪。于</a><a name="0248c16" id="0248c16">前五逆不及一分。乃至算数譬喻悉不能及。</a><a name="0248c17" id="0248c17">以是因缘。死后入于大地狱中受诸苦毒。久</a><a name="0248c18" id="0248c18">久之后无量劫中脱得生人。其眼光赤无赖</a><a name="0248c19" id="0248c19">恶性暴虐咆哮。生旃陀罗下贱之家。以是因</a><a name="0248c20" id="0248c20">缘展转生死无有出期。是名上嗔。何者中嗔。</a><a name="0248c21" id="0248c21">其虽发嗔造诸恶业。即生悔心发露忏谢嗔</a><a name="0248c22" id="0248c22">所生罪。速疾修其对治方法。是名中嗔。何者</a><a name="0248c23" id="0248c23">下嗔。当嗔发时而作恶口不爱之语。或恶眼</a><a name="0248c24" id="0248c24">视。虽作不善亦非恒嗔。一念之顷速疾修集</a><a name="0248c25" id="0248c25">对治方法是名下嗔。痴亦三种。谓上中下。何</a><a name="0248c26" id="0248c26">者上痴。于前所说如是之处痴所迷惑。而无</a><a name="0248c27" id="0248c27">忧愁不知改悔是名上痴。何者中痴。若痴暂</a><a name="0248c28" id="0248c28">发造作恶业速疾改悔。于同学边发露忏悔</a><a name="0248c29" id="0248c29">不敢覆藏。于所犯罪知非利益。是名中痴何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160248b.htm'><img src='up.gif' border=0></a>
<a href='T160249a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>