<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0717 分别缘起初胜法门经 0841a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 717 分别缘起初胜法门经</font> <font face='Arial'>(卷2)</font> <font face='Arial'>T16, p0841a</h2></font><hr>
<span class='old'>
</a><a name="0840c28" id="0840c28">知三义差别</a><a name="0840c29" id="0840c29"><p>复言世尊。言缘起者。是何句义。世尊告曰。</span><a name="0841a01" id="0841a01">如是诸分。各由自缘和合无阙。相续而起。</a><a name="0841a02" id="0841a02">如是名为缘起句义</a><a name="0841a03" id="0841a03"><p>复言世尊。惟有此生相续缘起。为更别有所</a><a name="0841a04" id="0841a04">余缘起。世尊告曰。我说缘起。略有八门。一</a><a name="0841a05" id="0841a05">者说有受用世俗境界缘起。谓缘眼色生于</a><a name="0841a06" id="0841a06">眼识。三事和合便有其触。触为缘受。如是</a><a name="0841a07" id="0841a07">广说。二者说有任持缘起。谓缘四食诸根大</a><a name="0841a08" id="0841a08">种安住增长。三者说有食因缘起谓求诸谷</a><a name="0841a09" id="0841a09">田种水缘发生牙等。四者说有一切生身</a><a name="0841a10" id="0841a10">相续缘起。谓由能引能生。诸分别生一切</a><a name="0841a11" id="0841a11">所引所生。五者说有一切生身依持缘起。谓</a><a name="0841a12" id="0841a12">诸世界由诸因缘施设成坏。六者说有一切</a><a name="0841a13" id="0841a13">生身差别缘起。谓由不善善有漏业。施设三</a><a name="0841a14" id="0841a14">恶人天趣别。七者说有清净缘起。谓依他音。</a><a name="0841a15" id="0841a15">及依自内如理作意。发生正见能灭无明。无</a><a name="0841a16" id="0841a16">明灭故诸行随灭。广说乃至。由生灭故老</a><a name="0841a17" id="0841a17">死随灭</a><a name="0841a18" id="0841a18"><p>复言世尊。如无明等次第为缘。能生行等。为</a><a name="0841a19" id="0841a19">即如是次第灭耶。佛言不尔。复言世尊。何缘</a><a name="0841a20" id="0841a20">次第而说彼灭。世尊告曰。为欲显示由先诸</a><a name="0841a21" id="0841a21">分不生功能。令后诸分得不生法。故次第说。</a><a name="0841a22" id="0841a22">然非不为生相灭法有次第转。八者说有自</a><a name="0841a23" id="0841a23">在缘起。谓善修治静虑为缘。诸修定者随所</a><a name="0841a24" id="0841a24">愿乐。如是皆成终无别异。如是名为我所略</a><a name="0841a25" id="0841a25">说八门缘起</a><a name="0841a26" id="0841a26"><p>复言世尊。如佛所说。因业故生。因爱故转。</a><a name="0841a27" id="0841a27">依何密意作如是说。世尊告曰。无明为缘。先</a><a name="0841a28" id="0841a28">于诸有。造作增长种种福行。或非福行。或</a><a name="0841a29" id="0841a29">不动行。引发摄受种种生身种子差别。于此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160840c.htm'><img src='up.gif' border=0></a>
<a href='T160841b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>