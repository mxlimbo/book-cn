<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0049b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷9)</font> 地狱品第三之一 <font face='Arial'>T17, p0049b</h2></font><hr>
<span class='old'>
</a><a name="0049a28" id="0049a28">钵罗中。以火烧之。以无足故。不能得下。如</a><a name="0049a29" id="0049a29">是恶业相似势力。令彼罪人。手足眼目。一</span><a name="0049b01" id="0049b01">切皆无。如是地狱。优钵罗中大火充满。如</a><a name="0049b02" id="0049b02">是无量百千年岁。常被烧煮。死而复活。乃</a><a name="0049b03" id="0049b03">至恶业未坏未烂。业气未尽。于一切时。与</a><a name="0049b04" id="0049b04">苦不止。若恶业尽。彼地狱处尔乃得脱。若于</a><a name="0049b05" id="0049b05">前世过去久远。有善业熟。不生饿鬼畜生之</a><a name="0049b06" id="0049b06">道。若生人中同业之处。所有言语。不依道</a><a name="0049b07" id="0049b07">理。自出心语。曲回言说。设得财物。为王所</a><a name="0049b08" id="0049b08">夺。系狱而死。是彼恶业余残果报</a><a name="0049b09" id="0049b09"><p>又彼比丘。知业果报。观大叫唤之大地狱。复</a><a name="0049b10" id="0049b10">有何处。彼见闻知。复有异处名异异转。是彼</a><a name="0049b11" id="0049b11">地狱第九别处。众生何业生于彼处。彼见有</a><a name="0049b12" id="0049b12">人杀生偷盗邪行饮酒。及以妄语。乐行多作。</a><a name="0049b13" id="0049b13">堕彼地狱异异转处。杀生偷盗邪行饮酒。业</a><a name="0049b14" id="0049b14">及果报如前所说。何者妄语。所谓有人谄曲</a><a name="0049b15" id="0049b15">妄语。欲令他人胜负衰利死活等故。所谓有</a><a name="0049b16" id="0049b16">人。若阴阳师。善知卜术。卜事皆当。若有德</a><a name="0049b17" id="0049b17">人。常出实语。世人所信。复有因缘。他人所</a><a name="0049b18" id="0049b18">问。作如是意。我不妄语。一切皆知。一切人</a><a name="0049b19" id="0049b19">信。我今妄语。人皆谓实。如是念已。即作妄</a><a name="0049b20" id="0049b20">语。以妄语故。能令国土一切亡失。若胜人</a><a name="0049b21" id="0049b21">死。令他怨者。迭相劫夺。亡失财物。彼妄语</a><a name="0049b22" id="0049b22">人。一切所信。信其妄语。彼妄语人。正行形</a><a name="0049b23" id="0049b23">服。而实是贼。彼人以是恶业因缘。身坏命</a><a name="0049b24" id="0049b24">终堕于恶处。在彼地狱异异转处。受大苦恼。</a><a name="0049b25" id="0049b25">所谓苦者。彼地狱处。远见父母奴仆知识。香</a><a name="0049b26" id="0049b26">火善友。是本人中先所见者。于地狱中。而安</a><a name="0049b27" id="0049b27">慰之。彼地狱人既闻爱语。疾走往赴望救望</a><a name="0049b28" id="0049b28">归。彼人如是走赴异处。入灰火中。如石堕</a><a name="0049b29" id="0049b29">水。没已复出。一切身分受大苦恼。唱声大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170049a.htm'><img src='up.gif' border=0></a>
<a href='T170049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>