<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0729b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷1)</font> 妙身生品第二之一 <font face='Arial'>T16, p0729b</h2></font><hr>
<span class='old'>
</a><br><a name="0729a28" id="0729a28">　　入于无漏界　　　密严之妙土</a><br><a name="0729a29" id="0729a29">　　此土最微妙　　　非余所能及</span><br><a name="0729b01" id="0729b01">　　佛与诸菩萨　　　清净之所居</a><br><a name="0729b02" id="0729b02">　　三昧乐现前　　　以此而为食</a><br><a name="0729b03" id="0729b03">　　欲生斯土者　　　当修真实观</a><br><a name="0729b04" id="0729b04">　　复为诸有缘　　　如理广宣说</a><br><a name="0729b05" id="0729b05">　　名生本于相　　　相起复从缘</a><br><a name="0729b06" id="0729b06">　　种种诸分别　　　皆因相而有</a><br><a name="0729b07" id="0729b07">　　根境瓶衣等　　　蕴法所合成</a><br><a name="0729b08" id="0729b08">　　分别从此生　　　了知而简异</a><br><a name="0729b09" id="0729b09">　　若动若非动　　　一切诸世间</a><br><a name="0729b10" id="0729b10">　　皆因痴暗生　　　愚冥以为体</a><br><a name="0729b11" id="0729b11">　　长短等诸色　　　音声与香界</a><br><a name="0729b12" id="0729b12">　　甘苦坚滑等　　　意识之所缘</a><br><a name="0729b13" id="0729b13">　　善与不善性　　　有为无为法</a><br><a name="0729b14" id="0729b14">　　乃至于涅槃　　　斯为智之境</a><br><a name="0729b15" id="0729b15">　　念念常迁转　　　皆依识以生</a><br><a name="0729b16" id="0729b16">　　譬如磁石力　　　吸铁令回转</a><br><a name="0729b17" id="0729b17">　　末那于藏识　　　当知亦复然</a><br><a name="0729b18" id="0729b18">　　如蛇有二头　　　各别为其业</a><br><a name="0729b19" id="0729b19">　　染意亦如是　　　执取阿赖耶</a><br><a name="0729b20" id="0729b20">　　能为我事业　　　增益于我所</a><br><a name="0729b21" id="0729b21">　　复与意识俱　　　为依而转谢</a><br><a name="0729b22" id="0729b22">　　身中暖触生　　　运动作诸业</a><br><a name="0729b23" id="0729b23">　　饮食及衣服　　　随事而受用</a><br><a name="0729b24" id="0729b24">　　腾跃或歌舞　　　种种自欢娱</a><br><a name="0729b25" id="0729b25">　　持诸众生身　　　斯由意功力</a><br><a name="0729b26" id="0729b26">　　于如梦翳等　　　一切诸境界</a><br><a name="0729b27" id="0729b27">　　起种种分别　　　不知唯自心</a><br><a name="0729b28" id="0729b28">　　如人在空中　　　走索以游戏</a><br><a name="0729b29" id="0729b29">　　飘危不安固　　　分别亦如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160729a.htm'><img src='up.gif' border=0></a>
<a href='T160729c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>