<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0564 佛说转女身经 0917c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 564 佛说转女身经</font> <font face='Arial'>(卷1)</font> <font face='Arial'>T14, p0917c</h2></font><hr>
<span class='old'>
</a><a name="0917b28" id="0917b28">是名为四。复有四法。一者知己。二者知他。</a><a name="0917b29" id="0917b29">三者知时。四者知义。是名为四。复有四法。</span><a name="0917c01" id="0917c01">一者乐法。二者乐义。三者乐谛。四者乐成</a><a name="0917c02" id="0917c02">就众生。是名为四。复有四法。一者内净能</a><a name="0917c03" id="0917c03">护自心。二者外净能护众生。三者法净行善</a><a name="0917c04" id="0917c04">之处。四者智净能离憍慢。是名为四。复有</a><a name="0917c05" id="0917c05">四法。一者离我。二者去我所。三者除诸见。</a><a name="0917c06" id="0917c06">四者断爱恚。是名为四。复有四法。一者善</a><a name="0917c07" id="0917c07">权摄慧。二者慧摄善权。三者大悲摄一切施。</a><a name="0917c08" id="0917c08">四者精进摄一切道品之法。善女。菩萨成就</a><a name="0917c09" id="0917c09">如是四法。能摄菩提亦令增长</a><a name="0917c10" id="0917c10"><p>尔时世尊。说此四法能摄菩提。亦令增长之。</a><a name="0917c11" id="0917c11">时会中有三万二千诸天及人。皆发阿耨多</a><a name="0917c12" id="0917c12">罗三藐三菩提心</a><a name="0917c13" id="0917c13"><p>尔时尊者舍利弗。问此女言。汝父母为汝作</a><a name="0917c14" id="0917c14">字。名曰何等。时女报言。尊者舍利弗。一切</a><a name="0917c15" id="0917c15">诸法本无名字。虽随分别而立名字。非是真</a><a name="0917c16" id="0917c16">实。无定主故。又尊者舍利弗。菩萨摩诃萨。</a><a name="0917c17" id="0917c17">随其所行而立名字。若得净心名净心者。</a><a name="0917c18" id="0917c18">若逮深心名深心者。若行方便名净方便者。</a><a name="0917c19" id="0917c19">若行布施名善能施者。若修尸罗名净戒者。</a><a name="0917c20" id="0917c20">若住忍辱名有忍力者。若勤精进名著精进</a><a name="0917c21" id="0917c21">铠者。若住诸禅名常三昧者。逮得智慧名大</a><a name="0917c22" id="0917c22">慧者。若住慈悲喜舍。名大慈大悲大喜大舍</a><a name="0917c23" id="0917c23">者。若住阿兰若处。名闲居无事者。若不舍</a><a name="0917c24" id="0917c24">头陀。名行清净功德者。若乐集善法。名喜</a><a name="0917c25" id="0917c25">求法者。略而言之。随其以何善根发趣大乘。</a><a name="0917c26" id="0917c26">而得名字</a><a name="0917c27" id="0917c27"><p>尔时世尊。告舍利弗言。当此女着衣服璎</a><a name="0917c28" id="0917c28">珞之时。放大光明普照大众。是故此女名无</a><a name="0917c29" id="0917c29">垢光。当忆持之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140917b.htm'><img src='up.gif' border=0></a>
<a href='T140918a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>