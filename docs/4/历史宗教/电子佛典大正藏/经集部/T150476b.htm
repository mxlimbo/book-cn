<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0634 佛说大乘智印经 0476b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 634 佛说大乘智印经</font> <font face='Arial'>(卷1)</font> <font face='Arial'>T15, p0476b</h2></font><hr>
<span class='old'>
</a><a name="0476a28" id="0476a28">如来身色及与住处。于时尊者舍利弗从座</a><a name="0476a29" id="0476a29">而起。至妙吉祥童真菩萨前。白言仁者。今此</span><a name="0476b01" id="0476b01">世尊。入是如来智印三摩地。而我等辈。云何</a><a name="0476b02" id="0476b02">不能见如来身及与住处。时妙吉祥童真菩</a><a name="0476b03" id="0476b03">萨。告舍利弗言。汝诸声闻。具大智慧得诸解</a><a name="0476b04" id="0476b04">脱。常修梵行离诸怖畏。一切人天悉皆恭敬。</a><a name="0476b05" id="0476b05">汝等应当各各依自所得三摩地门。以智慧</a><a name="0476b06" id="0476b06">力观察如来身色住处。时舍利弗等。即时各</a><a name="0476b07" id="0476b07">各入自所得三摩地门。以智慧力观察推求。</a><a name="0476b08" id="0476b08">如来色身及与住处。遍于三千大千世界微</a><a name="0476b09" id="0476b09">尘刹土。穷尽神力皆不能见。时舍利弗白妙</a><a name="0476b10" id="0476b10">吉祥童真菩萨言。我等依自所得三摩地门。</a><a name="0476b11" id="0476b11">以智慧力观察推求如来色身及与住处。了</a><a name="0476b12" id="0476b12">不可见。惟愿仁者。为我等辈。分别指示咸令</a><a name="0476b13" id="0476b13">得见。时妙吉祥童真菩萨告舍利弗言。汝诸</a><a name="0476b14" id="0476b14">声闻。虽具智慧及与神通。而于如来智印三</a><a name="0476b15" id="0476b15">摩地门。不能思惟。故于佛身及所住处不能</a><a name="0476b16" id="0476b16">得见。所以者何。汝诸声闻以差别心。观视如</a><a name="0476b17" id="0476b17">来色身住处。由此分别自为障碍。是如来身</a><a name="0476b18" id="0476b18">非分别心所能观见。若以汝身即如来身。汝</a><a name="0476b19" id="0476b19">等所住即如来住。乃至一切有情之身即如</a><a name="0476b20" id="0476b20">来身。一切有情之所住处即如来住。空有一</a><a name="0476b21" id="0476b21">相自他无二。不舍有为而证无为。不离无为</a><a name="0476b22" id="0476b22">而悟有为。以如是心。观如来身及与住处。尔</a><a name="0476b23" id="0476b23">乃可见。汝等既用有分别心。欲见如来无相</a><a name="0476b24" id="0476b24">境界。设经无量尘沙劫数莫复能得。于是众</a><a name="0476b25" id="0476b25">会悲感懊恼。离分别心安住正念。身心内外</a><a name="0476b26" id="0476b26">犹如虚空寂静而住。尔时世尊从禅定起。其</a><a name="0476b27" id="0476b27">心广大如海汪洋。澄清映彻如净琉璃。普观</a><a name="0476b28" id="0476b28">众生若身若土。与诸如来平等不二。身相廓</a><a name="0476b29" id="0476b29">然众会皆睹。是时三千大千世界皆大振动。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150476a.htm'><img src='up.gif' border=0></a>
<a href='T150476c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>