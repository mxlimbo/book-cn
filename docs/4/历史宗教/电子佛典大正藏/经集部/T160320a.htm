<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0320a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷9)</font> <font face='Arial'>T16, p0320a</h2></font><hr>
<span class='old'>
</a><a name="0319c28" id="0319c28"><p><span class='byline'>　　　　唐天竺三藏达摩流支译</span><br></a><a name="0319c29" id="0319c29"><p>复次善男子。菩萨成就十种法离悭吝嫉妒。</span><a name="0320a01" id="0320a01">何等为十。一者得自为施主。二者能劝他布</a><a name="0320a02" id="0320a02">施。三者能赞叹布施。四者庆慰他施。五者赞</a><a name="0320a03" id="0320a03">余施主令得欢喜。六者见施他时终不起念。</a><a name="0320a04" id="0320a04">但施于我勿施余人。如是之物唯我应有。七</a><a name="0320a05" id="0320a05">者菩萨发心令一切有情皆得利益。谓能济</a><a name="0320a06" id="0320a06">彼活命资具。八者菩萨发心令诸有情皆得</a><a name="0320a07" id="0320a07">安乐。所谓成就世出世间所有安乐。九者我</a><a name="0320a08" id="0320a08">当勤修为欲利益诸有情故。十者我应发起</a><a name="0320a09" id="0320a09">舍离悭吝嫉妒之心。善男子。菩萨成就此十</a><a name="0320a10" id="0320a10">种法便能永离悭吝嫉妒</a><a name="0320a11" id="0320a11"><p>复次善男子。菩萨成就十种法能于一切有</a><a name="0320a12" id="0320a12">情得平等心。何等为十。一者于一切有情得</a><a name="0320a13" id="0320a13">平等方便。二者于一切有情得心无障碍。三</a><a name="0320a14" id="0320a14">者于一切有情得无恼坏心。四者修行布施。</a><a name="0320a15" id="0320a15">五者修习持戒。六者修习安忍。七者修习正</a><a name="0320a16" id="0320a16">勤。八者修习静虑。九者修习般若。为欲利益</a><a name="0320a17" id="0320a17">诸有情故。十者积集一切智因。菩萨积集终</a><a name="0320a18" id="0320a18">不依止二种之心。平等普为一切有情而积</a><a name="0320a19" id="0320a19">集故。菩萨若能如是积集。速证法性能出一</a><a name="0320a20" id="0320a20">切生死热恼。亦能令他出离生死。菩萨平等</a><a name="0320a21" id="0320a21">于诸有情心不贪爱亦无憎嫉。善男子。譬如</a><a name="0320a22" id="0320a22">长者有其六子。皆悉端严称可父意。长者怜</a><a name="0320a23" id="0320a23">愍心无偏念平等养育。然彼诸子幼小愚痴</a><a name="0320a24" id="0320a24">未有善巧。长者舍宅忽然失火。是时诸子各</a><a name="0320a25" id="0320a25">各别处。善男子。于汝意云何。是时长者颇作</a><a name="0320a26" id="0320a26">是念。我令诸子前后出不。止盖菩萨言。不也</a><a name="0320a27" id="0320a27">世尊。何以故。由彼长者心平等故。于其诸子</a><a name="0320a28" id="0320a28">随得随出。佛言。如是如是。菩萨亦尔。一切有</a><a name="0320a29" id="0320a29">情在于生死热恼宅中。愚痴无智复无善巧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160319c.htm'><img src='up.gif' border=0></a>
<a href='T160320b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>