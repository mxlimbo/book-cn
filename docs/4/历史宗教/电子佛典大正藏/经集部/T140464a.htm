<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0461 佛说文殊师利现宝藏经 0464a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 461 佛说文殊师利现宝藏经</font> <font face='Arial'>(卷2)</font> <font face='Arial'>T14, p0464a</h2></font><hr>
<span class='old'>
</a><a name="0463c28" id="0463c28">尼揵亲厚。于道中谓尼揵子言且止无</a><a name="0463c29" id="0463c29">得于佛起无净意。亦无得于佛。诸弟子及文</span><a name="0464a01" id="0464a01">殊师利心怀乱意。用是故得无利之义。长夜</a><a name="0464a02" id="0464a02">不得安隐。当趣勤苦恶道。尼揵子且听。</a><a name="0464a03" id="0464a03">今欲说譬喻。譬如愚痴之人。欲得醍醐行求</a><a name="0464a04" id="0464a04">酥持水着瓶中。摇动其瓶。终竟疲劳厌极。</a><a name="0464a05" id="0464a05">亦不能得醍醐。如是尼揵子。诸异外道所</a><a name="0464a06" id="0464a06">行亦尔。虽行学道不能断邪行。譬如大瓶中</a><a name="0464a07" id="0464a07">水。不能出醍醐。不奉如来上妙法律之行死</a><a name="0464a08" id="0464a08">堕地狱。譬如尼揵有智者人黠慧明哲。欲</a><a name="0464a09" id="0464a09">得醍醐而行求苏。彼以乳酪持着瓶中。而</a><a name="0464a10" id="0464a10">动摇之便生醍醐。用乳酪故则成醍醐。如</a><a name="0464a11" id="0464a11">是尼揵。其有于如来法中。若白衣及出家。</a><a name="0464a12" id="0464a12">学道至心信佛法喜行精进。即疾得贤圣解</a><a name="0464a13" id="0464a13">脱。如从乳酪而致醍醐。譬如尼揵有人从他</a><a name="0464a14" id="0464a14">家借百千瓦器而破坏之。便以宝器还偿其</a><a name="0464a15" id="0464a15">主。主宁恚骂耶。答曰。不也。曰如是尼揵。诸</a><a name="0464a16" id="0464a16">外异道弟子。譬如瓦器以故破之。于如来</a><a name="0464a17" id="0464a17">所更造法宝器不当嗔恨骂詈。譬如尼揵众</a><a name="0464a18" id="0464a18">人有导师。而无善权方便。将大众贾人诣邪</a><a name="0464a19" id="0464a19">恶道。若有导师为善权方便。悉将众贾人</a><a name="0464a20" id="0464a20">出邪恶道诣着正道。如是尼揵。卿等诸师。</a><a name="0464a21" id="0464a21">以于邪径不了道义。将无数人堕于恶道。如</a><a name="0464a22" id="0464a22">来无所著等正觉。知道解义。将无量人出于</a><a name="0464a23" id="0464a23">恶道而着正路。于是尼揵。自将卿众而去。</a><a name="0464a24" id="0464a24">彼时万二千人与尼揵子俱去。其余者皆得</a><a name="0464a25" id="0464a25">神通。世尊悉下须发为比丘也。尔时佛告阇</a><a name="0464a26" id="0464a26">耶末。汝为见此万二千人与萨遮俱去者不</a><a name="0464a27" id="0464a27">乎。阇耶末曰。唯然世尊已见。佛言。是万</a><a name="0464a28" id="0464a28">二千人。皆当于弥勒如来。下须发作沙门。</a><a name="0464a29" id="0464a29">在于第一大会。所以者何。用闻是深法故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140463c.htm'><img src='up.gif' border=0></a>
<a href='T140464b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>