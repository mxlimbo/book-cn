<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0350c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷59)</font> 观天品第六之一四天王初 <font face='Arial'>T17, p0350c</h2></font><hr>
<span class='old'>
</a><a name="0350b28" id="0350b28">生不利益事。是坚固恶。以精进故。则能灭之。</a><a name="0350b29" id="0350b29">其人如是。随所得道。随其所得。发勤精进。则</span><a name="0350c01" id="0350c01">能散灭一切和合。不乐烦恼染缚境界。诳惑</a><a name="0350c02" id="0350c02">一切愚痴凡夫。爱诈亲善。是色香味触境界</a><a name="0350c03" id="0350c03">之中。犹如恶贼。劫善法财物。破坏善法。能</a><a name="0350c04" id="0350c04">作一切无利益事。不爱果报。非爱财物。恼乱</a><a name="0350c05" id="0350c05">一切愚痴凡夫。能令迷乱。是故应当舍离境</a><a name="0350c06" id="0350c06">界。不应味着。修解脱道。令心清净。随心清</a><a name="0350c07" id="0350c07">净。则能精进。正念无疑。以正修行。破坏怨</a><a name="0350c08" id="0350c08">家。复以精进为伴侣故。能断贪欲嗔恚愚痴。</a><a name="0350c09" id="0350c09">正观察断。不受诸有。杀怨家已。如阎浮提中。</a><a name="0350c10" id="0350c10">观于虚空。净无云翳。日月清净。光明显耀。</a><a name="0350c11" id="0350c11">其人清净。亦复如是。如病得差。如贫得财。犹</a><a name="0350c12" id="0350c12">如盲人。行大旷野。失于正路。得道得眼。其人</a><a name="0350c13" id="0350c13">如是。以持禁戒正修行故。修行现证。我生已</a><a name="0350c14" id="0350c14">尽。梵行已立。所作已办。不受后有。如是离</a><a name="0350c15" id="0350c15">于尘垢。于一切缚。而得解脱。度于彼岸。智慧</a><a name="0350c16" id="0350c16">勇猛。离于尘垢。一切皆由精进伴故。是故发</a><a name="0350c17" id="0350c17">大精进。能断懈怠。及以放逸生死诸缚。尔时</a><a name="0350c18" id="0350c18">夜摩天王牟修楼陀。以迦叶佛偈。式漏曰</a><a name="0350c19" id="0350c19"><p class='lg'>　　发于精进念　　　常乐独静处</a><br><a name="0350c20" id="0350c20">　　得脱于恶业　　　智慧得涅槃</a><br><a name="0350c21" id="0350c21">　　发精进为伴　　　离于懈怠垢</a><br><a name="0350c22" id="0350c22">　　得脱旷野怖　　　是人得常乐</a><br><a name="0350c23" id="0350c23">　　懈怠及放逸　　　能障一切法</a><br><a name="0350c24" id="0350c24">　　以此大过故　　　令众生苦乐</a><br><a name="0350c25" id="0350c25">　　若求现未乐　　　应离于懈怠</a><br><a name="0350c26" id="0350c26">　　放逸懈怠人　　　如狗等无异　</p></a><a name="0350c27" id="0350c27"><p>如是夜摩天王。为善时鹅王说法鸟众。魔王</a><a name="0350c28" id="0350c28">大臣放逸欲迷等。说彼迦叶如来经典。从昔</a><a name="0350c29" id="0350c29">天子传闻而说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170350b.htm'><img src='up.gif' border=0></a>
<a href='T170351a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>