<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0605b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷8)</font> <font face='Arial'>T15, p0605b</h2></font><hr>
<span class='old'>
</a><br><a name="0605a28" id="0605a28">　　大王若习于爱欲　　　便失威德胜自在</a><br><a name="0605a29" id="0605a29">　　趣向尤恶地狱中　　　生于大怖极苦处</span><br><a name="0605b01" id="0605b01">　　杀害聪慧胜法师　　　造作如是重恶业</a><br><a name="0605b02" id="0605b02">　　若欲志求菩提者　　　应当远离如是恶</a><br><a name="0605b03" id="0605b03">　　胜妙色声香味触　　　其心勇猛能弃舍</a><br><a name="0605b04" id="0605b04">　　身意皆空犹如幻　　　眼耳鼻舌亦复然</a><br><a name="0605b05" id="0605b05">　　修习施戒无伦匹　　　忍辱精进亦如是</a><br><a name="0605b06" id="0605b06">　　已到禅定智彼岸　　　堪能利益于众生</a><br><a name="0605b07" id="0605b07">　　一切世间诸天人　　　能以慈心观如来</a><br><a name="0605b08" id="0605b08">　　彼眼能除大闇冥　　　悟解最胜上菩提</a><br><a name="0605b09" id="0605b09">　　欢喜信心舍楼阁　　　象马车乘及床敷</a><br><a name="0605b10" id="0605b10">　　一切辇舆牛羊等　　　国界城邑诸村落</a><br><a name="0605b11" id="0605b11">　　弃舍王位并金银　　　真珠颇梨及珊瑚</a><br><a name="0605b12" id="0605b12">　　头目妻子悉能施　　　为求无上菩提故</a><br><a name="0605b13" id="0605b13">　　欢喜供养无有比　　　妙花涂香及末香</a><br><a name="0605b14" id="0605b14">　　种种诸幡胜幢盖　　　美妙歌音众伎乐</a><br><a name="0605b15" id="0605b15">　　于诸有中离愿想　　　了知三界悉空故</a><br><a name="0605b16" id="0605b16">　　是以十力相庄严　　　光明遍照于十方</a><br><a name="0605b17" id="0605b17">　　色欲二界而不着　　　及以无色亦复然</a><br><a name="0605b18" id="0605b18">　　若住菩萨总持者　　　脱舍三界如蛇皮</a><br><a name="0605b19" id="0605b19">　　无有我想众生想　　　亦无男想及女想</a><br><a name="0605b20" id="0605b20">　　彼修梵行无秽杂　　　菩萨安住总持故</a><br><a name="0605b21" id="0605b21">　　有事无事想悉无　　　安不安想亦复然</a><br><a name="0605b22" id="0605b22">　　非非数想非数想　　　以住菩萨总持故</a><br><a name="0605b23" id="0605b23">　　非有有想悉皆无　　　非有命想众生想</a><br><a name="0605b24" id="0605b24">　　非有村想及城想　　　菩萨安住总持故</a><br><a name="0605b25" id="0605b25">　　非非贪想非贪想　　　非非嗔想无嗔想</a><br><a name="0605b26" id="0605b26">　　非非痴想非痴想　　　以住菩萨总持故</a><br><a name="0605b27" id="0605b27">　　于其诸根及以力　　　禅定道品皆不着</a><br><a name="0605b28" id="0605b28">　　悉能弃舍于三有　　　菩萨安住总持故</a><br><a name="0605b29" id="0605b29">　　不为贪嗔之所染　　　亦无痴乱谄曲心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150605a.htm'><img src='up.gif' border=0></a>
<a href='T150605c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>