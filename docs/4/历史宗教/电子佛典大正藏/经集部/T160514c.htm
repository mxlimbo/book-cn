<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0514c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷1)</font> <font face='Arial'>T16, p0514c</h2></font><hr>
<span class='old'>
<p><p></span><a name="0514c01" id="0514c01"></a><a name="0514c02" id="0514c02"><p><b>　　<A NAME="n277"></A>No. 671 [Nos. 670, 672]</b></a><a name="0514c03" id="0514c03"><p class='juan'>
入楞伽经卷第一</p>
</a><a name="0514c04" id="0514c04"></a><a name="0514c05" id="0514c05"><p><span class='byline'>　　　　元魏天竺三藏菩提留支译</span><br></a><a name="0514c06" id="0514c06"><p><b>　　<A NAME="n279"></A>请佛品第一</b></a><a name="0514c07" id="0514c07"><p>归命大智海毗卢遮那佛。如是我闻。一时</a><a name="0514c08" id="0514c08">婆伽婆住大海畔摩罗耶山顶上楞伽城中。</a><a name="0514c09" id="0514c09">彼山种种宝性所成。诸宝间错光明赫炎。</a><a name="0514c10" id="0514c10">如百千日照曜金山。复有无量花园香树</a><a name="0514c11" id="0514c11">皆宝香林。微风吹击摇枝动叶。百千妙香一</a><a name="0514c12" id="0514c12">时流布。百千妙音一时俱发。重岩屈曲处处</a><a name="0514c13" id="0514c13">皆有仙堂灵室龛窟。无数众宝所成。内外明</a><a name="0514c14" id="0514c14">彻日月光晖不能复现。皆是古昔诸仙贤圣。</a><a name="0514c15" id="0514c15">思如实法得道之处。与大比丘僧及大菩</a><a name="0514c16" id="0514c16">萨众。皆从种种他方佛土俱来集会。是诸</a><a name="0514c17" id="0514c17">菩萨具足无量自在三昧神通之力奋迅游</a><a name="0514c18" id="0514c18">化。五法自性二种无我究竟通达。大慧菩</a><a name="0514c19" id="0514c19">萨摩诃萨而为上首。一切诸佛手灌其顶而</a><a name="0514c20" id="0514c20">授佛位。自心为境善解其义。种种众生种</a><a name="0514c21" id="0514c21">种心色。随种种心种种异念。无量度门随所</a><a name="0514c22" id="0514c22">应度随所应见而为普现</a><a name="0514c23" id="0514c23"><p>尔时婆伽婆。于大海龙王宫说法。满七日</a><a name="0514c24" id="0514c24">已度至南岸。时有无量那由他释梵天王</a><a name="0514c25" id="0514c25">诸龙王等。无边大众悉皆随从向海南岸。尔</a><a name="0514c26" id="0514c26">时婆伽婆。遥望观察摩罗耶山楞伽城。光颜</a><a name="0514c27" id="0514c27">舒悦如动金山。熙怡微笑而作是言。过去</a><a name="0514c28" id="0514c28">诸佛应正遍知。于彼摩罗耶山顶上楞伽城</a><a name="0514c29" id="0514c29">中。说自内身圣智证法。离于一切邪见觉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160514b.htm'><img src='up.gif' border=0></a>
<a href='T160515a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>