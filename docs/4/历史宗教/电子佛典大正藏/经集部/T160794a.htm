<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0694 佛说大乘造像功德经 0794a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 694 佛说大乘造像功德经</font> <font face='Arial'>(卷2)</font> <font face='Arial'>T16, p0794a</h2></font><hr>
<span class='old'>
</a><a name="0793c28" id="0793c28">厕中犹未得出。净秽香臭相去几何。此事悬</a><a name="0793c29" id="0793c29">隔无有等倍。弥勒。若有人于生死中。能发</span><a name="0794a01" id="0794a01">信心造佛形像。比未造时相去悬隔。亦复如</a><a name="0794a02" id="0794a02">是。当知此人在在所生净除业障。种种伎术</a><a name="0794a03" id="0794a03">无师自解。虽生人趣得天六根。若生天中超</a><a name="0794a04" id="0794a04">越众天。所生之处无诸疾苦。无疥癞。无痈</a><a name="0794a05" id="0794a05">疽不为鬼魅之所染着。无有癫狂干痟等病</a><a name="0794a06" id="0794a06">[<a href='javascript:showpic("images/022493.gif")'>病-丙+黄</a>]疟症瘕恶疮隐疾。吐痢无度饮食不消。举</a><a name="0794a07" id="0794a07">体酸疼半身痿躄。如是等病四百四种皆悉</a><a name="0794a08" id="0794a08">无有。亦复不为毒药兵仗虎狼师子水火怨</a><a name="0794a09" id="0794a09">贼如是横缘之所伤害。常得无畏不犯诸罪。</a><a name="0794a10" id="0794a10">弥勒若有众生宿造恶业。当受种种诸苦恼</a><a name="0794a11" id="0794a11">事。所谓枷锁杻械。打骂烧炙。剥皮拔发。反</a><a name="0794a12" id="0794a12">系高悬。乃至或被分解支节。若发信心造佛</a><a name="0794a13" id="0794a13">形像。如是苦报皆悉不受。若寇贼侵扰城邑</a><a name="0794a14" id="0794a14">破坏。恶星变怪饥馑疾疫。如是之处不生其</a><a name="0794a15" id="0794a15">中。若言生者斯则妄说</a><a name="0794a16" id="0794a16"><p>尔时弥勒菩萨摩诃萨复白佛言。世尊。如来</a><a name="0794a17" id="0794a17">常说善不善业皆不失坏。若有众生作诸重</a><a name="0794a18" id="0794a18">罪。当生卑贱种姓之家。贫穷疾苦寿命夭促。</a><a name="0794a19" id="0794a19">后发信心造佛形像。此众罪报为更当受为</a><a name="0794a20" id="0794a20">不受耶。佛告弥勒菩萨言。弥勒。汝今谛听</a><a name="0794a21" id="0794a21">当为汝说。若彼众生作诸罪已。发心造像求</a><a name="0794a22" id="0794a22">哀忏悔。决定自断誓不重犯。先时所作皆</a><a name="0794a23" id="0794a23">得销灭。我今为汝广明此事。弥勒。譬若有</a><a name="0794a24" id="0794a24">人宿行悭吝。以是缘故。受贫穷苦无诸财宝</a><a name="0794a25" id="0794a25">资用匮乏。忽遇比丘先入灭定从定初起。即</a><a name="0794a26" id="0794a26">以饮食恭敬奉施。此人施已永舍贫穷。凡有</a><a name="0794a27" id="0794a27">所须悉如其意。弥勒。彼贫穷人先世恶业。及</a><a name="0794a28" id="0794a28">所得报今何在耶。弥勒菩萨言。世尊。由施</a><a name="0794a29" id="0794a29">食故。先世恶业皆悉灭尽。永离贫穷大富充<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160793c.htm'><img src='up.gif' border=0></a>
<a href='T160794b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>