<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0633 佛说如来智印经 0469a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 633 佛说如来智印经</font> <font face='Arial'>(卷1)</font> <font face='Arial'>T15, p0469a</h2></font><hr>
<span class='old'>
</a><a name="0468c28" id="0468c28">且待须臾自当见佛。尔时世尊从三昧起。三</a><a name="0468c29" id="0468c29">千世界即大震动。佛身殊特威光显曜。尔时</span><a name="0469a01" id="0469a01">舍利弗白佛言。世尊。如来所入三昧。以何为</a><a name="0469a02" id="0469a02">相。诸大声闻慧眼观察悉不能见。此三昧者</a><a name="0469a03" id="0469a03">以何境界。尔时佛告舍利弗。此三昧者无缘</a><a name="0469a04" id="0469a04">无处是佛境界。非一切声闻缘觉所知。如是</a><a name="0469a05" id="0469a05">舍利弗。如来境界不可思议是佛神力。舍利</a><a name="0469a06" id="0469a06">弗。佛身真实。非身非作。非起非灭。亦非长</a><a name="0469a07" id="0469a07">养。非化非信。寂灭无为。无迹无行。无此无</a><a name="0469a08" id="0469a08">彼。本性清净无有一法。非受非愿非生非报。</a><a name="0469a09" id="0469a09">非见非闻。非觉非施设。非嗅非尝。非触非恼。</a><a name="0469a10" id="0469a10">非筹量非对。非心非忆。非思非非思。非入非</a><a name="0469a11" id="0469a11">来非去。去来道断。非影非瑕。非断非物。非</a><a name="0469a12" id="0469a12">实非作。非造非成就。非取非覆。非现非依。非</a><a name="0469a13" id="0469a13">闇非明。寂静非寂静。常住静定。净非净。本性</a><a name="0469a14" id="0469a14">清净无有一法。非生非起。非爱寂住。非处非</a><a name="0469a15" id="0469a15">动。非患非语。非法非非法。非福田非不福田。</a><a name="0469a16" id="0469a16">非尽非非尽。舍诸著名为空。非违诤无音声。</a><a name="0469a17" id="0469a17">离名字舍忆想。非相应非不相应。非灭非不</a><a name="0469a18" id="0469a18">灭。非量非不量。非往非返。非二非不二。非此</a><a name="0469a19" id="0469a19">岸非彼岸非中流。非分非非分。非业非报。非</a><a name="0469a20" id="0469a20">听非思。非量非障。非相非非相。非门非离</a><a name="0469a21" id="0469a21">非着。乐行诸法法法同相。如真实为度众</a><a name="0469a22" id="0469a22">生。实无所度。解未解者。调未调者。救未救</a><a name="0469a23" id="0469a23">者。示无示法。非等非非等。非相似非不相</a><a name="0469a24" id="0469a24">似。无等甘露等。与空等。无处等。无得等。寂</a><a name="0469a25" id="0469a25">灭尽灭。善调伏行处转不退轮。决定无疑。非</a><a name="0469a26" id="0469a26">离异非二法。所习清净本行。威仪解脱具</a><a name="0469a27" id="0469a27">足。非长非短。非方非圆。非身相非阴相。非入</a><a name="0469a28" id="0469a28">相非界相。非有为起。非无为起。非无为真实。</a><a name="0469a29" id="0469a29">非命非非命。非生非现。无有见者。非实生非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150468c.htm'><img src='up.gif' border=0></a>
<a href='T150469b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>