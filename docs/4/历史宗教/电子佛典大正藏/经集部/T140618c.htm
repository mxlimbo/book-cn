<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0480 佛说月上女经 0618c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 480 佛说月上女经</font> <font face='Arial'>(卷1)</font> <font face='Arial'>T14, p0618c</h2></font><hr>
<span class='old'>
</a><br><a name="0618b28" id="0618b28">　　我身毛孔出妙香　　　汝岂不闻满此城</a><br><a name="0618b29" id="0618b29">　　此非欲心所熏得　　　皆由布施调伏果</span><br><a name="0618c01" id="0618c01">　　我今本无淫欲心　　　汝于无欲莫生欲</a><br><a name="0618c02" id="0618c02">　　今此尊像证明我　　　如我实语无有虚</a><br><a name="0618c03" id="0618c03">　　汝等昔或作我父　　　我或于汝昔为母</a><br><a name="0618c04" id="0618c04">　　互作父母及兄弟　　　云何于此生欲心</a><br><a name="0618c05" id="0618c05">　　我或往昔杀汝等　　　汝等或复杀我来</a><br><a name="0618c06" id="0618c06">　　各作怨仇互相杀　　　云何于此生欲想</a><br><a name="0618c07" id="0618c07">　　非因有欲得端正　　　有欲定当生不善</a><br><a name="0618c08" id="0618c08">　　有欲心者无解脱　　　是故今须舍欲心</a><br><a name="0618c09" id="0618c09">　　若堕地狱及饿鬼　　　及以畜生种类中</a><br><a name="0618c10" id="0618c10">　　鸠槃夜叉阿修罗　　　卑舍遮等皆因欲</a><br><a name="0618c11" id="0618c11">　　眼瞎无舌跛与聋　　　身体形容悉丑陋</a><br><a name="0618c12" id="0618c12">　　一切种种诸过恶　　　皆由往业多欲心</a><br><a name="0618c13" id="0618c13">　　若于来世作轮王　　　帝释三十三天主</a><br><a name="0618c14" id="0618c14">　　大梵自在诸天等　　　皆由广行净梵行</a><br><a name="0618c15" id="0618c15">　　生盲喑哑失本性　　　猪狗马驴及骆驼</a><br><a name="0618c16" id="0618c16">　　象牛虎蝇蚊虻等　　　皆由多欲获此报</a><br><a name="0618c17" id="0618c17">　　生大地主喜乐家　　　豪富长者及居士</a><br><a name="0618c18" id="0618c18">　　如此皆因行梵行　　　现得欢喜常受乐</a><br><a name="0618c19" id="0618c19">　　负重煮炙烟熏鼻　　　枷锁杻械挝辱身</a><br><a name="0618c20" id="0618c20">　　斩截刖劓及挑眼　　　为人仆使皆因欲</a><br><a name="0618c21" id="0618c21">　　欲作缘觉及罗汉　　　众相庄严诸佛身</a><br><a name="0618c22" id="0618c22">　　自觉觉他广利益　　　皆由舍离有欲想</a><br><a name="0618c23" id="0618c23">　　行欲非唯一种患　　　多诸过恶无利益</a><br><a name="0618c24" id="0618c24">　　速望解脱诸欲者　　　共我往诣如来边</a><br><a name="0618c25" id="0618c25">　　更无归依能拔罪　　　唯有诸佛天人尊</a><br><a name="0618c26" id="0618c26">　　汝等速往彼尊边　　　无量劫数佛难睹　</p></a><a name="0618c27" id="0618c27"><p>尔时月上说此偈句语诸人已。是时大地皆</a><a name="0618c28" id="0618c28">悉震动。于虚空内而有无量诸天子等。扬声</a><a name="0618c29" id="0618c29">大叫舞弄身衣。咏歌啸调无量无数。雨诸天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140618b.htm'><img src='up.gif' border=0></a>
<a href='T140619a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>