<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0073b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷2)</font> <font face='Arial'>T15, p0073b</h2></font><hr>
<span class='old'>
</a><a name="0073a28" id="0073a28">解脱。为令勤进获得解脱坚固法故。如来于</a><a name="0073a29" id="0073a29">此诸众生等。而起大悲。梵天。众生弃舍无</span><a name="0073b01" id="0073b01">上大乘无碍胜法胜涅法。而求下劣小乘</a><a name="0073b02" id="0073b02">之法。所谓声闻辟支佛乘。为彼众生令知爱</a><a name="0073b03" id="0073b03">乐大乘之法。所谓令知观察佛乘故。如来于</a><a name="0073b04" id="0073b04">此诸众生等。而起大悲。梵天。如来如是于</a><a name="0073b05" id="0073b05">诸众生。行三十二大悲之心。以是义故。如</a><a name="0073b06" id="0073b06">来名为行大悲者。若菩萨于众生中。常能修</a><a name="0073b07" id="0073b07">集此三十二大悲心者。是菩萨摩诃萨则得</a><a name="0073b08" id="0073b08">名为大福田也。具大威德得为不退。为诸众</a><a name="0073b09" id="0073b09">生利益应知</a><a name="0073b10" id="0073b10"><p>说是大悲法门品时。三万二千人皆发阿耨</a><a name="0073b11" id="0073b11">多罗三藐三菩提心。八千菩萨得无生法忍。</a><a name="0073b12" id="0073b12">七万二千天子得离垢法眼</a><a name="0073b13" id="0073b13"><p>尔时网明童子菩萨白佛言。世尊。此胜思惟</a><a name="0073b14" id="0073b14">梵天。云何闻是大悲法门相应说法。而不喜</a><a name="0073b15" id="0073b15">悦。梵天言。善男子。若识在二法则有喜悦。</a><a name="0073b16" id="0073b16">若识在无二实际法中。则无喜悦。善男子。</a><a name="0073b17" id="0073b17">譬如如来所作幻人。闻于如来所说法事。不</a><a name="0073b18" id="0073b18">喜不悦。如是善男子。知一切法皆如幻相。</a><a name="0073b19" id="0073b19">故于如来不生胜想。于余众生不生劣想。网</a><a name="0073b20" id="0073b20">明菩萨问梵天言。善男子。知一切法。云何</a><a name="0073b21" id="0073b21">名为如幻相耶。答言。善男子。若人分别一</a><a name="0073b22" id="0073b22">切诸法行二处者。汝当问之。问言。梵天。汝</a><a name="0073b23" id="0073b23">于何处行耶。答言。善男子。随诸凡夫以何</a><a name="0073b24" id="0073b24">处行。吾于彼行。网明菩萨言。梵天。凡夫之</a><a name="0073b25" id="0073b25">人行于贪嗔愚痴身见戒取疑网我我所等所</a><a name="0073b26" id="0073b26">求邪道。善男子。汝岂可于是处行耶。梵天</a><a name="0073b27" id="0073b27">问言。善男子。汝欲得凡夫法决定相耶。答</a><a name="0073b28" id="0073b28">言梵天。我尚不见有诸凡夫。何况其法。梵</a><a name="0073b29" id="0073b29">天问言。善男子。若是诸法无决定者。汝心云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150073a.htm'><img src='up.gif' border=0></a>
<a href='T150073c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>