<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0602 佛说大安般守意经 0164b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 602 佛说大安般守意经</font> <font face='Arial'>(卷1)</font> <font face='Arial'>T15, p0164b</h2></font><hr>
<span class='old'>
</a><a name="0164a28" id="0164a28">[<a href='javascript:showpic("images/067111.gif")'>佥*殳</a>]意。止为定意。观为离意。还为一意。净为</a><a name="0164a29" id="0164a29">守意。用人不能制意故行此六事耳。何以</span><a name="0164b01" id="0164b01">故数息。用意乱故。何以故不得。用不识故。</a><a name="0164b02" id="0164b02">何以故不得禅。用不弃习尽证行道故也。数</a><a name="0164b03" id="0164b03">息为地。相随为犁。止为轭。观为种。还为雨</a><a name="0164b04" id="0164b04">净为行。如是六事乃随道也。数息断外。相随</a><a name="0164b05" id="0164b05">断内。止为止罪。行观却意。不受世间为还。念</a><a name="0164b06" id="0164b06">断为净也。意乱当数息。意定当相随。意断当</a><a name="0164b07" id="0164b07">行止。得道意当观。不向五阴当还。无所有当</a><a name="0164b08" id="0164b08">为净也。多事当数息。少事当相随。家中意尽</a><a name="0164b09" id="0164b09">当行止。畏世间当观。不欲世间为还。念断为</a><a name="0164b10" id="0164b10">净也。何以故数息。不欲随五阴故。何以故相</a><a name="0164b11" id="0164b11">随。欲知五阴故。何以故止。欲观五阴故。何</a><a name="0164b12" id="0164b12">以故观阴。欲知身本故。何以故知身本。欲弃</a><a name="0164b13" id="0164b13">苦故。何以故为还。厌生死故。何以故为净。分</a><a name="0164b14" id="0164b14">别五阴不受故。便随黠慧八种道得别为得</a><a name="0164b15" id="0164b15">所愿也。行息时为随数。相随时为随念。止时</a><a name="0164b16" id="0164b16">为随定。观时为随净。还时为随意。净时为随</a><a name="0164b17" id="0164b17">道亦为随行也</a><a name="0164b18" id="0164b18"><p>数息为四意止。相随为四意断。止为四神足</a><a name="0164b19" id="0164b19">念。观为五根五力还为七觉意。净为八行也。</a><a name="0164b20" id="0164b20">得息不相随不为守意。得相随不止不为守</a><a name="0164b21" id="0164b21">意。得止不观不为守意。得观不还不为守意。</a><a name="0164b22" id="0164b22">得还不净不为守意。得净复净乃为守意也。</a><a name="0164b23" id="0164b23">已念息恶不生。复数者为共遮意。不随六衰</a><a name="0164b24" id="0164b24">故。行相随为欲离六衰行。止为欲却六衰行。</a><a name="0164b25" id="0164b25">观为欲断六衰行。还为欲不受六衰行。净为</a><a name="0164b26" id="0164b26">欲灭六衰。已灭尽便随道也</a><a name="0164b27" id="0164b27"><p>数息欲遮意。息中有长短。当复遮是长短意</a><a name="0164b28" id="0164b28">也。何以故守意。欲止恶故。恶亦可守亦不可</a><a name="0164b29" id="0164b29">守。何以故。恶已尽不当复守也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150164a.htm'><img src='up.gif' border=0></a>
<a href='T150164c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>