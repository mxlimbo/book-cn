<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0585b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷6)</font> 观如来品第十二 <font face='Arial'>T14, p0585b</h2></font><hr>
<span class='old'>
</a><a name="0585a28" id="0585a28">无垢称神力所引非我所能。彼土初学人天</a><a name="0585a29" id="0585a29">等众。未得殊胜天眼通者。皆悉安然不知</span><a name="0585b01" id="0585b01">不见。闻是语已咸相惊问。我等于今当何</a><a name="0585b02" id="0585b02">所往。妙喜国土虽入此界。然其众相无减无</a><a name="0585b03" id="0585b03">增。堪忍世间亦不迫迮。虽复彼此二界相</a><a name="0585b04" id="0585b04">杂。各见所居与本无异</a><a name="0585b05" id="0585b05"><p>尔时世尊释迦牟尼告诸大众。汝等神仙普</a><a name="0585b06" id="0585b06">皆观见妙喜世界无动如来庄严佛土及诸</a><a name="0585b07" id="0585b07">菩萨声闻等耶。一切咸言。世尊已见。时无垢</a><a name="0585b08" id="0585b08">称即以神力。化作种种上妙天花及余末香。</a><a name="0585b09" id="0585b09">与诸大众令散供养释迦牟尼无动如来诸</a><a name="0585b10" id="0585b10">菩萨等。于是世尊复告大众。汝等神仙欲</a><a name="0585b11" id="0585b11">得成办如是功德庄严佛土为菩萨者。皆</a><a name="0585b12" id="0585b12">当随学无动如来本所修行诸菩萨行</a><a name="0585b13" id="0585b13"><p>其无垢称以神通力。示现如是妙喜界时。</a><a name="0585b14" id="0585b14">堪忍土中有八十四那庾多数诸人天等。同</a><a name="0585b15" id="0585b15">发无上正等觉心。悉愿当生妙喜世界。世</a><a name="0585b16" id="0585b16">尊咸记皆当往生无动如来所居佛土</a><a name="0585b17" id="0585b17"><p>时无垢称。以神通力移取如是妙喜世界</a><a name="0585b18" id="0585b18">无动如来诸菩萨等。为欲饶益此界有情。其</a><a name="0585b19" id="0585b19">事毕已还置本处。彼此分离两众皆见</a><a name="0585b20" id="0585b20"><p>尔时世尊告舍利子。汝已观见妙喜世界无</a><a name="0585b21" id="0585b21">动如来菩萨等不。舍利子言。世尊已见。愿诸</a><a name="0585b22" id="0585b22">有情皆住如是庄严佛土。愿诸有情成就如</a><a name="0585b23" id="0585b23">是福德智慧圆满功德。一切皆似无动如来。</a><a name="0585b24" id="0585b24">愿诸有情皆当获得自在神通如无垢称。</a><a name="0585b25" id="0585b25">世尊。我等善获胜利。瞻仰亲近如是大士。</a><a name="0585b26" id="0585b26">其诸有情若但闻此殊胜法门。当知犹名善</a><a name="0585b27" id="0585b27">获胜利。何况闻已信解受持读诵通利广为</a><a name="0585b28" id="0585b28">他说。况复方便精进修行。若诸有情手得</a><a name="0585b29" id="0585b29">如是殊胜法门。便为获得法珍宝藏。若诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140585a.htm'><img src='up.gif' border=0></a>
<a href='T140585c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>