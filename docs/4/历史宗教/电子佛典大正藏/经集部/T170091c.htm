<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0091c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷16)</font> 饿鬼品第四之一 <font face='Arial'>T17, p0091c</h2></font><hr>
<span class='old'>
</a><br><a name="0091b28" id="0091b28">　　若有远离于善法　　　常行妄语无诚信</a><br><a name="0091b29" id="0091b29">　　不能修习禅定法　　　长沦生死受诸苦</span><br><a name="0091c01" id="0091c01">　　诸佛如来所说法　　　若今现在未来世</a><br><a name="0091c02" id="0091c02">　　过于父母及亲族　　　常随众生而不离</a><br><a name="0091c03" id="0091c03">　　三聚之类众生等　　　三种过恶常自在</a><br><a name="0091c04" id="0091c04">　　常行三界不止息　　　以三种受为伴侣</a><br><a name="0091c05" id="0091c05">　　三业迷惑于众生　　　行趣三恶崄难道</a><br><a name="0091c06" id="0091c06">　　于三有行常爱乐　　　三有法中轮转行</a><br><a name="0091c07" id="0091c07">　　若有众生归三宝　　　自在修行三菩提</a><br><a name="0091c08" id="0091c08">　　断除远离三种见　　　如是之人离众苦</a><br><a name="0091c09" id="0091c09">　　于三时中乐正行　　　如实观见三种老</a><br><a name="0091c10" id="0091c10">　　于饮食中知止足　　　是人则能离忧恼</a><br><a name="0091c11" id="0091c11">　　过贪嗔痴三种聚　　　善思三业不造恶</a><br><a name="0091c12" id="0091c12">　　如是行人离生苦　　　永断一切诸忧热</a><br><a name="0091c13" id="0091c13">　　若人知于道非道　　　于有无中善思惟</a><br><a name="0091c14" id="0091c14">　　能善修学慈悲心　　　则得第一最胜道</a><br><a name="0091c15" id="0091c15">　　若有众生不浊乱　　　心常清净无所染</a><br><a name="0091c16" id="0091c16">　　能离不善诸恶法　　　当知是人得解脱</a><br><a name="0091c17" id="0091c17">　　若有人能行正道　　　正念大力坚牢故</a><br><a name="0091c18" id="0091c18">　　常乐远离于诸有　　　是人解脱必无疑</a><br><a name="0091c19" id="0091c19">　　若人能断于有爱　　　不起有爱悕望心</a><br><a name="0091c20" id="0091c20">　　是人于生老死苦　　　乃至不生微细着</a><br><a name="0091c21" id="0091c21">　　若有愚人造诸业　　　作诸恶已转增长</a><br><a name="0091c22" id="0091c22">　　诸欲如毒不可亲　　　有智之人应舍离</a><br><a name="0091c23" id="0091c23">　　若人舍离于诸欲　　　心常乐求解脱果</a><br><a name="0091c24" id="0091c24">　　是人不善灭无余　　　如日光照除闇冥</a><br><a name="0091c25" id="0091c25">　　如是亲近善法者　　　常舍一切诸不善</a><br><a name="0091c26" id="0091c26">　　能善思惟净不净　　　如是略说汝当知　</p></a><a name="0091c27" id="0091c27"><p>如是比丘。当念此世他世。以智慧利益。心既</a><a name="0091c28" id="0091c28">念已。当以智慧。饶益一切世间。观地狱苦。于</a><a name="0091c29" id="0091c29">一切众生。思惟忆念。起慈愍心。修行慈悲。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170091b.htm'><img src='up.gif' border=0></a>
<a href='T170092a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>