<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0284a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷2)</font> <font face='Arial'>T15, p0284a</h2></font><hr>
<span class='old'>
</a><a name="0283c28" id="0283c28">破余毒。如药除病。药亦俱去。当知药妙能除</a><a name="0283c29" id="0283c29">病故。若药不去后药为病。此亦如是。若无常</span><a name="0284a01" id="0284a01">法着应当破不实故。我不受无常法云何破。</a><a name="0284a02" id="0284a02">佛言。苦是四真谛中言实苦。谁能使乐。苦</a><a name="0284a03" id="0284a03">因是实因。谁能令非因。苦尽是实尽。谁能令</a><a name="0284a04" id="0284a04">不尽。尽道是实道。谁能令非道。如日或可令</a><a name="0284a05" id="0284a05">冷。月或可令热。风可令不动。是四真谛终不</a><a name="0284a06" id="0284a06">可动转。汝于摩诃衍中不能了但着言声。摩</a><a name="0284a07" id="0284a07">诃衍中诸法实相。实相不可破无有作者。若</a><a name="0284a08" id="0284a08">可破可作此非摩诃衍。如月初生。一日二日</a><a name="0284a09" id="0284a09">其生时甚微细。有明眼人能见指示不见者。</a><a name="0284a10" id="0284a10">此不见人但视其指而迷于月。明者语言。痴</a><a name="0284a11" id="0284a11">人何以但视我指。指为月缘指非彼月。汝亦</a><a name="0284a12" id="0284a12">如是。言音非实相。但假言表实理。汝更着言</a><a name="0284a13" id="0284a13">声闇于实相。行若得如是正知见。观十二</a><a name="0284a14" id="0284a14">分和合为因果二分。果时十二分为苦谛。因</a><a name="0284a15" id="0284a15">时十二分为习谛。因灭是尽谛。见因果尽是</a><a name="0284a16" id="0284a16">道谛。四种观果无常苦空无我。四种观因集</a><a name="0284a17" id="0284a17">因缘生。问曰。果有四种但名苦谛。余者无</a><a name="0284a18" id="0284a18">谛名也。答曰。若言无常谛复疑。苦谛亦疑。</a><a name="0284a19" id="0284a19">无我谛亦疑。一种难处。复次若言无常谛无</a><a name="0284a20" id="0284a20">咎。空非我谛亦无咎。若无常苦空无我谛。于</a><a name="0284a21" id="0284a21">说为重故。是故于四说一。问曰。苦有何异相。</a><a name="0284a22" id="0284a22">于三中独得名。答曰。苦是一切众生所厌患。</a><a name="0284a23" id="0284a23">众生所怖畏。无常不尔。或有人为苦所逼。思</a><a name="0284a24" id="0284a24">得无常。无有欲得苦者。问曰。有人欲得捉刀</a><a name="0284a25" id="0284a25">自杀针炙苦药入贼。如是种种非求苦也。答</a><a name="0284a26" id="0284a26">曰。非为欲得苦欲存大乐。畏苦故取死。苦</a><a name="0284a27" id="0284a27">为第一患乐为第一利。以是故离实苦得快</a><a name="0284a28" id="0284a28">乐。是故佛以果分独名苦谛。非无常空无我</a><a name="0284a29" id="0284a29">谛。是于四谛中了了实智慧不疑不悔。是名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150283c.htm'><img src='up.gif' border=0></a>
<a href='T150284b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>