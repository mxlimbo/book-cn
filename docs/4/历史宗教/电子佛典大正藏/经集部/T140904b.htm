<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0554 佛说柰女耆婆经 0904b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 554 佛说柰女耆婆经</font> <font face='Arial'>(卷1)</font> <font face='Arial'>T14, p0904b</h2></font><hr>
<span class='old'>
</a><a name="0904a28" id="0904a28">他奸。忍而听之。即遣青衣黄门。将入见</a><a name="0904a29" id="0904a29">太后。耆婆白太后。王病可治。今当合药。宜</span><a name="0904b01" id="0904b01">密启其方。不得宣露。宜愿屏左右。太后即</a><a name="0904b02" id="0904b02">遣青衣黄门去。耆婆因问太后。向省王病。</a><a name="0904b03" id="0904b03">见王身中。血气悉是蛇虿之毒。似非人类。</a><a name="0904b04" id="0904b04">王为定是谁子。太后以实语我。我今能治。</a><a name="0904b05" id="0904b05">若不语我。我则不治。病不得愈。太后曰。我</a><a name="0904b06" id="0904b06">昔曾于金柱殿中昼卧。忽有物来压我身上。</a><a name="0904b07" id="0904b07">我时恍惚若梦若觉。状如魇梦。遂与情通。</a><a name="0904b08" id="0904b08">忽然而寤。见有大虿长三尺余从我上去。则</a><a name="0904b09" id="0904b09">觉有胎。王实是此虿子也。我羞耻此。未曾出</a><a name="0904b10" id="0904b10">口。童子今乃觉之。何若神妙。若病可治。</a><a name="0904b11" id="0904b11">愿以王命。委嘱童子。今者治之。当用何药。</a><a name="0904b12" id="0904b12">耆婆曰。唯有醍醐耳。太后曰。咄童子慎莫</a><a name="0904b13" id="0904b13">道此醍醐。而王大恶闻醍醐之气。又恶闻</a><a name="0904b14" id="0904b14">醍醐之名。前后坐口道醍醐而死者。数百千</a><a name="0904b15" id="0904b15">人。汝今道此必当杀汝。以此饮王。终不得</a><a name="0904b16" id="0904b16">下。愿更用他药。耆婆曰。醍醐治毒。毒病恶</a><a name="0904b17" id="0904b17">闻醍醐是也。王病若微。及是他毒。为有余</a><a name="0904b18" id="0904b18">药可以愈之。虿毒既重。又已匝王身体。自</a><a name="0904b19" id="0904b19">非醍醐终不能消。今当煎炼化令成水。无气</a><a name="0904b20" id="0904b20">无味。王意不觉。自当饮之。药下必愈。无可</a><a name="0904b21" id="0904b21">忧也。便出见王曰。向入见太后。已启药方。</a><a name="0904b22" id="0904b22">今当合之。十五日当成。今我有五愿。王若</a><a name="0904b23" id="0904b23">听我。病即可愈。若不听我。病不得愈。王问</a><a name="0904b24" id="0904b24">五愿尽何等事。耆婆曰。一者愿得王甲藏中</a><a name="0904b25" id="0904b25">新衣未历躯者与我着之。二者愿令我得独</a><a name="0904b26" id="0904b26">自出入宫门门无诃者。三者愿得日日独入</a><a name="0904b27" id="0904b27">见太后及王皇后莫禁诃我。四者愿王饮药。</a><a name="0904b28" id="0904b28">当一时令尽莫得中息。五者愿得王八千里</a><a name="0904b29" id="0904b29">白象与我乘之。王闻大怒曰。鼠子何敢求是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140904a.htm'><img src='up.gif' border=0></a>
<a href='T140904c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>