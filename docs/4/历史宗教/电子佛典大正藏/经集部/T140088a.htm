<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0434 佛说称扬诸佛功德经 0088a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 434 佛说称扬诸佛功德经</font> <font face='Arial'>(卷1)</font> <font face='Arial'>T14, p0088a</h2></font><hr>
<span class='old'>
</a><a name="0087c28" id="0087c28">及余一切诸佛名号。魔审当能毁坏其人正</a><a name="0087c29" id="0087c29">觉心乎。佛告舍利弗。我今观睹诸众生。其</span><a name="0088a01" id="0088a01">有捉持诸佛名者。若有呵骂诽谤之者。斯人</a><a name="0088a02" id="0088a02">则为造大恶行。致无量罪入阿鼻狱具受众</a><a name="0088a03" id="0088a03">苦。舍利弗言。有诽谤经者其数几许。佛言。十</a><a name="0088a04" id="0088a04">方诸佛为诸众生广说法时。皆先赞叹阿[<a href='javascript:showpic("images/041309.gif")'>门@(人/(人*人))</a>]</a><a name="0088a05" id="0088a05">如来名号功德。众生听闻其功德者终无厌</a><a name="0088a06" id="0088a06">足。若有众生得见如来闻其功德。未曾有能</a><a name="0088a07" id="0088a07">谤此经者。诸佛如来不于五浊弊恶之时兴</a><a name="0088a08" id="0088a08">出于世。如我今者。于此忍界下劣丛残诸众</a><a name="0088a09" id="0088a09">生中而作佛也。阿[<a href='javascript:showpic("images/041309.gif")'>门@(人/(人*人))</a>]佛国严净最好终不尔</a><a name="0088a10" id="0088a10">也。当知舍利弗。斯尊法轮随次分布丘聚</a><a name="0088a11" id="0088a11">国邑。若族姓子。若族姓女。一心信行当广</a><a name="0088a12" id="0088a12">宣传此诸经法。当知舍利弗。闻此经者。诽</a><a name="0088a13" id="0088a13">谤轻毁所受之报。汝今谛听。舍利弗言。诺</a><a name="0088a14" id="0088a14">当善听。佛言。犍陀梨国谤此经者满百千</a><a name="0088a15" id="0088a15">人。造斯恶行当堕阿鼻大泥犁中。次复北方</a><a name="0088a16" id="0088a16">国名罽宾。其国经法兴盛久住。而此国中</a><a name="0088a17" id="0088a17">五百千人谤此经法。此众生辈死堕阿鼻大</a><a name="0088a18" id="0088a18">泥犁中。舍利弗。于众聚中当有共谤此经</a><a name="0088a19" id="0088a19">者。有八万人堕阿鼻大泥犁中。东方少有信</a><a name="0088a20" id="0088a20">斯经者。多造阿鼻泥犁行。有百千人死入阿</a><a name="0088a21" id="0088a21">鼻大泥犁中。南方二百千人。当谤此经死</a><a name="0088a22" id="0088a22">入阿鼻大泥犁中。西方有百万人。当谤斯</a><a name="0088a23" id="0088a23">经死堕阿鼻大泥犁中。当知舍利弗。缘觉智</a><a name="0088a24" id="0088a24">慧不能度量如来之智。况诸声闻及诸众生</a><a name="0088a25" id="0088a25">未成道果。为生死水所漂流者。欲度如来智</a><a name="0088a26" id="0088a26">慧功德。未之有也。夫黠慧者当自思惟。诸佛</a><a name="0088a27" id="0088a27">功德不可限量。诸佛智慧不可思议。诸佛已</a><a name="0088a28" id="0088a28">成一切种智三达无阂。而我痴冥无有是智。</a><a name="0088a29" id="0088a29">诸佛已成一切智者。自当知之我所不了。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140087c.htm'><img src='up.gif' border=0></a>
<a href='T140088b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>