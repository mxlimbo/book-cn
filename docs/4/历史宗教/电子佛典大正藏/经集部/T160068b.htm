<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0068b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷7)</font> 随行品第十九 <font face='Arial'>T16, p0068b</h2></font><hr>
<span class='old'>
</a><br><a name="0068a28" id="0068a28">　　神归于大道　　　向门度无极</a><br><a name="0068a29" id="0068a29">　　总持有十事　　　身口意为本</span><br><a name="0068b01" id="0068b01">　　除十成就十　　　报应度无极</a><br><a name="0068b02" id="0068b02">　　能与众生类　　　示现无上慧</a><br><a name="0068b03" id="0068b03">　　德过众圣表　　　断苦度无极</a><br><a name="0068b04" id="0068b04">　　清净空无形　　　不见正觉道</a><br><a name="0068b05" id="0068b05">　　将导入解脱　　　道趣度无极</a><br><a name="0068b06" id="0068b06">　　设于百劫中　　　恭奉贤圣人</a><br><a name="0068b07" id="0068b07">　　不如一道本　　　垂愍度无极</a><br><a name="0068b08" id="0068b08">　　昔吾初受决　　　先获无生慧</a><br><a name="0068b09" id="0068b09">　　犹经劫数期　　　空慧度无极</a><br><a name="0068b10" id="0068b10">　　正觉本发心　　　成就十号本</a><br><a name="0068b11" id="0068b11">　　既获如所求　　　桥梁度无极</a><br><a name="0068b12" id="0068b12">　　圣德过于天　　　光泽无有边</a><br><a name="0068b13" id="0068b13">　　玄化度众生　　　恩纯度无极</a><br><a name="0068b14" id="0068b14">　　虽在俗中教　　　严训如所誓</a><br><a name="0068b15" id="0068b15">　　广宣无量宝　　　随时度无极</a><br><a name="0068b16" id="0068b16">　　若人不观世　　　无常诸变易</a><br><a name="0068b17" id="0068b17">　　寿命积无量　　　住劫度无极</a><br><a name="0068b18" id="0068b18">　　如我所经历　　　现在自所睹</a><br><a name="0068b19" id="0068b19">　　厌患五阴身　　　净观度无极</a><br><a name="0068b20" id="0068b20">　　虽欲求泥洹　　　除去身想着</a><br><a name="0068b21" id="0068b21">　　念修现在定　　　无犯度无极</a><br><a name="0068b22" id="0068b22">　　十八本持法　　　念灭缘入法</a><br><a name="0068b23" id="0068b23">　　不起妄想者　　　吉药度无极</a><br><a name="0068b24" id="0068b24">　　受法有三义　　　自专身口意</a><br><a name="0068b25" id="0068b25">　　断求不念空　　　了达度无极</a><br><a name="0068b26" id="0068b26">　　一一分别身　　　佛法众亦然</a><br><a name="0068b27" id="0068b27">　　入定观诸想　　　无边度无极</a><br><a name="0068b28" id="0068b28">　　诸佛无尽藏　　　演出无量定</a><br><a name="0068b29" id="0068b29">　　遍观一切界　　　究竟度无极<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160068a.htm'><img src='up.gif' border=0></a>
<a href='T160068c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>