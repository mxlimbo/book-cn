<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0813 佛说无希望经 0777c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 813 佛说无希望经</font> <font face='Arial'>(卷1)</font> <font face='Arial'>T17, p0777c</h2></font><hr>
<span class='old'>
</a><a name="0777b28" id="0777b28">之慧。已具静慧则能速成无所从生法忍。时</a><a name="0777b29" id="0777b29">彼众会六十比丘。皆怀甚慢各心念言。今者</span><a name="0777c01" id="0777c01">如来颁宣冥路迷惑之训。诸外邪学悉有是</a><a name="0777c02" id="0777c02">辞。何以为行。向者世尊复演此教。亦如弗</a><a name="0777c03" id="0777c03">兰迦叶。摩诃离瞿耶楼。阿夷帝基耶。今离</a><a name="0777c04" id="0777c04">披休迦旃先。比卢持。尼揵子等。悉说此言。</a><a name="0777c05" id="0777c05">何因如来亦演斯辞。有何殊别。云何则之所</a><a name="0777c06" id="0777c06">当遵修。以何为业</a><a name="0777c07" id="0777c07"><p>尔时世尊知诸比丘六十人等怀甚慢者心之</a><a name="0777c08" id="0777c08">所念。寻时即告文殊师利。佛为如来至真正</a><a name="0777c09" id="0777c09">觉。颁宣经典。亦与外道异学俱同等无差特</a><a name="0777c10" id="0777c10">又外异学不能分别如来说法义之所归。六</a><a name="0777c11" id="0777c11">十比丘适闻此言。益怀忧戚意不欢悦。甚不</a><a name="0777c12" id="0777c12">钦乐讲是经义。即从座起无何而去。文殊师</a><a name="0777c13" id="0777c13">利告诸比丘诸贤者等。欲何所凑。时诸比丘</a><a name="0777c14" id="0777c14">报文殊曰。吾等不解是法所说为何所归。时</a><a name="0777c15" id="0777c15">舍利弗告诸比丘诸贤者等。斯义善哉。当以</a><a name="0777c16" id="0777c16">此事重白其意。且待须臾。我当启问如来至</a><a name="0777c17" id="0777c17">真。何故说此。时诸比丘闻舍利弗宣如是教</a><a name="0777c18" id="0777c18">还复故座。时舍利弗则前问佛。何故如来颁</a><a name="0777c19" id="0777c19">宣此言。令诸比丘皆怀犹豫。唯愿世尊。加</a><a name="0777c20" id="0777c20">哀垂恩为决结网。彼时世尊告舍利弗。于意</a><a name="0777c21" id="0777c21">云何。其有比丘漏尽意解无余结缚。闻此言</a><a name="0777c22" id="0777c22">教。宁怀狐疑心怖懅乎。答曰不也。世尊。已</a><a name="0777c23" id="0777c23">见谛者奉比丘行。于一切音诸所言辞。不恐</a><a name="0777c24" id="0777c24">不怖亦不怀懅。何况比丘漏尽意解无余结</a><a name="0777c25" id="0777c25">缚怀疑恐也。佛告舍利弗。或有愚人意塞沈</a><a name="0777c26" id="0777c26">冥。于未曾有法。而怀妄想逮虚空行。时舍利</a><a name="0777c27" id="0777c27">弗复问佛言。唯愿大圣。发遣斯教章句所趣。</a><a name="0777c28" id="0777c28">令诸会者蠲除沉吟心中坦然。佛告舍利弗。</a><a name="0777c29" id="0777c29">其有梦中见如来者。为宁审见真人形乎。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170777b.htm'><img src='up.gif' border=0></a>
<a href='T170778a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>