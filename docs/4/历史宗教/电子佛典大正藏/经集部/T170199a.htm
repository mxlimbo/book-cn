<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0199a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷34)</font> 观天品第六之一四天王初 <font face='Arial'>T17, p0199a</h2></font><hr>
<span class='old'>
</a><a name="0198c28" id="0198c28">八中阴有也</a><a name="0198c29" id="0198c29"><p>复次诸天子。云何第九中阴有耶。若瞿陀尼</span><a name="0199a01" id="0199a01">人。命终生天。有二种业。何等为二。一者余</a><a name="0199a02" id="0199a02">业。二者生业。生于天上。其人云何。中阴受</a><a name="0199a03" id="0199a03">生。临命终时。则有相生。现报将尽。或中阴</a><a name="0199a04" id="0199a04">有。则有相生。动乱如梦。诸天子。瞿陀尼人。</a><a name="0199a05" id="0199a05">临命终时。以善业故。垂舍命时。气不咽浊。脉</a><a name="0199a06" id="0199a06">不断坏。诸根清净。于时次第见大池水。如毗</a><a name="0199a07" id="0199a07">琉璃。入池欲渡。其水调适。不冷不热。洋洋</a><a name="0199a08" id="0199a08">而流浮至彼岸。如是如是。近受生处。既至彼</a><a name="0199a09" id="0199a09">岸。见诸天女。第一端正。种种庄严。戏笑歌</a><a name="0199a10" id="0199a10">舞。其人见已。欲心亲近。前抱女人。即时生</a><a name="0199a11" id="0199a11">天。受天快乐。如梦中阴即时灭坏。无量乱心。</a><a name="0199a12" id="0199a12">生已即觉。见众妙色。受胜妙身。是名第九中</a><a name="0199a13" id="0199a13">阴有也。瞿陀尼人。生有三品上中下业。同一</a><a name="0199a14" id="0199a14">光明等一中阴。等同一见。同一生行。一切相</a><a name="0199a15" id="0199a15">似。不如郁单越人三种受生差别相也</a><a name="0199a16" id="0199a16"><p>复次诸天子。云何名曰第十中阴有也。若弗</a><a name="0199a17" id="0199a17">婆提人。临命终时。见于死相。见自业相。或</a><a name="0199a18" id="0199a18">见他业。或见殿堂。殊胜幢幡。栏楯庄严。于</a><a name="0199a19" id="0199a19">中阴有。心生欢喜。周遍游戏。欲近受生。于殿</a><a name="0199a20" id="0199a20">堂外。见业相似。见众婇女。与诸丈夫歌颂</a><a name="0199a21" id="0199a21">娱乐。第一庄严。歌舞戏笑。于中阴有。作如是</a><a name="0199a22" id="0199a22">念。我当出殿见诸婇女。及诸丈夫。共其游戏</a><a name="0199a23" id="0199a23">歌舞戏笑。何以故。以诸婇女与诸丈夫第一</a><a name="0199a24" id="0199a24">游戏歌舞戏笑。念已即出。入游戏众。尔时其</a><a name="0199a25" id="0199a25">人。自知我入。犹如睡觉。即生天上。是名第</a><a name="0199a26" id="0199a26">十中阴有也。是名四天下中阴有也。如是光</a><a name="0199a27" id="0199a27">明中阴有生。我微细知。余不能了。诸余外道。</a><a name="0199a28" id="0199a28">莫能知者。虽世间法。无人能见</a><a name="0199a29" id="0199a29"><p>复次诸天子。云何名曰第十一中阴有耶。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170198c.htm'><img src='up.gif' border=0></a>
<a href='T170199b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>