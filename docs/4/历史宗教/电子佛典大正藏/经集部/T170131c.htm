<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0131c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷23)</font> 观天品第六之一四天王初 <font face='Arial'>T17, p0131c</h2></font><hr>
<span class='old'>
</a><br><a name="0131b28" id="0131b28">　　放逸痴所惑　　　去涅槃甚远</a><br><a name="0131b29" id="0131b29">　　应离于放逸　　　放逸为大怨</span><br><a name="0131c01" id="0131c01">　　天中放逸故　　　退堕地狱中</a><br><a name="0131c02" id="0131c02">　　三界如轮转　　　业系轮不断</a><br><a name="0131c03" id="0131c03">　　是故舍爱欲　　　离欲得涅槃　</p></a><a name="0131c04" id="0131c04"><p>如是比丘。观天退已。厌离欲心。观风行天无</a><a name="0131c05" id="0131c05">常之乐。业因缘生。不离无常。乃至爱善业</a><a name="0131c06" id="0131c06">尽。从天还退。有余善业。不堕地狱饿鬼畜生。</a><a name="0131c07" id="0131c07">得受人身。善于海行。为大导师。善知风路。以</a><a name="0131c08" id="0131c08">余业故</a><a name="0131c09" id="0131c09"><p>复次比丘。知业果报。观迦留足天第六住处。</a><a name="0131c10" id="0131c10">彼以闻慧。见迦留天第六地处。名散华欢</a><a name="0131c11" id="0131c11">喜。以何等业生于彼天。彼以闻慧。见持戒人</a><a name="0131c12" id="0131c12">心有净信。正身口意。僧说戒时。施诸澡瓶。或</a><a name="0131c13" id="0131c13">行道路。或于旷野。盛满净水。施人澡瓶。是人</a><a name="0131c14" id="0131c14">命终。生散花欢喜天。种种音乐。游戏音声。与</a><a name="0131c15" id="0131c15">众天女游戏众宝毗琉璃须弥山侧。香风所</a><a name="0131c16" id="0131c16">熏。种种香鬘。璎珞其身。流泉浴池。以为庄</a><a name="0131c17" id="0131c17">严。天子天女互相娱乐。受无量乐。于无量时。</a><a name="0131c18" id="0131c18">入流泉林。于彼林中。受天快乐。毗琉璃树。真</a><a name="0131c19" id="0131c19">金为叶。真金为树。毗琉璃叶。入此林中。常怀</a><a name="0131c20" id="0131c20">喜悦。身出光明。饮天甘露。善业因缘。阎浮提</a><a name="0131c21" id="0131c21">中。上味蜜酒。比天所饮。苦如葶苈。色味具</a><a name="0131c22" id="0131c22">足。其香普熏。满一由旬。一切众鸟。身真金</a><a name="0131c23" id="0131c23">色。饮众香水。心怀悦乐。出妙音声。遍满林</a><a name="0131c24" id="0131c24">中。多有众蜂。游戏其中。一切香味。从树流</a><a name="0131c25" id="0131c25">出。或有金色。有琉璃色。有车磲色。赤真珠</a><a name="0131c26" id="0131c26">色。有如绿色。从树流出。以为香河。名欢喜</a><a name="0131c27" id="0131c27">流。广二由旬。天子天女。游戏两岸。欢娱受</a><a name="0131c28" id="0131c28">乐。天子天女。饮已喜悦。歌舞戏笑。金色莲</a><a name="0131c29" id="0131c29">华。琉璃为茎。游戏歌颂。乘众宝殿。入大池<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170131b.htm'><img src='up.gif' border=0></a>
<a href='T170132a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>