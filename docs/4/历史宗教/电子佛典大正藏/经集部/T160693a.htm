<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0693a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷1)</font> 心意识相品第三 <font face='Arial'>T16, p0693a</h2></font><hr>
<span class='old'>
</a><br><a name="0692c23" id="0692c23">　　一切种子如瀑流　　　恐彼分别执为我　</p></a><a name="0692c24" id="0692c24"><p class='juan'>
解深密经卷第一</p>
</span><a name="0693a01" id="0693a01"></a><a name="0693a02" id="0693a02"><p class='juan'>
解深密经卷第二</p>
</a><a name="0693a03" id="0693a03"></a><a name="0693a04" id="0693a04"><p><span class='byline'>　　　　大唐三藏法师玄奘奉　诏译</span><br></a><a name="0693a05" id="0693a05"><p><b>　　<A NAME="n364"></A>一切法相品第四</b></a><a name="0693a06" id="0693a06"><p>尔时德本菩萨摩诃萨白佛言。世尊。如世尊</a><a name="0693a07" id="0693a07">说于诸法相善巧菩萨。于诸法相善巧菩</a><a name="0693a08" id="0693a08">萨者。齐何名为于诸法相善巧菩萨。如来</a><a name="0693a09" id="0693a09">齐何施设彼。为于诸法相善巧菩萨。说是</a><a name="0693a10" id="0693a10">语已</a><a name="0693a11" id="0693a11"><p>尔时世尊告德本菩萨曰。善哉德本。汝今乃</a><a name="0693a12" id="0693a12">能请问如来如是深义。汝今为欲利益安</a><a name="0693a13" id="0693a13">乐无量众生。哀愍世间及诸天人阿素洛等。</a><a name="0693a14" id="0693a14">为令获得义利安乐故发斯问。汝应谛听。</a><a name="0693a15" id="0693a15">吾当为汝说诸法相。谓诸法相略有三种。</a><a name="0693a16" id="0693a16">何等为三。一者遍计所执相。二者依他起相。</a><a name="0693a17" id="0693a17">三者圆成实相。云何诸法遍计所执相。谓一</a><a name="0693a18" id="0693a18">切法名假安立自性差别。乃至为令随起</a><a name="0693a19" id="0693a19">言说。云何诸法依他起相。谓一切法缘生自</a><a name="0693a20" id="0693a20">性。则此有故彼有。此生故彼生。谓无明缘</a><a name="0693a21" id="0693a21">行。乃至招集纯大苦蕴。云何诸法圆成实相。</a><a name="0693a22" id="0693a22">谓一切法平等真如。于此真如。诸菩萨众勇</a><a name="0693a23" id="0693a23">猛精进为因缘故。如理作意无倒思惟。为</a><a name="0693a24" id="0693a24">因缘故乃能通达。于此通达渐渐修集。乃</a><a name="0693a25" id="0693a25">至无上正等菩提方证圆满。善男子。如眩</a><a name="0693a26" id="0693a26">翳人眼中所有眩翳过患。遍计所执相当</a><a name="0693a27" id="0693a27">知亦尔。如眩翳人眩翳众相。或发毛轮蜂</a><a name="0693a28" id="0693a28">蝇巨胜。或复青黄赤白等相差别现前。依他</a><a name="0693a29" id="0693a29">起相当知亦尔。如净眼人远离眼中眩翳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160692c.htm'><img src='up.gif' border=0></a>
<a href='T160693b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>