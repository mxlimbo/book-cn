<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0626 佛说阿阇世王经 0397c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 626 佛说阿阇世王经</font> <font face='Arial'>(卷2)</font> <font face='Arial'>T15, p0397c</h2></font><hr>
<span class='old'>
</a><a name="0397b28" id="0397b28">所住亦不当住。亦无吾亦无我。亦无寿亦无</a><a name="0397b29" id="0397b29">人。亦无所执亦无放。亦不诚亦不虚。亦无所</span><a name="0397c01" id="0397c01">闻亦无所见。亦如虚空无所称举。亦无所触</a><a name="0397c02" id="0397c02">亦无所觉。持一切诸法。故曰陀邻尼。复有陀</a><a name="0397c03" id="0397c03">邻尼者。持诸法如幻。譬若如梦若野马。譬若</a><a name="0397c04" id="0397c04">水中聚沫如水泡。譬若化。悉持诸法。故曰陀</a><a name="0397c05" id="0397c05">邻尼。复有陀邻尼。以无常持诸法。若所见无</a><a name="0397c06" id="0397c06">我而寂。诸法根本悉脱其中。于法无所诤。</a><a name="0397c07" id="0397c07">亦不堕亦无期。以是持一切诸法。故曰陀邻</a><a name="0397c08" id="0397c08">尼。譬若如地无所不持。不以为勤剧。菩萨以</a><a name="0397c09" id="0397c09">逮得陀邻尼者。为一切作本。阿僧祇劫诸所</a><a name="0397c10" id="0397c10">作功德。悉能合会发萨芸若。心无所不持。亦</a><a name="0397c11" id="0397c11">不放亦不以为烦。所以者何。若地为一切之</a><a name="0397c12" id="0397c12">所载仰。菩萨以逮得陀邻尼者。饶益于一切。</a><a name="0397c13" id="0397c13">若树木万物因地而生。菩萨以逮得陀邻尼</a><a name="0397c14" id="0397c14">者。悉生诸功德法。譬若如地。亦不动亦不摇。</a><a name="0397c15" id="0397c15">亦无所适亦无所憎。譬若如地受一切雨亦无</a><a name="0397c16" id="0397c16">厌极。菩萨以逮得陀邻尼者。一切诸佛菩萨</a><a name="0397c17" id="0397c17">声闻辟支佛所问法。亦无厌足。为一切说法。</a><a name="0397c18" id="0397c18">亦无厌极。譬若如地含果诸种皆得时出。菩</a><a name="0397c19" id="0397c19">萨以逮得陀邻尼者。悉含果诸功德法种。亦</a><a name="0397c20" id="0397c20">不失时。辄如时具足诸法。乃坐佛树不离萨</a><a name="0397c21" id="0397c21">芸若。菩萨以得陀邻尼者。勇猛如将。兵中</a><a name="0397c22" id="0397c22">之率无所不伏。菩萨以逮得陀邻尼者。坐于</a><a name="0397c23" id="0397c23">佛树降伏众魔。故曰陀邻尼。复有陀邻尼。于</a><a name="0397c24" id="0397c24">诸法无所持。何以故。于有常无常故。亦无乐</a><a name="0397c25" id="0397c25">亦无苦。有身无有身。无有人无有常。一切诸</a><a name="0397c26" id="0397c26">法无所持。所以者何。无有二心故。譬若如地</a><a name="0397c27" id="0397c27">不持空。陀邻尼。一切诸法无所持。譬若空不</a><a name="0397c28" id="0397c28">持有所有。陀邻尼者。于诸法亦无所持。譬若</a><a name="0397c29" id="0397c29">水不持诸垢浊。陀邻尼者。于诸法亦无所持。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150397b.htm'><img src='up.gif' border=0></a>
<a href='T150398a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>