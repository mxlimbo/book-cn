<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0573c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷5)</font> <font face='Arial'>T15, p0573c</h2></font><hr>
<span class='old'>
</a><br><a name="0573b28" id="0573b28">　　若人在于过去世　　　于外道中行恶行</a><br><a name="0573b29" id="0573b29">　　彼人闻是修多罗　　　其心不喜起嫌恶</span><br><a name="0573c01" id="0573c01">　　于佛法中得出家　　　不为涅槃求活命</a><br><a name="0573c02" id="0573c02">　　以悭嫉妒而自缠　　　彼必诽谤佛经典</a><br><a name="0573c03" id="0573c03">　　贪着他家起悭吝　　　为魔波旬所加护</a><br><a name="0573c04" id="0573c04">　　专求利养破禁戒　　　于佛法中必不信</a><br><a name="0573c05" id="0573c05">　　往昔不殖于善根　　　未得智慧起高慢</a><br><a name="0573c06" id="0573c06">　　依止我见愚凡夫　　　亦于末世心无信</a><br><a name="0573c07" id="0573c07">　　于其世间禅定中　　　便谓已得果证想</a><br><a name="0573c08" id="0573c08">　　自谓罗汉食他供　　　彼必谤佛胜菩提</a><br><a name="0573c09" id="0573c09">　　所有一切阎浮处　　　毁坏一切佛塔庙</a><br><a name="0573c10" id="0573c10">　　若有毁谤佛菩提　　　其罪广大多于彼</a><br><a name="0573c11" id="0573c11">　　若有杀害阿罗汉　　　其罪无量无边际</a><br><a name="0573c12" id="0573c12">　　若有诽谤修多罗　　　其罪获报多于彼</a><br><a name="0573c13" id="0573c13">　　谁能于此起勇猛　　　在于末代恶世中</a><br><a name="0573c14" id="0573c14">　　正戒正法毁坏时　　　显说如是修多罗</a><br><a name="0573c15" id="0573c15">　　童子悲号而起立　　　叉手合掌发是言</a><br><a name="0573c16" id="0573c16">　　我于今朝师子吼　　　在于最胜法王前</a><br><a name="0573c17" id="0573c17">　　我于如来灭度后　　　在于末代恶世时</a><br><a name="0573c18" id="0573c18">　　弃舍身命不吝惜　　　广弘如是修多罗</a><br><a name="0573c19" id="0573c19">　　能忍愚夫语言道　　　不实诽谤极损辱</a><br><a name="0573c20" id="0573c20">　　骂詈轻毁及恐怖　　　勇猛精进而忍受</a><br><a name="0573c21" id="0573c21">　　除去一切诸恶业　　　于过去世所造者</a><br><a name="0573c22" id="0573c22">　　内怀不生于嗔怒　　　必当安住佛法中</a><br><a name="0573c23" id="0573c23">　　净妙阎浮金色手　　　摩彼月光童子顶</a><br><a name="0573c24" id="0573c24">　　如来发于和雅音　　　月光童子大威德</a><br><a name="0573c25" id="0573c25">　　我今正当加护汝　　　在于末代后世时</a><br><a name="0573c26" id="0573c26">　　不令汝有诸障难　　　命难梵行诸障碍</a><br><a name="0573c27" id="0573c27">　　更有余者一时起　　　持法比丘八百人</a><br><a name="0573c28" id="0573c28">　　自言我于末世中　　　必当护持是经典</a><br><a name="0573c29" id="0573c29">　　尔时多亿夜叉龙　　　即时从坐而起立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150573b.htm'><img src='up.gif' border=0></a>
<a href='T150574a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>