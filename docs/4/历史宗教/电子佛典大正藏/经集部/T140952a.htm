<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0579 优婆夷净行法门经 0952a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 579 优婆夷净行法门经</font> <font face='Arial'>(卷1)</font> 修行品第一 <font face='Arial'>T14, p0952a</h2></font><hr>
<span class='old'>
</a><a name="0951c28" id="0951c28">许得闻法要。王以爱念不违其愿勉而许之。</a><a name="0951c29" id="0951c29">尔时父王即敕四臣及宫中婇女。庄严供养</span><a name="0952a01" id="0952a01">皆使具足。臣白王言。大王所敕皆悉已办。</a><a name="0952a02" id="0952a02">于是王女心自念言。我求听法今正是时。便</a><a name="0952a03" id="0952a03">与宫中婇女眷属千五百人。赍持香华往诣</a><a name="0952a04" id="0952a04">梵志而便听法</a><a name="0952a05" id="0952a05"><p>佛告毗舍佉。尔时王女者汝身是也。雪山梵</a><a name="0952a06" id="0952a06">志者即我身是。汝于往昔曾求广说。今亦如</a><a name="0952a07" id="0952a07">是。我当为汝分别演说净行法门。毗舍佉母</a><a name="0952a08" id="0952a08">白佛言。善哉世尊。如来大慈哀愍众生。愿</a><a name="0952a09" id="0952a09">为解说我当修行</a><a name="0952a10" id="0952a10"><p>佛告毗舍佉。汝等谛听。我今为汝广演分别</a><a name="0952a11" id="0952a11">优婆夷净行法门。如是法者。乃是诸佛之所</a><a name="0952a12" id="0952a12">护念。汝今应当精勤修学。毗舍佉。若善女</a><a name="0952a13" id="0952a13">人舍恶知识亲近善友。应供养者而供养之。</a><a name="0952a14" id="0952a14">是则名为优婆夷净行</a><a name="0952a15" id="0952a15"><p>宿因所感处好国土善安置身。亦名净行。供</a><a name="0952a16" id="0952a16">养父母奉事夫主瞻视儿息。亦名净行</a><a name="0952a17" id="0952a17"><p>勿于小罪而生轻想。所应作者次第作之。亦</a><a name="0952a18" id="0952a18">名净行</a><a name="0952a19" id="0952a19"><p>常乐布施修习作法爱念亲友。亦名净行。远</a><a name="0952a20" id="0952a20">离饮酒不为众恶常修爱语。亦名净行。多闻</a><a name="0952a21" id="0952a21">技艺善学威仪。研寻所闻不令废忘。亦名</a><a name="0952a22" id="0952a22">净行</a><a name="0952a23" id="0952a23"><p>恭敬尊重少欲知足受恩能报。亦名净行。</a><a name="0952a24" id="0952a24">不为八法之所动转颜貌怡悦。亦名净行。心</a><a name="0952a25" id="0952a25">不忧戚常得安隐。若能如是一切无退众务</a><a name="0952a26" id="0952a26">休息。亦名净行。能于善法不生懈怠。疾证</a><a name="0952a27" id="0952a27">无上解脱涅槃。亦名净行</a><a name="0952a28" id="0952a28"><p>忍辱随语乐见沙门。身行正直猗于大荫。亦</a><a name="0952a29" id="0952a29">名净行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140951c.htm'><img src='up.gif' border=0></a>
<a href='T140952b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>