<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0425b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷5)</font> 依空满愿品第十 <font face='Arial'>T16, p0425b</h2></font><hr>
<span class='old'>
</a><a name="0425a28" id="0425a28">生。何以故。未生诸法即是非有。无名无相。</a><a name="0425a29" id="0425a29">非校量譬喻之所能及。非是因缘之所生</span><a name="0425b01" id="0425b01">故。善女天。譬如鼓声。依木依皮及桴手</a><a name="0425b02" id="0425b02">等故得出声。如是鼓声过去亦空。未来亦</a><a name="0425b03" id="0425b03">空。现在亦空。何以故。是鼓音声不从木生。</a><a name="0425b04" id="0425b04">不从皮生及桴手生。不于三世生。是则不</a><a name="0425b05" id="0425b05">生。若不可生则不可灭。若不可灭无所</a><a name="0425b06" id="0425b06">从来。若无所从来。亦无所去。若无所去。</a><a name="0425b07" id="0425b07">则非常非断。若非常非断。则不一不异。</a><a name="0425b08" id="0425b08">何以故。此若是一则不异法界。若如是者。</a><a name="0425b09" id="0425b09">凡夫之人应见真谛。得于无上安乐涅槃。</a><a name="0425b10" id="0425b10">既不如是。故知不一。若言异者。一切诸佛</a><a name="0425b11" id="0425b11">菩萨行相。即是执着。未得解脱烦恼系缚。</a><a name="0425b12" id="0425b12">即不证于阿耨多罗三藐三菩提。何以故。</a><a name="0425b13" id="0425b13">一切圣人。于行非行。同真实性。是故不异。</a><a name="0425b14" id="0425b14">故知。五蕴非有非无。不从因缘生。非无</a><a name="0425b15" id="0425b15">因缘生。是圣所知非余境故。亦非言说之</a><a name="0425b16" id="0425b16">所能及。无名无相。无因无缘。亦无譬喻。</a><a name="0425b17" id="0425b17">始终寂静。本来自空。是故。五蕴能现法界。</a><a name="0425b18" id="0425b18">善女天。若善男子善女人。欲求阿耨多罗</a><a name="0425b19" id="0425b19">三藐三菩提。异真异俗。难可思量。于凡</a><a name="0425b20" id="0425b20">圣境。体非一异。不舍于俗。不离于真。</a><a name="0425b21" id="0425b21">依于法界。行菩提行。尔时世尊作是语已。</a><a name="0425b22" id="0425b22">时善女天。踊跃欢喜。即从座起。偏袒右</a><a name="0425b23" id="0425b23">肩。右膝着地。合掌恭敬。一心顶礼。而白佛</a><a name="0425b24" id="0425b24">言。世尊如上所说。菩提正行我今当学。是</a><a name="0425b25" id="0425b25">时索诃世界主大梵天王。于大众中。问</a><a name="0425b26" id="0425b26">如意宝光耀善女天曰。此菩提行。难可修</a><a name="0425b27" id="0425b27">行。汝今云何。于菩提行。而得自在。尔时。</a><a name="0425b28" id="0425b28">善女天答梵王曰。大梵王如佛所说。实是</a><a name="0425b29" id="0425b29">甚深一切异生。不解其义。是圣境界微妙难<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160425a.htm'><img src='up.gif' border=0></a>
<a href='T160425c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>