<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0028a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷5)</font> 地狱品第三之一 <font face='Arial'>T17, p0028a</h2></font><hr>
<span class='old'>
</a><a name="0027c28" id="0027c28">刀杀生。彼人如是。以此因缘而不忏悔。复</a><a name="0027c29" id="0027c29">教他杀。业业普遍。如前所说。彼人以是恶</span><a name="0028a01" id="0028a01">业因缘。身坏命终。堕彼地狱。生刀轮处。彼</a><a name="0028a02" id="0028a02">处火燃。周围铁壁高十由旬。彼地狱处。大</a><a name="0028a03" id="0028a03">火常燃。人间之火。于彼处火。如云相似彼</a><a name="0028a04" id="0028a04">地狱处。常有铁火速着其身。彼热铁火割彼</a><a name="0028a05" id="0028a05">人身。碎如芥子。散烧劈裂。一切雨铁。譬如</a><a name="0028a06" id="0028a06">此间阎浮提中夏月水雨。彼处十方。遍雨热</a><a name="0028a07" id="0028a07">铁。多与苦恼。彼地狱人。虽被劈裂而常不</a><a name="0028a08" id="0028a08">死。以是恶业之果报故。如是割身。寻割寻</a><a name="0028a09" id="0028a09">生。彼刀轮处。有刀叶林。其刃极利。复有两</a><a name="0028a10" id="0028a10">刃。刃头下向。遥望彼林。青而有汁。与水相</a><a name="0028a11" id="0028a11">似。彼诸罪人饥渴恼急。同业苦者唱唤走赴。</a><a name="0028a12" id="0028a12">既入彼林。以业因故。周遍雨刀。劈其身体。</a><a name="0028a13" id="0028a13">又复彼人贪自命故。食养众生。则是诳他。彼</a><a name="0028a14" id="0028a14">业果报。如是如是。心业画师。画地狱衣。如</a><a name="0028a15" id="0028a15">是地狱不善业画。如是如是地狱受苦。彼业</a><a name="0028a16" id="0028a16">所摄。彼于地狱。如是无量百千年岁常被劈</a><a name="0028a17" id="0028a17">裂。乃至恶业未坏未烂。业气未尽。心业画</a><a name="0028a18" id="0028a18">师画文不灭。广说如前</a><a name="0028a19" id="0028a19"><p>又彼比丘。观活地狱第三别处。名瓮熟处。彼</a><a name="0028a20" id="0028a20">业果报。众生何业生于彼处。彼见闻知。彼</a><a name="0028a21" id="0028a21">杀生人。若杀骆驼。若杀猪羊。若杀众鸟。若</a><a name="0028a22" id="0028a22">马若兔。若罴若熊。有毛畜生。为食其肉。欲</a><a name="0028a23" id="0028a23">令毛脱。活烧活煮。若置汤中。彼人以是恶</a><a name="0028a24" id="0028a24">业因缘。身坏命终。堕活地狱。生瓮熟处。恶</a><a name="0028a25" id="0028a25">业种子。相似果报。置铁瓮中。煎煮极热。犹</a><a name="0028a26" id="0028a26">如熟豆。如是无量百千年岁。在彼地狱大火</a><a name="0028a27" id="0028a27">煮之。心业画师所画之衣。破坏烂尽。彼地</a><a name="0028a28" id="0028a28">狱处尔乃得脱。次受残业。次受气业。如前</a><a name="0028a29" id="0028a29">所说。乃至若生天人之中。命则短促。彼修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170027c.htm'><img src='up.gif' border=0></a>
<a href='T170028b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>