<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0793c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷2)</font> 净法品第六 <font face='Arial'>T15, p0793c</h2></font><hr>
<span class='old'>
</a><a name="0793b28" id="0793b28">弟子。是说法者命终之后。当生尼犍子道。何</a><a name="0793b29" id="0793b29">等是尼犍子道。邪见是尼犍子道。何等为邪</span><a name="0793c01" id="0793c01">见。谓是地狱畜生饿鬼。何以故。舍利弗。</a><a name="0793c02" id="0793c02">身未证法而在高座。身自不知而教人者。必</a><a name="0793c03" id="0793c03">堕地狱。舍利弗。如是因缘如来悉知。我诸弟</a><a name="0793c04" id="0793c04">子。以种种门种种因缘种种诸见。灭我正法。</a><a name="0793c05" id="0793c05">舍利弗。若有众生。闻如是经第一义空无所</a><a name="0793c06" id="0793c06">有法。心欢喜者。当知是人真我弟子。舍利弗。</a><a name="0793c07" id="0793c07">过去世有五百盲人行于道路。到一大城饥</a><a name="0793c08" id="0793c08">渴乏极。令一盲人在外守物。余者入城乞索</a><a name="0793c09" id="0793c09">饮食。未久之间有一诳人。至守物者所语言。</a><a name="0793c10" id="0793c10">咄人何以独住。答言。我有多伴入城乞食。诳</a><a name="0793c11" id="0793c11">人语言。汝为知不。彼间大施衣食璎珞花香</a><a name="0793c12" id="0793c12">杂物。随意可得。汝若须者将汝诣彼。答言。</a><a name="0793c13" id="0793c13">可尔。诳人将盲小离本处尽夺其物。诸盲乞</a><a name="0793c14" id="0793c14">食得已而还。诳人复语诸盲人言。汝等得值</a><a name="0793c15" id="0793c15">大会施不。答言。不值。诳人语言。汝等所得</a><a name="0793c16" id="0793c16">可置于此。我将汝等诣大施会。诸盲尽共留</a><a name="0793c17" id="0793c17">物一处。随诳人去。诳人尽将五百盲人。临大</a><a name="0793c18" id="0793c18">深坑而语之言。此地平好有大施会。汝等各</a><a name="0793c19" id="0793c19">可回面东行受他施物。即便一时堕坑而死。</a><a name="0793c20" id="0793c20">舍利弗。当来比丘好读外经。当说法时庄校</a><a name="0793c21" id="0793c21">文辞令众欢乐。恶魔尔时助惑众人障碍善</a><a name="0793c22" id="0793c22">法。若有贪着音声语言巧饰文辞。若复有人</a><a name="0793c23" id="0793c23">好读外道经者。魔皆迷惑令心安隐。若有比</a><a name="0793c24" id="0793c24">丘修佛法者令生疑惑。咸使众人不复供养。</a><a name="0793c25" id="0793c25">或有比丘若二若三已读佛经。便使令求外</a><a name="0793c26" id="0793c26">道经法。先自看者赞言善好。是诸人等。为魔</a><a name="0793c27" id="0793c27">所惑覆障慧眼。深贪利养看诸外书。犹如群</a><a name="0793c28" id="0793c28">盲为诳所欺。皆使令堕深坑而死。舍利弗。诸</a><a name="0793c29" id="0793c29">生盲人即是比丘。舍佛无上道求外道经书。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150793b.htm'><img src='up.gif' border=0></a>
<a href='T150794a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>