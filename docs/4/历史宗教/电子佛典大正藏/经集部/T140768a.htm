<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0498 佛说初分说经 0768a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 498 佛说初分说经</font> <font face='Arial'>(卷2)</font> <font face='Arial'>T14, p0768a</h2></font><hr>
<span class='old'>
</a><a name="0767c28" id="0767c28">利喜已。从座而起。顶礼佛足。是时有守空</a><a name="0767c29" id="0767c29">神。守种子神。守国界神。守事业神。守草神。</span><a name="0768a01" id="0768a01">守木神。守畜类神。守树林神。守道路神。如</a><a name="0768a02" id="0768a02">是诸神。咸作人言。互相谓曰。世尊具大神</a><a name="0768a03" id="0768a03">通。有大威力。能作种种神变等事。即说伽</a><a name="0768a04" id="0768a04">陀曰</a><a name="0768a05" id="0768a05"><p class='lg'>　　今日频婆娑罗王　　　并诸眷属归依佛</a><br><a name="0768a06" id="0768a06">　　闻法获利竹林中　　　我等诸神亦归佛　</p></a><a name="0768a07" id="0768a07"><p>尔时频婆娑罗王。并诸眷属。右绕世尊。出</a><a name="0768a08" id="0768a08">离众会。复次王舍城有一外道。名删阇夜。与</a><a name="0768a09" id="0768a09">自眷属。居止其中。而删阇夜。后亡殁已。彼</a><a name="0768a10" id="0768a10">二弟子。一名舍利子。一名大目干连。是二</a><a name="0768a11" id="0768a11">弟子。弃舍彼众已。互相谓言。我等二人。若</a><a name="0768a12" id="0768a12">先有所证。必相告语。后于一时。有尊者乌</a><a name="0768a13" id="0768a13">波西那。食时着衣持钵。入王舍城。次第乞</a><a name="0768a14" id="0768a14">食。时舍利子。见彼尊者自远而来。诸根调</a><a name="0768a15" id="0768a15">寂。威仪整肃。即作是念。今此尊者威仪进</a><a name="0768a16" id="0768a16">止。希有最上。念已前诣问言。尊者汝师何</a><a name="0768a17" id="0768a17">人。复说何法。乌波西那答言。我师是大沙</a><a name="0768a18" id="0768a18">门。于大众中。决定宣说无屈伏力广大法门。</a><a name="0768a19" id="0768a19">舍利子言。汝今可能于彼法门。若少若多。为</a><a name="0768a20" id="0768a20">我宣说。乌波西那言。我师所说。缘生之法。</a><a name="0768a21" id="0768a21">缘生法者。谓一切法从因缘生从因缘灭。复</a><a name="0768a22" id="0768a22">以是义。说伽陀曰</a><a name="0768a23" id="0768a23"><p class='lg'>　　若法因缘生　　　法亦因缘灭</a><br><a name="0768a24" id="0768a24">　　是生灭因缘　　　佛大沙门说　</p></a><a name="0768a25" id="0768a25"><p>时舍利子闻是法已。远尘离垢。得法眼净。即</a><a name="0768a26" id="0768a26">说伽陀曰</a><a name="0768a27" id="0768a27"><p class='lg'>　　如是缘生妙章句　　　尊者为我善开示</a><br><a name="0768a28" id="0768a28">　　我于那庾多劫中　　　不见不闻令得遇　</p></a><a name="0768a29" id="0768a29"><p>说是伽陀已。又言。尊者世尊今在何处。乌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140767c.htm'><img src='up.gif' border=0></a>
<a href='T140768b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>