<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0555a 五母子经 0906c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 555a 五母子经</font> <font face='Arial'>(卷1)</font> <font face='Arial'>T14, p0906c</h2></font><hr>
<span class='old'>
</a><a name="0906b28" id="0906b28"><p><span class='byline'>　　　　吴月氏国居士支谦译</span><br></a><a name="0906b29" id="0906b29"><p>昔者有阿罗汉。在山中奉行道业。有一小</span><a name="0906c01" id="0906c01">儿。年始七岁。大好道法。辞母出家。求作沙</a><a name="0906c02" id="0906c02">弥。随大沙门。于山中学道给师所须。诵经</a><a name="0906c03" id="0906c03">行道时无有懈。至年八岁。得慧眼。能通视</a><a name="0906c04" id="0906c04">无极。耳能彻听。天上天下。所为善恶。皆</a><a name="0906c05" id="0906c05">闻知之。身能飞行所在至到。能分一身及</a><a name="0906c06" id="0906c06">人自化无所不作。自知宿命。所从来生及人</a><a name="0906c07" id="0906c07">民。蚑行蠕动之类。所经历善恶之道。皆悉</a><a name="0906c08" id="0906c08">知之。先世宿命。为五母子时。便坐自笑。其</a><a name="0906c09" id="0906c09">师问何等而笑。沙弥答言。无所笑也。师曰。</a><a name="0906c10" id="0906c10">是山中亦无歌唱伎乐。汝笑嗤我耳。沙弥</a><a name="0906c11" id="0906c11">答言。不敢笑师。但自笑耳。我一身为五母</a><a name="0906c12" id="0906c12">作子。母皆为我。昼夜啼哭感伤愁毒。不能</a><a name="0906c13" id="0906c13">自止。常念子忧思。未常忽忘。我自念一身</a><a name="0906c14" id="0906c14">而忧毒五家。以是笑耳。不敢笑师。我与第</a><a name="0906c15" id="0906c15">一母作子时。并邻亦复生子。与我同日而生。</a><a name="0906c16" id="0906c16">其子出入行步。我母见之。便悲念我子在者。</a><a name="0906c17" id="0906c17">亦当出入行步如是。愁毒泪下如雨。悲言念</a><a name="0906c18" id="0906c18">子。我为第二母作子时。我短命又早死。我</a><a name="0906c19" id="0906c19">母见人乳儿。便念乳我悲哀涕泣。言念我子。</a><a name="0906c20" id="0906c20">我为第三母作子时。我年十岁。复少死。母</a><a name="0906c21" id="0906c21">临食悲哭泣泪。言念我子在者。亦当与我共</a><a name="0906c22" id="0906c22">食。舍我死去。使我独食。哽咽言念我。复为</a><a name="0906c23" id="0906c23">第四母作子时。我薄命先死。我等辈娶妇。</a><a name="0906c24" id="0906c24">我母见之。即念我子在者。亦当为子娶妇言</a><a name="0906c25" id="0906c25">我何负苍天而杀我子。复为第五母作子时。</a><a name="0906c26" id="0906c26">我始年七岁。好道辞家。舍母随师。入山求</a><a name="0906c27" id="0906c27">道。得罗汉道。我母日日啼哭言。我生一子。</a><a name="0906c28" id="0906c28">随师学道。不知所在。饥饱寒温。不知生死。</a><a name="0906c29" id="0906c29">不复相见。愁毒言念我子是五母适共一会<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140906b.htm'><img src='up.gif' border=0></a>
<a href='T140907a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>