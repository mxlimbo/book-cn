<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0425c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷5)</font> 依空满愿品第十 <font face='Arial'>T16, p0425c</h2></font><hr>
<span class='old'>
</a><a name="0425b28" id="0425b28">善女天答梵王曰。大梵王如佛所说。实是</a><a name="0425b29" id="0425b29">甚深一切异生。不解其义。是圣境界微妙难</span><a name="0425c01" id="0425c01">知。若使我今依于此法得安乐住。是实语</a><a name="0425c02" id="0425c02">者。愿令一切五浊恶世无量无数无边众生。</a><a name="0425c03" id="0425c03">皆得金色三十二相。非男非女。坐宝莲</a><a name="0425c04" id="0425c04">花。受无量乐。雨天妙花。诸天音乐不鼓自</a><a name="0425c05" id="0425c05">鸣。一切供养皆悉具足。时善女天说是语已。</a><a name="0425c06" id="0425c06">一切五浊恶世所有众生。皆悉金色。具大人</a><a name="0425c07" id="0425c07">相。非男非女。坐宝莲花受无量乐。犹如</a><a name="0425c08" id="0425c08">他化自在天宫无诸恶道。宝树行列。七宝</a><a name="0425c09" id="0425c09">莲花遍满世界。又雨七宝上妙天花。作天</a><a name="0425c10" id="0425c10">伎乐。如意宝光耀善女天。即转女身作梵</a><a name="0425c11" id="0425c11">天身。时大梵王。问如意宝光耀菩萨言。仁</a><a name="0425c12" id="0425c12">者。如何行菩提行。答言。梵王。若水中月。</a><a name="0425c13" id="0425c13">行菩提行。我亦行菩提行。若梦中行菩</a><a name="0425c14" id="0425c14">提行。我亦行菩提行。若阳焰行菩提行。</a><a name="0425c15" id="0425c15">我亦行菩提行。若谷响行菩提行。我亦行</a><a name="0425c16" id="0425c16">菩提行。时大梵王。闻此说已。白菩萨言。</a><a name="0425c17" id="0425c17">仁依何义而说此语。答言。梵王。无有一法</a><a name="0425c18" id="0425c18">是实相者。但由因缘而得成故。梵王言。若</a><a name="0425c19" id="0425c19">如是者。诸凡夫人。皆悉应得阿耨多罗三</a><a name="0425c20" id="0425c20">藐三菩提。答言。仁以何意而作是说。愚痴</a><a name="0425c21" id="0425c21">人异。智慧人异。菩提异。非菩提异。解脱异。</a><a name="0425c22" id="0425c22">非解脱异。梵王。如是诸法平等无异。于此</a><a name="0425c23" id="0425c23">法界。真如。不一不异。无有中间而可</a><a name="0425c24" id="0425c24">执着。无增无减。梵王。譬如幻师及幻弟</a><a name="0425c25" id="0425c25">子。善解幻术。于四衢道。取诸沙土草木叶</a><a name="0425c26" id="0425c26">等。聚在一处作诸幻术。使人睹见象众</a><a name="0425c27" id="0425c27">马众车兵等众。七宝之聚种种仓库。若有</a><a name="0425c28" id="0425c28">众生愚痴无智。不能思惟。不知幻本。若</a><a name="0425c29" id="0425c29">见若闻。作是思惟。我所见闻象马等众。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160425b.htm'><img src='up.gif' border=0></a>
<a href='T160426a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>