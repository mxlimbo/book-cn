<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0339b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷57)</font> 观天品第六之一四天王初 <font face='Arial'>T17, p0339b</h2></font><hr>
<span class='old'>
</a><a name="0339a28" id="0339a28">无量有网化中阴有。如众生死。以业因缘。生</a><a name="0339a29" id="0339a29">于地狱饿鬼畜生人天之中。化中阴有。令诸</span><a name="0339b01" id="0339b01">天众皆得现见无量种种心行之业。有因缘</a><a name="0339b02" id="0339b02">生。无量百千五道生死。为诸实天得厌离故。</a><a name="0339b03" id="0339b03">于大池中。示如是化。不可思议希有之化。无</a><a name="0339b04" id="0339b04">等无比。令天现见于池水中。具见一切五道</a><a name="0339b05" id="0339b05">众生。以业烦恼因缘力故。流转而行。从一道</a><a name="0339b06" id="0339b06">死。复生一道。轮转生死。无救无归。无有伴</a><a name="0339b07" id="0339b07">侣。轮转诸有轮回地狱饿鬼畜生。及以人天。</a><a name="0339b08" id="0339b08">令实天众。见于种种生中阴有。见已惊怖。极</a><a name="0339b09" id="0339b09">生厌离。复见夜摩诸天中阴之身。见夜摩天。</a><a name="0339b10" id="0339b10">以业尽故。从天退堕。悔火所烧。贪放逸故。天</a><a name="0339b11" id="0339b11">身则灭。中阴身生。足上头下。如印中阴。以恶</a><a name="0339b12" id="0339b12">业故。生地狱阴。见生死业故。极大怖畏。共相</a><a name="0339b13" id="0339b13">谓言。是业因缘。甚大戏弄夜摩天众。时实天</a><a name="0339b14" id="0339b14">众。见是事已。生厌离心。是名见地狱中阴。非</a><a name="0339b15" id="0339b15">生有阴。牟修楼陀。示如是化。以何义故。不示</a><a name="0339b16" id="0339b16">生阴。以天心软。不能堪忍。若见生阴。不可譬</a><a name="0339b17" id="0339b17">喻。不可说苦。即失身命。是故示化。不示生</a><a name="0339b18" id="0339b18">阴。是名实天观夜摩天退欲入地狱中阴之</a><a name="0339b19" id="0339b19">身。时夜摩天王复以希有神化中阴。示夜摩</a><a name="0339b20" id="0339b20">天。放逸过恶之所伤害。以业尽故。欲堕饿鬼。</a><a name="0339b21" id="0339b21">足上头下。如印相似。业绳所牵。随所作业。如</a><a name="0339b22" id="0339b22">是成熟。时实天众。复见如是第二中阴。复次</a><a name="0339b23" id="0339b23">第三。见化中阴。如夜摩天复为放逸之所伤</a><a name="0339b24" id="0339b24">害。业尽还退。恶业所缚。欲堕畜生。足上头</a><a name="0339b25" id="0339b25">下。如是中阴。如印所印。生畜生中。无量种</a><a name="0339b26" id="0339b26">类相似中阴。是名第三道中阴有相。见之怖</a><a name="0339b27" id="0339b27">畏。复生厌离惊愕惶怖。互相观视。以偈颂</a><a name="0339b28" id="0339b28">曰</a><a name="0339b29" id="0339b29"><p class='lg'>　　微细难解知　　　遍行一切处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170339a.htm'><img src='up.gif' border=0></a>
<a href='T170339c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>