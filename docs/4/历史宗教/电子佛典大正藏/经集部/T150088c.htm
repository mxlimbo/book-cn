<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0088c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷5)</font> <font face='Arial'>T15, p0088c</h2></font><hr>
<span class='old'>
</a><a name="0088b28" id="0088b28">一分。闻是法门所得功德。复过于彼。诸善</a><a name="0088b29" id="0088b29">男子。若有欲得诸功德者。当听是经。若有</span><a name="0088c01" id="0088c01">欲得身色端正。欲得财富。欲得眷属。欲得</a><a name="0088c02" id="0088c02">自在。欲得具足天乐人乐。欲得名称。欲得</a><a name="0088c03" id="0088c03">多闻忆念坚固正行威仪戒定智慧解达经</a><a name="0088c04" id="0088c04">书。欲得善知识。欲得乐说辩才。欲得三明六</a><a name="0088c05" id="0088c05">通。欲得一切善法。欲得与诸众生一切乐具。</a><a name="0088c06" id="0088c06">欲得涅槃者。当听是经敬信是经受持读诵</a><a name="0088c07" id="0088c07">如说修行广为人说</a><a name="0088c08" id="0088c08"><p>诸善男子。若有人能行是经者。我不见其有</a><a name="0088c09" id="0088c09">不摄受。如此一切诸势力者。诸善男子。我</a><a name="0088c10" id="0088c10">今语汝。若人所从闻是经者。若是和上。若</a><a name="0088c11" id="0088c11">阿阇梨。我未曾见世间所有供养之具能报</a><a name="0088c12" id="0088c12">其恩。以是法门出于世间。世间供养所不能</a><a name="0088c13" id="0088c13">报。何以故。以是法门过于世间。世间财物</a><a name="0088c14" id="0088c14">所不能报。是法无染。染污之物所不能报。</a><a name="0088c15" id="0088c15">不可得以世间资生饮食卧具所能报恩</a><a name="0088c16" id="0088c16"><p>诸善男子。说是法者余不能报。惟有一事</a><a name="0088c17" id="0088c17">谓如说行。若有人能于此法门如说行者。是</a><a name="0088c18" id="0088c18">人名为能报佛恩。是人亦名恭敬于师净毕</a><a name="0088c19" id="0088c19">报恩。是人不空食人信施。是人名为顺如来</a><a name="0088c20" id="0088c20">教。是人名为越度众流。是人名为过诸险道。</a><a name="0088c21" id="0088c21">是人名为建立胜幢。是人名为能破敌阵。是</a><a name="0088c22" id="0088c22">人名为师子之王。无所畏故。是名象王。能</a><a name="0088c23" id="0088c23">降魔故。是名牛王。外道论师无能坏故。是</a><a name="0088c24" id="0088c24">名医王。疗众病故。是人名为无所怖畏。能</a><a name="0088c25" id="0088c25">说如是甚深法故。是人名为能具足舍。能舍</a><a name="0088c26" id="0088c26">一切诸烦恼故。是人名为持清净戒。究竟一</a><a name="0088c27" id="0088c27">切诸善法故。是人名为得大忍辱。以得远离</a><a name="0088c28" id="0088c28">我我所故。是人名为大精进力。于无量劫心</a><a name="0088c29" id="0088c29">无惓故。是人名为具足禅定。心常系念住一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150088b.htm'><img src='up.gif' border=0></a>
<a href='T150089a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>