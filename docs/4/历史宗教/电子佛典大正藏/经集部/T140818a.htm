<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0535 佛说申日经 0818a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 535 佛说申日经</font> <font face='Arial'>(卷1)</font> <font face='Arial'>T14, p0818a</h2></font><hr>
<span class='old'>
</a><a name="0817c28" id="0817c28">丘千二百五十人。尔时王舍城中有大豪富</a><a name="0817c29" id="0817c29">长者。名旃罗日。财宝无量敬信佛法。供养</span><a name="0818a01" id="0818a01">众僧精进难及。长者有弟号名申日。不信佛</a><a name="0818a02" id="0818a02">法奉诸邪术。见兄奉正每怀恚嫉。所可侍师</a><a name="0818a03" id="0818a03">号不兰迦叶。不兰迦叶五百人等。谓申日言。</a><a name="0818a04" id="0818a04">今汝兄者独不侍我。不知真道而反信佛。时</a><a name="0818a05" id="0818a05">旃罗日知异道人所共论说。语申日言。吾明</a><a name="0818a06" id="0818a06">日欲请卿师。宁肯自屈诣吾舍不。申日答言。</a><a name="0818a07" id="0818a07">当往报之。申日即往诣其师所。长跪白言。我</a><a name="0818a08" id="0818a08">兄今欲降伏请诸大人。明日自屈诣其舍食。</a><a name="0818a09" id="0818a09">师言。大善。即受其请。时申日还白其兄言。</a><a name="0818a10" id="0818a10">今已受请。明日当来。时旃罗日。多使人客</a><a name="0818a11" id="0818a11">于门中地掘作大坑令深五尺。以青污泥满</a><a name="0818a12" id="0818a12">其坑中。薄覆其上令如平地。又复豫作五百</a><a name="0818a13" id="0818a13">发脚床。皆施一脚以襜衣之。以五百钵成熟</a><a name="0818a14" id="0818a14">乳酪。以此供具待异道人。明日时至。来诣</a><a name="0818a15" id="0818a15">请所。诸尼犍子无有法则。乱行并肩先入无</a><a name="0818a16" id="0818a16">上。适至门中皆各使走。却堕泥坑污其衣</a><a name="0818a17" id="0818a17">服。悉皆嗔恚各欲还去。时旃罗日。使人牵留</a><a name="0818a18" id="0818a18">解语其意。此旧泥坑。道人不知而堕此坑。不</a><a name="0818a19" id="0818a19">故为之幸莫嗔恚。愿前饭食。贸易衣服尽请</a><a name="0818a20" id="0818a20">令入。在门里径先付酪器。皆手持已便语令</a><a name="0818a21" id="0818a21">坐。适却居床床皆反侧。五百道人皆僵仆地。</a><a name="0818a22" id="0818a22">钵酪浆者。激灌其面及其衣服。时诸道人益</a><a name="0818a23" id="0818a23">怀嗔恚。语申日言。汝今投我与兄共谋。毁</a><a name="0818a24" id="0818a24">辱吾等甚为不细。是时申日亦大不乐。道人</a><a name="0818a25" id="0818a25">嗔恚皆弃舍去。时旃罗日复牵留之。为说方</a><a name="0818a26" id="0818a26">便譬喻之言。属卿曹等堕泥中时。身体正黑</a><a name="0818a27" id="0818a27">甚为丑恶。如卿之道。今酪正白其色鲜洁。譬</a><a name="0818a28" id="0818a28">如佛道。亦可舍卿所奉之术来就吾法。诸异</a><a name="0818a29" id="0818a29">道人不复与语怀恚而去。明日申日。往诣师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140817c.htm'><img src='up.gif' border=0></a>
<a href='T140818b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>