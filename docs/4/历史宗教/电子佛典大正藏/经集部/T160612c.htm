<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0612c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷4)</font> 无常品第三之一 <font face='Arial'>T16, p0612c</h2></font><hr>
<span class='old'>
</a><br><a name="0612b28" id="0612b28">　　教法示凡夫　　　实为修行者　</p></a><a name="0612b29" id="0612b29"><p>尔时大慧菩萨摩诃萨。复白佛言。世尊。如来</span><a name="0612c01" id="0612c01">一时说卢迦耶陀咒术词论。但能摄取世</a><a name="0612c02" id="0612c02">间财利。不得法利。不得法利不应亲近</a><a name="0612c03" id="0612c03">承事供养。世尊何故作如是说。佛言大慧。</a><a name="0612c04" id="0612c04">卢迦耶陀所有词论。但饰文句诳惑凡愚。</a><a name="0612c05" id="0612c05">随顺世间虚妄言说。不如于义不称于理。</a><a name="0612c06" id="0612c06">不能证入真实境界。不能觉了一切诸法。</a><a name="0612c07" id="0612c07">恒堕二边自失正道。亦令他失轮回诸趣</a><a name="0612c08" id="0612c08">永不出离。何以故。不了诸法唯心所见。执</a><a name="0612c09" id="0612c09">着外境增分别故。是故我说世论文句因</a><a name="0612c10" id="0612c10">喻庄严但诳愚夫。不能解脱生老病死忧</a><a name="0612c11" id="0612c11">悲等患。大慧。释提桓因广解众论自造诸</a><a name="0612c12" id="0612c12">论。彼世论者有一弟子。现作龙身诣释天</a><a name="0612c13" id="0612c13">宫。而立论宗作是要言。憍尸迦。我共汝</a><a name="0612c14" id="0612c14">论。汝若不如。我当破汝千辐之轮。我若不</a><a name="0612c15" id="0612c15">如。断一一头以谢所屈。说是语已。即以</a><a name="0612c16" id="0612c16">论法摧伏帝释。坏千辐轮还来人间。大慧。</a><a name="0612c17" id="0612c17">世间言论因喻庄严。乃至能现龙形。以妙</a><a name="0612c18" id="0612c18">文词迷惑诸天及阿修罗。令其执着生灭</a><a name="0612c19" id="0612c19">等见。而况于人。是故大慧。不应亲近承事</a><a name="0612c20" id="0612c20">供养。以彼能作生苦因故。大慧。世论唯说</a><a name="0612c21" id="0612c21">身觉境界。大慧。彼世论有百千字句。后末世</a><a name="0612c22" id="0612c22">中恶见乖离邪众崩散。分成多部各执自</a><a name="0612c23" id="0612c23">因。大慧。非余外道能立教法。唯卢迦耶以</a><a name="0612c24" id="0612c24">百千句。广说无量差别因相。非如实理。亦</a><a name="0612c25" id="0612c25">不自知是惑世法。尔时大慧白言。世尊。若</a><a name="0612c26" id="0612c26">卢迦耶所造之论。种种文字因喻庄严。执着</a><a name="0612c27" id="0612c27">自宗非如实法。名外道者。世尊。亦说世间</a><a name="0612c28" id="0612c28">之事。谓以种种文句言词广说十方一切国</a><a name="0612c29" id="0612c29">土天人等众而来集会。非是自智所证之法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160612b.htm'><img src='up.gif' border=0></a>
<a href='T160613a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>