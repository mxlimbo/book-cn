<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0558 佛说龙施菩萨本起经 0910b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 558 佛说龙施菩萨本起经</font> <font face='Arial'>(卷1)</font> <font face='Arial'>T14, p0910b</h2></font><hr>
<span class='old'>
<p><p></span><a name="0910b01" id="0910b01"></a><a name="0910b02" id="0910b02"><p><b>　　<A NAME="n550"></A>No. 558 [No. 557]</b></a><a name="0910b03" id="0910b03"><p class='juan'>
佛说龙施菩萨本起经</p>
</a><a name="0910b04" id="0910b04"></a><a name="0910b05" id="0910b05"><p><span class='byline'>　　　　西晋月氏三藏竺法护译</span><br></a><a name="0910b06" id="0910b06"><p>闻如是。一时佛游维耶离奈女树园。与大比</a><a name="0910b07" id="0910b07">丘众千二百五十。五千菩萨。及无央数天人。</a><a name="0910b08" id="0910b08">时佛说经众会皆定。龙施菩萨立于佛前作</a><a name="0910b09" id="0910b09">师子吼。嗟叹大乘说前世行。积功累德不惜</a><a name="0910b10" id="0910b10">身命。不计吾我无所希求。白佛言。过去世</a><a name="0910b11" id="0910b11">时有一般遮旬在丛树下。精进行道心无所</a><a name="0910b12" id="0910b12">着。常愍十方人及蠕动之类。行四等心慈悲</a><a name="0910b13" id="0910b13">喜护。常食果蓏而饮泉水。不慕世荣无所贪</a><a name="0910b14" id="0910b14">惜。得五神通以自娱乐。何等为五。眼能彻</a><a name="0910b15" id="0910b15">视。耳能彻听。身能飞行。了众人根。自知本</a><a name="0910b16" id="0910b16">末。在其山中。诵习经义昼夜不懈。时有毒</a><a name="0910b17" id="0910b17">蛇。见般遮旬昼夜诵经心大欢悦。前诣般遮</a><a name="0910b18" id="0910b18">旬所稽首作礼。取草用扫含水洒地。供事道</a><a name="0910b19" id="0910b19">人不敢懈慢。常在左侧听经不离。般遮旬所</a><a name="0910b20" id="0910b20">说经。毒蛇辄悉讽诵。如是数月之中转向冬</a><a name="0910b21" id="0910b21">寒。树木华果遂复欲尽。般遮旬心念言。冬寒</a><a name="0910b22" id="0910b22">以至华果以尽无所依怙。我今当还止于</a><a name="0910b23" id="0910b23">人间。便取衣钵即欲发去。毒蛇时见悲泣泪</a><a name="0910b24" id="0910b24">出。白道人言。欲何至乎。道人答曰。寒冷且</a><a name="0910b25" id="0910b25">至亦无屋舍。华果复尽无以自活。故相舍去</a><a name="0910b26" id="0910b26">欲入郡国。毒蛇闻之益甚悲哀。白道人言。道</a><a name="0910b27" id="0910b27">人在此如依太山。昼夜乐法其心不倾。今舍</a><a name="0910b28" id="0910b28">我去无所恃怙。愿见愍伤我身可怜。道人答</a><a name="0910b29" id="0910b29">曰。吾有四大常当衣食以自住立。今此山中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140910a.htm'><img src='up.gif' border=0></a>
<a href='T140910c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>