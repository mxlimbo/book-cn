<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0080b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷9)</font> 有受品第二十五 <font face='Arial'>T16, p0080b</h2></font><hr>
<span class='old'>
</a><a name="0080a28" id="0080a28">法教授余人如我无异。悉得解脱毕无所著。</a><a name="0080a29" id="0080a29">尔时世尊告勇进菩萨曰。夫泥洹心亦不在</span><a name="0080b01" id="0080b01">内亦不在外。亦复不在两中间。止有受菩萨</a><a name="0080b02" id="0080b02">无生灭处。诸菩萨心道等无二亦无若干。道</a><a name="0080b03" id="0080b03">心适等无若干者于一切人必有平等无二之</a><a name="0080b04" id="0080b04">心。是谓菩萨。故名曰等而无差别。是时坐</a><a name="0080b05" id="0080b05">中有五百天子。闻如来平等之法有受无受。</a><a name="0080b06" id="0080b06">诸尘垢尽得法眼净。复有比丘比丘尼优婆</a><a name="0080b07" id="0080b07">塞优婆夷五百余众。皆得须陀洹道。复有无</a><a name="0080b08" id="0080b08">央数天龙鬼神干沓和阿须伦迦留罗真陀</a><a name="0080b09" id="0080b09">罗摩休勒人及非人。志趣大乘。皆发无上平</a><a name="0080b10" id="0080b10">等道意</a><a name="0080b11" id="0080b11"><p><b>　　<A NAME="n37"></A>菩萨璎珞经无著品第二十六</b></a><a name="0080b12" id="0080b12"><p>是时世尊。告四部众比丘比丘尼优婆塞优</a><a name="0080b13" id="0080b13">婆夷及诸菩萨摩诃萨天龙鬼神八部之众。</a><a name="0080b14" id="0080b14">若有菩萨摩诃萨。欲逮一切智。欲上菩萨位。</a><a name="0080b15" id="0080b15">欲得金刚三昧。欲得降伏魔官属者。欲逮一</a><a name="0080b16" id="0080b16">切诸法门总持者。欲离此彼处者。欲庄严佛</a><a name="0080b17" id="0080b17">树者。是善男子善女人。当习如来无著之行。</a><a name="0080b18" id="0080b18">复次善男子善女人。欲得净佛国土教化众</a><a name="0080b19" id="0080b19">生。从一佛国至一佛国。承事礼敬诸佛世尊</a><a name="0080b20" id="0080b20">者。当学如来无著之行。若有善男子善女人。</a><a name="0080b21" id="0080b21">欲得如来奇特之法甚尊重者。若有众生不</a><a name="0080b22" id="0080b22">于三界受色阴形。欲离五患不处五道。如斯</a><a name="0080b23" id="0080b23">等善男子善女人。常当修习如来无著之行。</a><a name="0080b24" id="0080b24">佛复告。善男子善女人。吾般泥洹后正法渐</a><a name="0080b25" id="0080b25">衰。多有众生倚托法服。贪小利养诈发道</a><a name="0080b26" id="0080b26">心。亏损正法无清净意。如斯等人不信三</a><a name="0080b27" id="0080b27">宝至贤之行。虽在我众离我甚远。若复善</a><a name="0080b28" id="0080b28">男子善女人。修习如来无著之行。虽在凡夫</a><a name="0080b29" id="0080b29">未上菩萨位。执心牢固不舍道意。如斯等人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160080a.htm'><img src='up.gif' border=0></a>
<a href='T160080c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>