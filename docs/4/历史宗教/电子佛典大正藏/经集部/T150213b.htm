<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0213b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷5)</font> 数息品第二十三 <font face='Arial'>T15, p0213b</h2></font><hr>
<span class='old'>
</a><a name="0213a28" id="0213a28">谓名之世尊弟子。若修行者在禅穿漏。当发</a><a name="0213a29" id="0213a29">是心。我得一禅故为穿漏。以穿漏行第一之</span><a name="0213b01" id="0213b01">禅。得生梵天在上福薄。命若尽者当堕地狱</a><a name="0213b02" id="0213b02">饿鬼畜生及在人间。计此之辈虽在梵天。谛</a><a name="0213b03" id="0213b03">视比丘不免恶道凡夫之类也。所以者何。未</a><a name="0213b04" id="0213b04">解脱故。于是颂曰</a><a name="0213b05" id="0213b05"><p class='lg'>　　设使始学得漏禅　　　其修行穿如漏器</a><br><a name="0213b06" id="0213b06">　　虽生梵天当复还　　　如雨彩衣其色变　</p></a><a name="0213b07" id="0213b07"><p>譬如国王有一大臣而犯重事。先考治之五</a><a name="0213b08" id="0213b08">毒并至。却乃着械闭在深狱。令衣弊衣给以</a><a name="0213b09" id="0213b09">粗食草蓐为床。莫令家人得入相见。使房近</a><a name="0213b10" id="0213b10">厕臭秽之处。吏受教已即承王命考治如法。</a><a name="0213b11" id="0213b11">其人往时有小功夫施恩于王。王思念之遣</a><a name="0213b12" id="0213b12">告狱吏放出其人。恣之四月自在娱乐。与眷</a><a name="0213b13" id="0213b13">属俱而相劳贺。竟四月已还着狱中。于是颂</a><a name="0213b14" id="0213b14">曰</a><a name="0213b15" id="0213b15"><p class='lg'>　　譬如有臣犯王法　　　王念故恩使出狱</a><br><a name="0213b16" id="0213b16">　　恣意所欲相娱乐　　　然后还闭着狱中　</p></a><a name="0213b17" id="0213b17"><p>狱吏受教如王敕告。其人得脱沐浴服饰。与</a><a name="0213b18" id="0213b18">诸群从俱出游观五欲自恣。虽相娱乐心退</a><a name="0213b19" id="0213b19">念之。今与群从五欲自恣。云何舍是当还就</a><a name="0213b20" id="0213b20">狱。三时叹息。当复考治着于弊衣粗食卧草</a><a name="0213b21" id="0213b21">与小人俱共止一处。何一痛哉。当为蚤虱蚊</a><a name="0213b22" id="0213b22">虻见食。在中可恶。夏则盛热冬则惨寒。鼠</a><a name="0213b23" id="0213b23">夜鸣走冥冥如漆。垢秽不净流血覆地。头发</a><a name="0213b24" id="0213b24">辽乱考治百千。或有劓耳而截鼻者。或断</a><a name="0213b25" id="0213b25">手足秽浊不净。若在冢间恼不可言。当与此</a><a name="0213b26" id="0213b26">辈瑕秽俱处。于是颂曰</a><a name="0213b27" id="0213b27"><p class='lg'>　　竟夏四月其臣念　　　与亲爱俱而欢乐</a><br><a name="0213b28" id="0213b28">　　夏当还狱诸考治　　　遭厄之恼不可量　</p></a><a name="0213b29" id="0213b29"><p>当复更见诸罪系囚。其犯祸者作事不道而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150213a.htm'><img src='up.gif' border=0></a>
<a href='T150213c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>