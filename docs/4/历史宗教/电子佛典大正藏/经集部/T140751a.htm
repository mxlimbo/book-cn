<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0751a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷20)</font> <font face='Arial'>T14, p0751a</h2></font><hr>
<span class='old'>
</a><a name="0750c28" id="0750c28">当知一切声闻缘觉。皆悉从是法性中来。诸</a><a name="0750c29" id="0750c29">菩萨者。亦悉从是法性中来。如来亦得是法</span><a name="0751a01" id="0751a01">性故出现世间。又善男子。若人能于如是正</a><a name="0751a02" id="0751a02">法。受持读诵解其义者。是人即同于诸经中</a><a name="0751a03" id="0751a03">受持读诵解释义趣。何以故。此法性者是诸</a><a name="0751a04" id="0751a04">法母。善男子。而诸菩萨。若不得此正法性者。</a><a name="0751a05" id="0751a05">即不能得广大法性</a><a name="0751a06" id="0751a06"><p>尔时会中诸大声闻。各从座起偏袒右肩。右</a><a name="0751a07" id="0751a07">膝着地俱白佛言。世尊。我等获得此法性已。</a><a name="0751a08" id="0751a08">而能普尽广大生死邪。佛言。诸苾刍如是如</a><a name="0751a09" id="0751a09">是</a><a name="0751a10" id="0751a10"><p>尔时世尊。普告在会诸大众言。善男子。若诸</a><a name="0751a11" id="0751a11">地方有能宣说如是正法之处。而彼地方当</a><a name="0751a12" id="0751a12">知即是大菩提场。即是转法轮处。即是大灵</a><a name="0751a13" id="0751a13">塔处。当起是念。是我大师所游止处。何以故。</a><a name="0751a14" id="0751a14">善男子。法性即是菩提。即是转法轮。法轮即</a><a name="0751a15" id="0751a15">是如来。善男子。若供养法者。是即供养诸佛</a><a name="0751a16" id="0751a16">如来。若诸地方有说法师所游止处。当于彼</a><a name="0751a17" id="0751a17">地起灵塔想。于说法师起大师想。又复当起</a><a name="0751a18" id="0751a18">善知识想。又应当起善导师想。由如是故。若</a><a name="0751a19" id="0751a19">时见彼说法师已。当起净信欢喜之心。尊重</a><a name="0751a20" id="0751a20">恭敬承迎于前。称扬赞叹白言善哉。复次善</a><a name="0751a21" id="0751a21">男子。我若赞说尊重恭敬法师功德。及说报</a><a name="0751a22" id="0751a22">其法师大恩。如是等事。若经一劫若过一劫。</a><a name="0751a23" id="0751a23">我亦不能说其少分。善男子。若有爱乐法者。</a><a name="0751a24" id="0751a24">诸善男子及善女人。于说法师所履道中。以</a><a name="0751a25" id="0751a25">自身血散洒其地。亦不能报彼说法师少分</a><a name="0751a26" id="0751a26">恩德。何以故。说法师者。以能任持如来法眼</a><a name="0751a27" id="0751a27">极难行故。善男子。是故诸说法师。当说如是</a><a name="0751a28" id="0751a28">正法之时。应现无畏。不应沉下生障碍心。着</a><a name="0751a29" id="0751a29">新净衣起清净心。当说法时。若人赞叹不起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140750c.htm'><img src='up.gif' border=0></a>
<a href='T140751b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>