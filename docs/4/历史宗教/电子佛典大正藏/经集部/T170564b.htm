<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0747b 佛说轮转五道罪福报应经 0564b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 747b 佛说轮转五道罪福报应经</font> <font face='Arial'>(卷1)</font> <font face='Arial'>T17, p0564b</h2></font><hr>
<span class='old'>
</a><a name="0564a28" id="0564a28">出。当堕水牛中。贯穿其鼻牵船挽车。大杖</a><a name="0564a29" id="0564a29">打扑。偿其宿罪。佛语阿难。为人不净。从猪</span><a name="0564b01" id="0564b01">中来。为人悭贪不能廉洁。从狗中来。为人</a><a name="0564b02" id="0564b02">刚强很戾自用。从羊中来。为人腥臭。从鱼</a><a name="0564b03" id="0564b03">鳖中来。为人凶恶含毒心难解者。从蝮蛇</a><a name="0564b04" id="0564b04">中来。好喜美食。喜杀害众生。无有慈心者。</a><a name="0564b05" id="0564b05">从豺狼狸鹰中来。为人短命。胞胎伤堕。生</a><a name="0564b06" id="0564b06">世未几。而早命终。堕在三涂。数千万劫。佛</a><a name="0564b07" id="0564b07">言。此辈前世为人。好喜射猎。焚烧山泽。探</a><a name="0564b08" id="0564b08">巢破卵。施捕鱼网。杀一切众生。贪其皮肉。</a><a name="0564b09" id="0564b09">以自食啖。多短命报。世世累劫无有出期。</a><a name="0564b10" id="0564b10">慎之慎之。痛不可言。佛语阿难。凡作功德</a><a name="0564b11" id="0564b11">皆应身。为烧香福会。转经行道。不得倩人。</a><a name="0564b12" id="0564b12">咒愿若虚。如倩人食。岂得自饱能不饥耶。</a><a name="0564b13" id="0564b13">若烧香鲜洁逮萨云若香摄一切相。然灯</a><a name="0564b14" id="0564b14">续明。得三达智。无所挂碍。<span class='corr'>烧</span>香斋食。读经</a><a name="0564b15" id="0564b15">达嚫。以为常法。布施得福。诸天接待。万恶</a><a name="0564b16" id="0564b16">皆却。众魔尽除。无敢当者。懈怠之人。安隐</a><a name="0564b17" id="0564b17">谐偶。无精进心。一朝疾病。有不吉利。便欲</a><a name="0564b18" id="0564b18">烧香。方云作福。诸天未降。众魔故前。竞共</a><a name="0564b19" id="0564b19">娆触。作诸变怪。以是之故。常当精进。罪福</a><a name="0564b20" id="0564b20">随身。如影随形。植种福者。亦如尼拘类</a><a name="0564b21" id="0564b21">树。本种一核收子无限。施一得倍万。言</a><a name="0564b22" id="0564b22">不虚也。佛时颂曰</a><a name="0564b23" id="0564b23"><p class='lg'>　　贤者好布施　　　天神自扶将</a><br><a name="0564b24" id="0564b24">　　施一得万倍　　　安乐寿命长</a><br><a name="0564b25" id="0564b25">　　今日大布施　　　其福不可量</a><br><a name="0564b26" id="0564b26">　　皆当得佛道　　　度脱于十方</a><br><a name="0564b27" id="0564b27">　　因缘合会谁为亲　　　五戒十善除去嗔</a><br><a name="0564b28" id="0564b28">　　不望他许自为亲　　　世间荣乐如浮云</a><br><a name="0564b29" id="0564b29">　　展转五道如车轮　　　莫计寿命惜金银<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170564a.htm'><img src='up.gif' border=0></a>
<a href='T170564c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>