<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0580 佛说长者女庵提遮师子吼了义经 0963a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 580 佛说长者女庵提遮师子吼了义经</font> <font face='Arial'>(卷1)</font> <font face='Arial'>T14, p0963a</h2></font><hr>
<span class='old'>
</a><a name="0962c28" id="0962c28">则受其请。婆罗门还家。又克其时。佛与大</a><a name="0962c29" id="0962c29">众往诣彼村。至婆罗门舍。尔时长者。见佛</span><a name="0963a01" id="0963a01">欢喜踊跃。不能自胜。即率诸眷属来至佛所。</a><a name="0963a02" id="0963a02">各各礼佛恭敬而住。其婆罗门有一长女。名</a><a name="0963a03" id="0963a03">庵提遮。先[<a href='javascript:showpic("images/006850.gif")'>女*适</a>]与人暂来还家。侍省父母。其</a><a name="0963a04" id="0963a04">女容貌端正。其度高远。用心柔下。其怀豁</a><a name="0963a05" id="0963a05">然。能和夫妻。侍养亲族。事夫如禁。其</a><a name="0963a06" id="0963a06">仪无比。出于群类。父母眷属皆出见佛。唯</a><a name="0963a07" id="0963a07">有此女独在室内。其女自以生来。父母莫</a><a name="0963a08" id="0963a08">测其所由。故名之庵提遮。尔时如来。即知</a><a name="0963a09" id="0963a09">长者有一女。在室内未出。知其不出所由。</a><a name="0963a10" id="0963a10">若其出者利益无量大众。及诸天人。佛即告</a><a name="0963a11" id="0963a11">长者言。汝之眷属出来尽耶。其婆罗门。束</a><a name="0963a12" id="0963a12">手长跪佛前。以此女不出之状。将之为耻。</a><a name="0963a13" id="0963a13">默然未答。佛则知其意。仍告之言。中时向</a><a name="0963a14" id="0963a14">至可设供耶。时婆罗门。即承佛教起设供养。</a><a name="0963a15" id="0963a15">大众及其长者。眷属中食已讫。唯有此女。</a><a name="0963a16" id="0963a16">未及得食。时如来钵中故留残食。遣一化女</a><a name="0963a17" id="0963a17">将此余食。与彼室内女庵提遮。时化女人。</a><a name="0963a18" id="0963a18">以偈告曰</a><a name="0963a19" id="0963a19"><p class='lg'>　　此是如来余　　　无上胜尊赐</a><br><a name="0963a20" id="0963a20">　　我当承佛教　　　愿仁清净受　</p></a><a name="0963a21" id="0963a21"><p>其女庵提遮。即以偈叹曰</a><a name="0963a22" id="0963a22"><p class='lg'>　　呜呼大慈悲　　　知我在室已</a><br><a name="0963a23" id="0963a23">　　今赐一味食　　　寻仰睹圣旨　</p></a><a name="0963a24" id="0963a24"><p>复以偈答彼化女曰</a><a name="0963a25" id="0963a25"><p class='lg'>　　我常念所思　　　大圣之所行</a><br><a name="0963a26" id="0963a26">　　未曾与汝异　　　何事不清净　</p></a><a name="0963a27" id="0963a27"><p>其化女闻庵提遮说偈已。即没不现。其女庵</a><a name="0963a28" id="0963a28">提遮。以心念诵偈言</a><a name="0963a29" id="0963a29"><p class='lg'>　　我夫今何在　　　愿出见胜尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140962c.htm'><img src='up.gif' border=0></a>
<a href='T140963b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>