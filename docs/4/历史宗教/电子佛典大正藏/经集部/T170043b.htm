<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0043b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷8)</font> 地狱品第三之一 <font face='Arial'>T17, p0043b</h2></font><hr>
<span class='old'>
</a><a name="0043a28" id="0043a28">恶处叫唤地狱生剑林处。彼作集业受大苦</a><a name="0043a29" id="0043a29">恼。所谓苦者。雨炎火石。甚多稠密。普身被</span><a name="0043b01" id="0043b01">烧。如是劈斫。倒地吐舌。彼处有河。名热沸</a><a name="0043b02" id="0043b02">河。热血洋水。常生怖畏。彼河热沸。以热铜</a><a name="0043b03" id="0043b03">汁。热白镴汁。和杂其中。如是无量百千年</a><a name="0043b04" id="0043b04">岁。常被烧煮。阎魔罗人。以炎刀枷。若斫若</a><a name="0043b05" id="0043b05">打。乃至恶业未坏未烂业气未尽。于一切时</a><a name="0043b06" id="0043b06">与苦不止。若恶业尽。彼地狱处尔乃得脱。若</a><a name="0043b07" id="0043b07">于前世过去久远。有善业熟。不生饿鬼畜生</a><a name="0043b08" id="0043b08">之道。若生人中同业之处。彼人黑色。与墨</a><a name="0043b09" id="0043b09">无异。多嗔多妒。性悭常贫。是彼恶业余残</a><a name="0043b10" id="0043b10">果报</a><a name="0043b11" id="0043b11"><p>又彼比丘。知业果报。复观叫唤之大地狱。复</a><a name="0043b12" id="0043b12">有何处。彼见闻知复有异处。名大剑林。是</a><a name="0043b13" id="0043b13">彼地狱第十二处。众生何业生于彼处。彼见</a><a name="0043b14" id="0043b14">有人杀盗邪行。乐行多作。彼人则堕叫唤地</a><a name="0043b15" id="0043b15">狱大剑林处。业及果报。如前所说。今复说</a><a name="0043b16" id="0043b16">酒。旷野之中。无人居处。唯有道路多人所</a><a name="0043b17" id="0043b17">行。若人于中卖酒求利。彼人以是恶业因缘。</a><a name="0043b18" id="0043b18">身坏命终。堕于恶处叫唤地狱。大剑林处。受</a><a name="0043b19" id="0043b19">大苦恼。所谓多有大利剑树高一由旬。刀叶</a><a name="0043b20" id="0043b20">甚利。树茎炎燃。烟毒炽盛。是本与酒恶业</a><a name="0043b21" id="0043b21">所作。若一由旬。未到树所。身已熟烂而复</a><a name="0043b22" id="0043b22">不死。如是如是。近大剑林。彼林周广三千</a><a name="0043b23" id="0043b23">由旬。火烟毒刀。有百千重。受大苦恼。而复</a><a name="0043b24" id="0043b24">不死。若地狱人。到大剑林。阎魔罗人打蹴</a><a name="0043b25" id="0043b25">令入。有在树下。普遍雨刀。一切身分。一切</a><a name="0043b26" id="0043b26">筋脉。一切诸节。一切骨髓。皆悉破裂。分分</a><a name="0043b27" id="0043b27">分散。复有刀枷。阎魔罗人。手执刀枷。周围</a><a name="0043b28" id="0043b28">剑林。罪人若出。见则还入。彼大剑树铁林</a><a name="0043b29" id="0043b29">之中罪人。若见阎魔罗人。极生怖畏。有映树<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170043a.htm'><img src='up.gif' border=0></a>
<a href='T170043c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>