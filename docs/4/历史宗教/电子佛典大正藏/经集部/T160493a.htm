<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0493a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷2)</font> 一切佛语心品第一之一 <font face='Arial'>T16, p0493a</h2></font><hr>
<span class='old'>
</a><a name="0492c28" id="0492c28">者。则堕外道恶见妄想及诸声闻众魔望。</a><a name="0492c29" id="0492c29">不得阿耨多罗三藐三菩提。以是故诸佛如</span><a name="0493a01" id="0493a01">来咸以神力。摄受诸菩萨摩诃萨。尔时世尊</a><a name="0493a02" id="0493a02">欲重宣此义而说偈言</a><a name="0493a03" id="0493a03"><p class='lg'>　　神力人中尊　　　大愿悉清净</a><br><a name="0493a04" id="0493a04">　　三摩提灌顶　　　初地及十地　</p></a><a name="0493a05" id="0493a05"><p>尔时大慧菩萨摩诃萨复白佛言。世尊。佛说</a><a name="0493a06" id="0493a06">缘起。如是说因缘丑惯。世尊。外道</a><a name="0493a07" id="0493a07">亦说因缘。谓胜．自在．时．微尘生。如是诸性</a><a name="0493a08" id="0493a08">生。然世尊所谓因缘生诸性言说。有间悉</a><a name="0493a09" id="0493a09">檀。无间悉檀(悉檀者译义或言宗或言成或言默)。世尊。外道亦说</a><a name="0493a10" id="0493a10">有无有生。世尊亦说无有生生已灭。如世尊</a><a name="0493a11" id="0493a11">所说。无明缘行乃至老死。此是世尊无因说。</a><a name="0493a12" id="0493a12">非有因说。世尊建立作如是说。此有故彼</a><a name="0493a13" id="0493a13">有。非建立渐生。观外道说胜。非如来也。</a><a name="0493a14" id="0493a14">所以者何。世尊。外道说因。不从缘生而有</a><a name="0493a15" id="0493a15">所生。世尊说观因有事。观事有因。如是</a><a name="0493a16" id="0493a16">因缘杂乱。如是展转无穷。佛告大慧。我非</a><a name="0493a17" id="0493a17">无因说及因缘杂乱说。此有故彼有者。摄所</a><a name="0493a18" id="0493a18">摄非性。觉自心现量。大慧。若摄所摄计着。不</a><a name="0493a19" id="0493a19">觉自心现量。外境界性非性。彼有如是过。</a><a name="0493a20" id="0493a20">非我说缘起。我常说言。因缘和合而生诸法。</a><a name="0493a21" id="0493a21">非无因生。大慧复白佛言。世尊。非言说有</a><a name="0493a22" id="0493a22">性有一切性耶。世尊。若无性者。言说不生。</a><a name="0493a23" id="0493a23">世尊。是故言说有性有一切性。佛告大慧。</a><a name="0493a24" id="0493a24">无性而作言说。谓兔角龟毛等。世间现言</a><a name="0493a25" id="0493a25">说。大慧。非性非非性但言说耳。如汝所说。</a><a name="0493a26" id="0493a26">言说自性。有一切性者。汝论则坏。大慧。</a><a name="0493a27" id="0493a27">非一切刹土有言说。言说者。是作相耳。或</a><a name="0493a28" id="0493a28">有佛刹瞻视显法。或有作相。或有扬眉。</a><a name="0493a29" id="0493a29">或有动睛。或笑或欠。或謦咳。或念刹土。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160492c.htm'><img src='up.gif' border=0></a>
<a href='T160493b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>