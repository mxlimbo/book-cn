<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0600a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷2)</font> 集一切法品第二之一 <font face='Arial'>T16, p0600a</h2></font><hr>
<span class='old'>
</a><a name="0599c28" id="0599c28">如意去生于一切诸圣众中。是名菩萨摩诃</a><a name="0599c29" id="0599c29">萨得远离于生住灭见。大慧。云何观察外</span><a name="0600a01" id="0600a01">法无性。谓观察一切法。如阳焰如梦境如</a><a name="0600a02" id="0600a02">毛轮。无始戏论种种执着。虚妄恶习为其因</a><a name="0600a03" id="0600a03">故。如是观察一切法时。即是专求自证圣</a><a name="0600a04" id="0600a04">智。大慧。是名菩萨具四种法成大修行。汝</a><a name="0600a05" id="0600a05">应如是勤加修学</a><a name="0600a06" id="0600a06"><p>尔时大慧菩萨摩诃萨复请佛言。愿说一切</a><a name="0600a07" id="0600a07">法因缘相。令我及诸菩萨摩诃萨了达其义</a><a name="0600a08" id="0600a08">离有无见。不妄执诸法渐生顿生。佛言。大</a><a name="0600a09" id="0600a09">慧。一切法因缘生有二种。谓内及外。外者谓</a><a name="0600a10" id="0600a10">以泥团水杖轮绳人功等缘和合成瓶。如泥</a><a name="0600a11" id="0600a11">瓶缕叠草席种牙酪苏。悉亦如是。名外</a><a name="0600a12" id="0600a12">缘前后转生。内者谓无明爱业等生蕴界处</a><a name="0600a13" id="0600a13">法。是为内缘起。此但愚夫之所分别。大慧。</a><a name="0600a14" id="0600a14">因有六种。谓当有因相属因相因能作</a><a name="0600a15" id="0600a15">因显了因观待因。大慧。当有因者。谓内外</a><a name="0600a16" id="0600a16">法作因生果。相属因者。谓内外法作缘生</a><a name="0600a17" id="0600a17">果。蕴种子等。相因者。作无间相生相续果。</a><a name="0600a18" id="0600a18">能作因者。谓作增上而生于果如转轮王。</a><a name="0600a19" id="0600a19">显了因者。谓分别生能显境相如灯照物。</a><a name="0600a20" id="0600a20">观待因者。谓灭时相续断。无妄想生。大慧。此</a><a name="0600a21" id="0600a21">是愚夫自所分别。非渐次生亦非顿生。何</a><a name="0600a22" id="0600a22">以故。大慧。若顿生者。则作与所作无有差</a><a name="0600a23" id="0600a23">别。求其因相不可得故。若渐生者。求其体</a><a name="0600a24" id="0600a24">相亦不可得。如未生子云何名父。诸计度</a><a name="0600a25" id="0600a25">人言以因缘所缘缘无间缘增上缘等。</a><a name="0600a26" id="0600a26">所生能生互相系属。次第生者理不得成。皆</a><a name="0600a27" id="0600a27">是妄情执着相故。大慧。渐次与顿皆悉不生。</a><a name="0600a28" id="0600a28">但有心现身资等故。外自共相皆无性故。</a><a name="0600a29" id="0600a29">惟除识起自分别见。大慧。是故应离因缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160599c.htm'><img src='up.gif' border=0></a>
<a href='T160600b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>