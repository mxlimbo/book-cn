<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0034a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷4)</font> 音响品第九 <font face='Arial'>T16, p0034a</h2></font><hr>
<span class='old'>
</a><a name="0033c28" id="0033c28">心中所疑。便告四部众。如来一音便能出</a><a name="0033c29" id="0033c29">生一切诸法。说此非虚非不有是。但为众生</span><a name="0034a01" id="0034a01">生计着想故。处迷惑永在四流。如来神智不</a><a name="0034a02" id="0034a02">可思议。如佛识所念以无量行本。悉能识知</a><a name="0034a03" id="0034a03">一切众生所应果报。亦非罗汉辟支佛境界。</a><a name="0034a04" id="0034a04">是故如来一音尽能出生一切诸法。尔时解</a><a name="0034a05" id="0034a05">释菩萨。复白佛言。世尊。甚奇甚特众生境</a><a name="0034a06" id="0034a06">界不可思议。或有弘誓趣于大乘。或发罗汉</a><a name="0034a07" id="0034a07">辟支佛心。或乐空定无相无愿。复有乐在天</a><a name="0034a08" id="0034a08">人受福。如此等类不可思议。彼彼众生彼彼</a><a name="0034a09" id="0034a09">心识。所念不同行亦非一。云何以一音出生</a><a name="0034a10" id="0034a10">诸法。尽能周遍一切众生。尔时世尊告解释</a><a name="0034a11" id="0034a11">菩萨曰。如来神智无形不可睹见。有智名曰</a><a name="0034a12" id="0034a12">速疾自在。尽能遍知众生心识有深有浅。皆</a><a name="0034a13" id="0034a13">能分别。时解释菩萨复白佛言。众生神识非</a><a name="0034a14" id="0034a14">有非无。或计有常或计无常。云何以捷疾自</a><a name="0034a15" id="0034a15">在智。尽能出生一切智乎。佛告解释菩萨。今</a><a name="0034a16" id="0034a16">当与汝引喻。智者以喻自解。云何族姓子。如</a><a name="0034a17" id="0034a17">日天子受四大身。十二由延。内宫墙壁去外</a><a name="0034a18" id="0034a18">墙壁七由延。其间光照倍明无量。第二宫墙</a><a name="0034a19" id="0034a19">去第三宫墙。复去七由延光明转减。乃至第</a><a name="0034a20" id="0034a20">七各相去七由延。光明所照各各不如。最第</a><a name="0034a21" id="0034a21">七墙外复有卫护墙。相去二由延光明转复</a><a name="0034a22" id="0034a22">不如。在内第一宫墙名曰如意随珠所作。其</a><a name="0034a23" id="0034a23">间热如无根本火也。第二墙名曰随焰珠所</a><a name="0034a24" id="0034a24">造。其热如黑绳火也。第三墙名曰焰光影。其</a><a name="0034a25" id="0034a25">热如焰火也。第四墙名曰勇焰珠。其热如灰</a><a name="0034a26" id="0034a26">沸火也。第五墙名曰极焰阴。其热如铜叶火</a><a name="0034a27" id="0034a27">也。第六墙名曰琉璃。其热如红莲华火也。第</a><a name="0034a28" id="0034a28">七墙名曰水精。其热如青莲华火也。云何族</a><a name="0034a29" id="0034a29">姓子。此日天子一日一夜。周遍四域行极速<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160033c.htm'><img src='up.gif' border=0></a>
<a href='T160034b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>