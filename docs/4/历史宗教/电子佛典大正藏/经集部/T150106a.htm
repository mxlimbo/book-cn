<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0588 佛说须真天子经 0106a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 588 佛说须真天子经</font> <font face='Arial'>(卷3)</font> 无畏品第五 <font face='Arial'>T15, p0106a</h2></font><hr>
<span class='old'>
</a><a name="0105c28" id="0105c28">天子。菩萨住于生死殖泥洹本。住于泥洹</a><a name="0105c29" id="0105c29">殖生死本。是为菩萨得无所畏。复次天子。</span><a name="0106a01" id="0106a01">菩萨于不生中而为已生。于有为中为已出</a><a name="0106a02" id="0106a02">生。现所见法不于五阴及与六衰有所称誉。</a><a name="0106a03" id="0106a03">悉见知离而无所生。寂然已寂不然不炽。于</a><a name="0106a04" id="0106a04">然炽中而无所生。悉持爱欲不为爱欲之所</a><a name="0106a05" id="0106a05">沾污。学者不学者皆为已伏。不以弟子解</a><a name="0106a06" id="0106a06">脱而为奇异。入于人身不舍法身。于魔界而</a><a name="0106a07" id="0106a07">现行于法界。无所放以慧入于无为。以权</a><a name="0106a08" id="0106a08">从无为而还。多所分现诸可不可皆而忍之。</a><a name="0106a09" id="0106a09">佛所示现常思乐见。法所示现而无狐疑。是</a><a name="0106a10" id="0106a10">为天子菩萨得无所畏</a><a name="0106a11" id="0106a11"><p><b>　　<A NAME="n64"></A>须真天子经住道品第六</b></a><a name="0106a12" id="0106a12"><p>尔时须真天子复问文殊师利。菩萨云何得</a><a name="0106a13" id="0106a13">住于道。文殊师利答言。天子。菩萨说灭贪</a><a name="0106a14" id="0106a14">法不于灭贪而求其证。说灭淫怒痴诸爱欲</a><a name="0106a15" id="0106a15">法。不于其中而求其证。是故天子。菩萨得住</a><a name="0106a16" id="0106a16">于道。复次天子。菩萨说空不以空为证。说无</a><a name="0106a17" id="0106a17">相不以无相为证。说无愿不以无愿为证。说</a><a name="0106a18" id="0106a18">不会不以不会为证。说无生不以无生为证。</a><a name="0106a19" id="0106a19">说无所起不以无所起为证。说无分际不以</a><a name="0106a20" id="0106a20">无分际为证。说离贪不以离贪为证。说离所</a><a name="0106a21" id="0106a21">作不以离所作为证。说灭事不以灭事为证。</a><a name="0106a22" id="0106a22">是为菩萨得住于道。复次天子。菩萨无所施</a><a name="0106a23" id="0106a23">为具檀波罗蜜。不持戒为具尸波罗蜜。有嗔</a><a name="0106a24" id="0106a24">恚为具羼波罗蜜。以懈怠为具惟逮波罗蜜。</a><a name="0106a25" id="0106a25">喜乱忘为具禅波罗蜜。志愚痴为具般若波</a><a name="0106a26" id="0106a26">罗蜜。是故天子。菩萨得住于道。天子复问。文</a><a name="0106a27" id="0106a27">殊师利。何因作是说。文殊师利答言。天子。</a><a name="0106a28" id="0106a28">有四事无所施。何等为四。一者不舍一切。二</a><a name="0106a29" id="0106a29">者不舍法。三者不舍道意。四者不舍诸功德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150105c.htm'><img src='up.gif' border=0></a>
<a href='T150106b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>