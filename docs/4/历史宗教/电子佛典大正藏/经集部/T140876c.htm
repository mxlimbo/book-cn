<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0876c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷6)</font> <font face='Arial'>T14, p0876c</h2></font><hr>
<span class='old'>
</a><a name="0876b28" id="0876b28">汝脱免如是危难。我今为汝如佛世尊圆满</a><a name="0876b29" id="0876b29">意愿。我于今时如佛知见随应宣示。又如如</span><a name="0876c01" id="0876c01">来应供正等正觉。以其正法付嘱尊者大迦</a><a name="0876c02" id="0876c02">叶已。我如其教。真实所作今为汝说。上首</a><a name="0876c03" id="0876c03">声闻大威德者所说之法。我今为汝圆满意</a><a name="0876c04" id="0876c04">乐。我今为汝止其死怖及轮回中一切怖畏。</a><a name="0876c05" id="0876c05">我今为汝拔除疑惑戏论之箭。汝以恶见盖</a><a name="0876c06" id="0876c06">覆净眼。我以智药治令清净。今汝恚火我令</a><a name="0876c07" id="0876c07">息灭。我今令汝离贪清净。我今令汝广植善</a><a name="0876c08" id="0876c08">种。我今拔汝出生死泥。我今令汝渡于苦海。</a><a name="0876c09" id="0876c09">我今令汝出离一切艰险边际。我今为汝解</a><a name="0876c10" id="0876c10">烦恼缚。我今为汝破盖障门。总略而言。我</a><a name="0876c11" id="0876c11">今为汝随应所作。汝于俱胝那庾多百千劫</a><a name="0876c12" id="0876c12">中。积集难得最胜上者。所谓断尽烦恼证阿</a><a name="0876c13" id="0876c13">罗汉。以智慧火遍烧一切烦恼之薪。增上所</a><a name="0876c14" id="0876c14">得离疑惑病。如彼千岁经久大树极难除断。</a><a name="0876c15" id="0876c15">以智金刚连根而断</a><a name="0876c16" id="0876c16"><p>尔时尊者。复说伽陀曰</a><a name="0876c17" id="0876c17"><p class='lg'>　　贪嗔憍慢常相续　　　流注三有海无穷</a><br><a name="0876c18" id="0876c18">　　乘彼精进智慧舟　　　我今为汝令枯涸</a><br><a name="0876c19" id="0876c19">　　生为大苦老为根　　　死即是极巇险处</a><br><a name="0876c20" id="0876c20">　　胜慧金刚大利坚　　　破诸苦山悉摧碎</a><br><a name="0876c21" id="0876c21">　　经千俱胝劫数中　　　勤苦积集所未得</a><br><a name="0876c22" id="0876c22">　　极难得者于今时　　　谓令汝得无漏法　</p></a><a name="0876c23" id="0876c23"><p>尔时金色童子得闻尊者阿难如是语已。如</a><a name="0876c24" id="0876c24">还命人。身心安隐生大欢喜。仰观虚空专注</a><a name="0876c25" id="0876c25">一心。向彼尊者瞪目观视。是时四监逐官谓</a><a name="0876c26" id="0876c26">诸脍宰言。汝等当知。此诸苾刍是悲心人。</a><a name="0876c27" id="0876c27">今从空来。或于我等作障难事。汝等宜今速</a><a name="0876c28" id="0876c28">以童子置在叉上。将非我等越王教令。招其</a><a name="0876c29" id="0876c29">罪咎成无义利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140876b.htm'><img src='up.gif' border=0></a>
<a href='T140877a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>