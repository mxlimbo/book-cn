<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0043a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷8)</font> 地狱品第三之一 <font face='Arial'>T17, p0043a</h2></font><hr>
<span class='old'>
</a><a name="0042c28" id="0042c28">彼处。彼见有人杀盗邪行乐行多作。彼人则</a><a name="0042c29" id="0042c29">堕叫唤地狱。生阎魔罗遮约旷野。业及果报。</span><a name="0043a01" id="0043a01">如前所说。今复说酒。若人以酒强与病人。</a><a name="0043a02" id="0043a02">新产妇女。若为财物若为衣服饮食等故。如</a><a name="0043a03" id="0043a03">是与酒。若取财物。若取衣服若饮食等。彼</a><a name="0043a04" id="0043a04">人以是恶业因缘。身坏命终。堕于恶处叫唤</a><a name="0043a05" id="0043a05">地狱生阎魔罗遮约旷野。受大苦恼。所谓苦</a><a name="0043a06" id="0043a06">者。从足甲燃。乃至燃头。阎魔罗人。热炎铁</a><a name="0043a07" id="0043a07">刀。从足至头。若斫若刺。既斫刺已又复更</a><a name="0043a08" id="0043a08">与极大苦恼。所谓火燃炎利铁戟。如是无量</a><a name="0043a09" id="0043a09">百千年岁。常一切时烧斫劈打。乃至恶业未</a><a name="0043a10" id="0043a10">坏未烂。业气未尽。于一切时与苦不止。若</a><a name="0043a11" id="0043a11">恶业尽。彼地狱处尔乃得脱。若于前世过去</a><a name="0043a12" id="0043a12">久远有善业熟。不生饿鬼畜生之道。若生人</a><a name="0043a13" id="0043a13">中同业之处。彼人则生恶国恶处边地之处。</a><a name="0043a14" id="0043a14">下贱放猪。如是处生。是彼恶业余残果报</a><a name="0043a15" id="0043a15"><p>又彼比丘。知业果报。复观叫唤之大地狱。复</a><a name="0043a16" id="0043a16">有何处。彼见闻知。复有异处。名剑林处。是</a><a name="0043a17" id="0043a17">彼地狱第十一处。众生何业生于彼处。彼见</a><a name="0043a18" id="0043a18">有人杀盗邪行。乐行多作。彼人则堕叫唤地</a><a name="0043a19" id="0043a19">狱。生剑林处。业及果报。如前所说。今复说</a><a name="0043a20" id="0043a20">酒。若人以酒诳他欲行旷野之人。言是第一</a><a name="0043a21" id="0043a21">阿娑婆酒。令人不醉。而与恶酒。彼将酒去。既</a><a name="0043a22" id="0043a22">入旷野崄处饮之。饮已极醉。无所觉知。如</a><a name="0043a23" id="0043a23">是醉人所有财宝。悉为贼取。或夺其命。阿</a><a name="0043a24" id="0043a24">娑婆酒。味如酪浆。有如美水。有如马酪。以</a><a name="0043a25" id="0043a25">好妙药和而作之。彼人不与而与恶酒。故令</a><a name="0043a26" id="0043a26">使醉。彼与酒者。世人皆言如捉咽贼。最是</a><a name="0043a27" id="0043a27">恶贼。彼人以是恶业因缘。身坏命终。堕于</a><a name="0043a28" id="0043a28">恶处叫唤地狱生剑林处。彼作集业受大苦</a><a name="0043a29" id="0043a29">恼。所谓苦者。雨炎火石。甚多稠密。普身被<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170042c.htm'><img src='up.gif' border=0></a>
<a href='T170043b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>