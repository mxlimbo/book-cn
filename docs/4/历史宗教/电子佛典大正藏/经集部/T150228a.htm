<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0228a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷7)</font> 菩萨品第三十 <font face='Arial'>T15, p0228a</h2></font><hr>
<span class='old'>
</a><a name="0227c28" id="0227c28">如有人欲行入海。日月行前而往不退。虽遭</a><a name="0227c29" id="0227c29">饥寒未曾动移。不计远近勤劳之厄。行不休</span><a name="0228a01" id="0228a01">息遂至海边。合人上船入海采宝。虽知三难</a><a name="0228a02" id="0228a02">不以为懅。到大龙王所居之宫。从求如意上</a><a name="0228a03" id="0228a03">妙明珠欲给穷乏。龙王与之言施一切勿得</a><a name="0228a04" id="0228a04">爱惜。众人蒙光而不耗减。其人得珠蒙恩忽</a><a name="0228a05" id="0228a05">还。以至一国无不得安。菩萨如是。等心行道</a><a name="0228a06" id="0228a06">欲济众生。慈悲喜护一心念佛。其所在方专</a><a name="0228a07" id="0228a07">精向之未曾懈废。七日十日三月一载。不为</a><a name="0228a08" id="0228a08">俗想一心向佛并化众生。乘摩诃衍无极之</a><a name="0228a09" id="0228a09">教。见十方佛受教得定。三昧不动为一切讲。</a><a name="0228a10" id="0228a10">譬如从龙王得如意珠广及众人。譬如有人</a><a name="0228a11" id="0228a11">而闻天上有好玉如端正姝好。意欲往见无</a><a name="0228a12" id="0228a12">有神足。夙夜思想卧起不忘。积有年岁未曾</a><a name="0228a13" id="0228a13">他念。便于梦中得往见之。坐起进止。菩萨如</a><a name="0228a14" id="0228a14">是。一心思惟向某方佛积年不息。得三昧定</a><a name="0228a15" id="0228a15">行不伪懈。累劫不厌自致得佛。菩萨行道大</a><a name="0228a16" id="0228a16">慈大悲哀加一切。昔有一人其目不明不见</a><a name="0228a17" id="0228a17">日光。心中忧悒虽有日明我眼盲冥不能睹</a><a name="0228a18" id="0228a18">也。当奈之何。求得神师饮之甘露。内病即</a><a name="0228a19" id="0228a19">除其眼精彻得睹日光。察八方上下及诸人</a><a name="0228a20" id="0228a20">民。初发大意。六入五阴三毒未除。不能得见</a><a name="0228a21" id="0228a21">十方诸佛。从成就菩萨受法深教。行四等心</a><a name="0228a22" id="0228a22">解三界空。便得三昧见十方佛。从定意起救</a><a name="0228a23" id="0228a23">济众生。譬如珍宝着水精上。如以其器受于</a><a name="0228a24" id="0228a24">琉璃。琉璃之色令器同像。菩萨如是。一心念</a><a name="0228a25" id="0228a25">佛无有他志。即得定意见十方佛。因佛威神</a><a name="0228a26" id="0228a26">本德所致见佛世尊。于是颂曰</a><a name="0228a27" id="0228a27"><p class='lg'>　　譬如有人行入海　　　未曾懈废乃至耳</a><br><a name="0228a28" id="0228a28">　　合人乘船至龙王　　　从求大宝如意珠</a><br><a name="0228a29" id="0228a29">　　以施一切莫不蒙　　　菩萨如是行四恩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150227c.htm'><img src='up.gif' border=0></a>
<a href='T150228b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>