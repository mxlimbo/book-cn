<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0405a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷68)</font> 身念处品第七初 <font face='Arial'>T17, p0405a</h2></font><hr>
<span class='old'>
</a><a name="0404c28" id="0404c28">由旬。次第十六。名都佉国。其土纵广五百由</a><a name="0404c29" id="0404c29">旬。次第十七。名跋跋罗国。其土纵广二百由</span><a name="0405a01" id="0405a01">旬。次第十八。名究颇罗国。其土纵广五十由</a><a name="0405a02" id="0405a02">旬。次第十九。名鸠留摩国。其土纵广。满五</a><a name="0405a03" id="0405a03">由旬次第二十。名甘满阇国。其土纵广一百</a><a name="0405a04" id="0405a04">由旬。自余小国及以空地。悉不在数</a><a name="0405a05" id="0405a05"><p>复次修行者。随顺观外身。观阎浮提北方国</a><a name="0405a06" id="0405a06">界。复有何等山王。彼以闻慧。或以天眼。见</a><a name="0405a07" id="0405a07">有大山。名曰雪山。种种山峰。其山眷属。广千</a><a name="0405a08" id="0405a08">由旬。山中多有卢陀罗树。松树柏树。天木之</a><a name="0405a09" id="0405a09">树娑罗树。多摩罗树。多有夜叉。多紧那罗。</a><a name="0405a10" id="0405a10">多毗舍遮夜叉之属。其山可爱。修学禅者。多</a><a name="0405a11" id="0405a11">依此山。河流甘美。大力龙等。住在山中。多</a><a name="0405a12" id="0405a12">有吱罗多人。住在此山</a><a name="0405a13" id="0405a13"><p>复次修行者。随顺观外身观阎浮提北方国</a><a name="0405a14" id="0405a14">界。复有何等山河海渚。彼以闻慧。或以天眼。</a><a name="0405a15" id="0405a15">见雪山东。名悬雪山。多有可爱禽兽。满中松</a><a name="0405a16" id="0405a16">柏之树。及天木树。那迷流林。婆鸠流树。阇摩</a><a name="0405a17" id="0405a17">迦树。过此山已。复有一山。名多摩伽罗。纵广</a><a name="0405a18" id="0405a18">二十由旬。有一千窟。过此山已。有百由旬空</a><a name="0405a19" id="0405a19">旷之地。多有河池。无有药草及以树木。过此</a><a name="0405a20" id="0405a20">处已。有白银山。名鸡罗娑。金峰围绕。毗留</a><a name="0405a21" id="0405a21">勒天王。住在其上。于山峰中。河池清凉。多有</a><a name="0405a22" id="0405a22">莲花青优钵罗花。池中多有鹅鸭鸳鸯而以</a><a name="0405a23" id="0405a23">庄严。过鸡罗娑山。有一大山。名曰峰山。紧</a><a name="0405a24" id="0405a24">那罗王。在其山下。歌舞游戏。于此山上。有五</a><a name="0405a25" id="0405a25">金峰。三颇梨峰。十白银峰。无量天花。香气可</a><a name="0405a26" id="0405a26">爱。山中有河。名鸠摩罗。从山流出。多有鹅鸭</a><a name="0405a27" id="0405a27">鸳鸯。充遍河中。过此山已。复有大山。名弥那</a><a name="0405a28" id="0405a28">迦。纵广五十由旬。多饶阿修罗。住此山中。</a><a name="0405a29" id="0405a29">常乐歌咏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170404c.htm'><img src='up.gif' border=0></a>
<a href='T170405b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>