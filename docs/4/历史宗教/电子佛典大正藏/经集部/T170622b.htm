<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0622b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷3)</font> <font face='Arial'>T17, p0622b</h2></font><hr>
<span class='old'>
</a><a name="0622a28" id="0622a28">者。说一切有为法尽。彼有为法尽不尽以尽</a><a name="0622a29" id="0622a29">无尽。若尽有尽者即有尽尽。是故尽不尽。是</span><a name="0622b01" id="0622b01">故尽不生不灭。是名尽无生智谛。何者是入</a><a name="0622b02" id="0622b02">道智谛。以何等智以何等道。以何等功德聚</a><a name="0622b03" id="0622b03">集。以何等智聚集。知一切法不生不灭。依彼</a><a name="0622b04" id="0622b04">法自入令他入。是名入道智谛。何者是集</a><a name="0622b05" id="0622b05">如来智谛。谓法云地如来地中间。集如来智</a><a name="0622b06" id="0622b06">谛。得彼自然道证如来智。是名集如来智谛。</a><a name="0622b07" id="0622b07">是名菩萨摩诃萨十谛</a><a name="0622b08" id="0622b08"><p>善男子。何者是诸菩萨摩诃萨九次第入三</a><a name="0622b09" id="0622b09">摩拔提。菩萨摩诃萨。离诸欲诸恶不善法。</a><a name="0622b10" id="0622b10">有觉有观离生喜乐入初禅行。善男子。离诸</a><a name="0622b11" id="0622b11">欲者。谓初禅所对爱染法。远离彼法名离诸</a><a name="0622b12" id="0622b12">欲。离诸恶不善法者。谓因贪嗔痴。起杀生</a><a name="0622b13" id="0622b13">偷盗邪淫妄语两舌恶口绮语贪嗔邪见。是</a><a name="0622b14" id="0622b14">名诸恶不善法。远离彼法是名初禅。有觉者</a><a name="0622b15" id="0622b15">谓共觉故。何者是觉。依何境界随顺初禅。</a><a name="0622b16" id="0622b16">是觉有种种异名。谓知觉思惟观集定等。是</a><a name="0622b17" id="0622b17">名为觉。何者是观。即彼随顺初禅觉行。思</a><a name="0622b18" id="0622b18">惟观受欲定知觉。是名为观。依于厌行共彼</a><a name="0622b19" id="0622b19">有觉有观而成初禅。依于厌行共彼有喜有</a><a name="0622b20" id="0622b20">乐而成初禅。是名有喜有乐入初禅行。行</a><a name="0622b21" id="0622b21">者所谓。受持护念喜乐知等是名为行。菩萨</a><a name="0622b22" id="0622b22">摩诃萨。住初禅中。得无生法忍增上欲心。是</a><a name="0622b23" id="0622b23">故入禅求无生法忍。是菩萨摩诃萨。为得转</a><a name="0622b24" id="0622b24">胜无生法忍欲求心故。于彼初禅中生不坚</a><a name="0622b25" id="0622b25">固心。是故菩萨。舍彼初禅求第二禅。是菩</a><a name="0622b26" id="0622b26">萨离彼初禅有觉观心。灭于彼心离于彼心。</a><a name="0622b27" id="0622b27">净于彼心寂静彼心。为入第二禅。为成就</a><a name="0622b28" id="0622b28">第二禅思惟行。是菩萨离彼觉观。内净心一</a><a name="0622b29" id="0622b29">处无觉无观定生喜乐入第二禅行。内净者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170622a.htm'><img src='up.gif' border=0></a>
<a href='T170622c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>