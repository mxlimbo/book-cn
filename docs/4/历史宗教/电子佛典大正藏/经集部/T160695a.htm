<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0695a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷2)</font> 无自性相品第五 <font face='Arial'>T16, p0695a</h2></font><hr>
<span class='old'>
</a><a name="0694c28" id="0694c28">能正厌。未正离欲未正解脱。未遍解脱</a><a name="0694c29" id="0694c29">烦恼杂染。未遍解脱诸业杂染。未遍解脱</span><a name="0695a01" id="0695a01">诸生杂染。如来为彼更说法要。谓相无自</a><a name="0695a02" id="0695a02">性性。及胜义无自性性为欲令其于一切</a><a name="0695a03" id="0695a03">行能正厌故。正离欲故正解脱故。超过一</a><a name="0695a04" id="0695a04">切烦恼杂染故。超过一切业杂染故。超过</a><a name="0695a05" id="0695a05">一切生杂染故。彼闻如是所说法已。于生</a><a name="0695a06" id="0695a06">无自性性中。能正信解相无自性性及胜义</a><a name="0695a07" id="0695a07">无自性性。简择思惟如实通达。于依他起</a><a name="0695a08" id="0695a08">自性中。能不执着遍计所执自性相。由言</a><a name="0695a09" id="0695a09">说不熏习智故。由言说不随觉智故。由言</a><a name="0695a10" id="0695a10">说离随眠智故。能灭依他起相。于现法</a><a name="0695a11" id="0695a11">中智力所持。能永断灭当来世因。由此因</a><a name="0695a12" id="0695a12">缘于一切行能正厌患。能正离欲能正解</a><a name="0695a13" id="0695a13">脱。能遍解脱烦恼业生三种杂染。复次胜</a><a name="0695a14" id="0695a14">义生。诸声闻乘种性有情。亦由此道此</a><a name="0695a15" id="0695a15">行迹故。证得无上安隐涅槃。诸独觉乘种</a><a name="0695a16" id="0695a16">性有情。诸如来乘种性有情。亦由此道</a><a name="0695a17" id="0695a17">此行迹故。说得无上安隐涅槃。一切声闻独</a><a name="0695a18" id="0695a18">觉菩萨。皆共此一妙清净道。皆同此一究竟</a><a name="0695a19" id="0695a19">清净。更无第二。我依此故。密意说言唯有</a><a name="0695a20" id="0695a20">一乘。非于一切有情界中。无有种种有情</a><a name="0695a21" id="0695a21">种性。或钝根性或中根性。或利根性有情差</a><a name="0695a22" id="0695a22">别。善男子。若一向趣寂声闻种性补特伽罗。</a><a name="0695a23" id="0695a23">虽蒙诸佛施设种种勇猛加行方便化导。终</a><a name="0695a24" id="0695a24">不能令当坐道场证得阿耨多罗三藐三</a><a name="0695a25" id="0695a25">菩提。何以故由彼本来唯有下劣种性故</a><a name="0695a26" id="0695a26">一向慈悲薄弱故。一向怖畏众苦故。由彼</a><a name="0695a27" id="0695a27">一向慈悲薄弱。是故一向弃背利益诸众生</a><a name="0695a28" id="0695a28">事。由彼一向怖畏众苦。是故一向弃背发起</a><a name="0695a29" id="0695a29">诸行所作。我终不说一向弃背利益众生事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160694c.htm'><img src='up.gif' border=0></a>
<a href='T160695b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>