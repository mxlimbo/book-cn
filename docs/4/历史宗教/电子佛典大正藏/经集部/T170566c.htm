<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0749 佛说因缘僧护经 0566c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 749 佛说因缘僧护经</font> <font face='Arial'>(卷1)</font> <font face='Arial'>T17, p0566c</h2></font><hr>
<span class='old'>
</a><a name="0566b28" id="0566b28">明智慧。作僧护弟子。龙王白言。尊者。为我教</a><a name="0566b29" id="0566b29">此四龙。各有一阿含。第一龙者。教增一阿</span><a name="0566c01" id="0566c01">含。第二龙者。教中阿含。第三龙者。教杂阿</a><a name="0566c02" id="0566c02">含。第四龙者。教长阿含。僧护答曰。可尔当</a><a name="0566c03" id="0566c03">教。僧护比丘即便教之。第一龙者。默然听受。</a><a name="0566c04" id="0566c04">第二龙者。眠目口诵。第三龙者。回顾听受。</a><a name="0566c05" id="0566c05">第四龙者。远住听受。此四龙子。聪明智慧。于</a><a name="0566c06" id="0566c06">六月中。诵四阿含。领在心怀。尽无遗余。时大</a><a name="0566c07" id="0566c07">龙王。诣僧护所。拜跪问讯。不愁闷也。僧护</a><a name="0566c08" id="0566c08">答曰。甚大愁闷。龙王问曰。何故愁闷。僧护</a><a name="0566c09" id="0566c09">答曰。受持法者。要须轨则。此诸龙等。在畜生</a><a name="0566c10" id="0566c10">道。无轨则心。不知佛法。受持诵习。龙王白</a><a name="0566c11" id="0566c11">言。大德。不应诃诸龙等。所以者何。护师命</a><a name="0566c12" id="0566c12">故。龙有四毒。不得如法受持读诵。何以故。默</a><a name="0566c13" id="0566c13">然受者。以声毒故。不得如法。若出声者。必害</a><a name="0566c14" id="0566c14">师命。是故默然而受。眠目受者。以见毒故。</a><a name="0566c15" id="0566c15">不得如法。若见师者。必害师命。是故闭目。</a><a name="0566c16" id="0566c16">回顾受者。以气毒故。不得如法。若气嘘师必</a><a name="0566c17" id="0566c17">当害命。是以回顾。远住受者。以触毒故。不得</a><a name="0566c18" id="0566c18">如法。若身触师。必害师命。是以远住。时诸</a><a name="0566c19" id="0566c19">商人。采宝还回。至失师处。时诸商人。共相</a><a name="0566c20" id="0566c20">谓言。我等本时。于此失师。今若还到佛世尊</a><a name="0566c21" id="0566c21">所。舍利弗目连。诸尊者等。若问于我僧护法</a><a name="0566c22" id="0566c22">师。当以何答。尔时龙王。知商人还。即将僧</a><a name="0566c23" id="0566c23">护。付归商人。告商人曰。此是汝师僧护比丘。</a><a name="0566c24" id="0566c24">时诸商人。踊跃欢喜。平安得出</a><a name="0566c25" id="0566c25"><p>尔时僧护。问诸商人。水陆二道。从何道去。商</a><a name="0566c26" id="0566c26">人白言。水道甚远。经过六月。粮食将尽。不可</a><a name="0566c27" id="0566c27">得达。即共详宜。从陆道去。于中路宿。时僧护</a><a name="0566c28" id="0566c28">比丘。告商人曰。吾离众宿。汝等夜发。高声</a><a name="0566c29" id="0566c29">唤我。商人敬诺。僧护比丘。即出众宿。初夜坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170566b.htm'><img src='up.gif' border=0></a>
<a href='T170567a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>