<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0242c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷1)</font> 序品第一 <font face='Arial'>T16, p0242c</h2></font><hr>
<span class='old'>
</a><a name="0242b28" id="0242b28">是。善男子。释迦如来为彼众生演说法要。甚</a><a name="0242b29" id="0242b29">难甚难。善男子。彼土众生如是粗犷。运一念</span><a name="0242c01" id="0242c01">善甚为艰难。何以故。若于清净世界众生清</a><a name="0242c02" id="0242c02">净。修行善法不足为难。娑诃世界如是秽浊。</a><a name="0242c03" id="0242c03">设彼众生能运善心一弹指顷甚为希有。一</a><a name="0242c04" id="0242c04">弹指顷归依于佛。归依正法。归依圣僧。甚为</a><a name="0242c05" id="0242c05">希有。一弹指顷受持净戒甚为希有。一弹指</a><a name="0242c06" id="0242c06">顷发离欲心甚为希有。一弹指顷运大悲心</a><a name="0242c07" id="0242c07">发阿耨多罗三藐三菩提心甚为希有。是诸</a><a name="0242c08" id="0242c08">菩萨而白佛言。希有世尊。希有善逝。尔时一</a><a name="0242c09" id="0242c09">切诸菩萨摩诃萨言。善哉世尊。如所教诲随</a><a name="0242c10" id="0242c10">顺正法如诲奉行。从佛闻已。顶礼佛足礼竟</a><a name="0242c11" id="0242c11">而出。复为释迦如来。化作种种供养之具。有</a><a name="0242c12" id="0242c12">化宝树华果庄严相好圆满。有化毗琉璃树。</a><a name="0242c13" id="0242c13">有化玻梨宝树。有化金银之树。及如意树华</a><a name="0242c14" id="0242c14">果之树。又化衣云及庄严云香云鬘云盖云</a><a name="0242c15" id="0242c15">并伎乐云。如是变化合成一云。是诸菩萨与</a><a name="0242c16" id="0242c16">降伏一切障碍菩萨俱而往娑诃世界。尔时</a><a name="0242c17" id="0242c17">降伏一切障碍菩萨报诸菩萨言。仁者。此娑</a><a name="0242c18" id="0242c18">诃世界众生。恒为众苦之所逼恼。善哉仁者。</a><a name="0242c19" id="0242c19">我等应当为诸众生作大神通。以神通力令</a><a name="0242c20" id="0242c20">彼众生远离众苦而受快乐。是诸菩萨答言。</a><a name="0242c21" id="0242c21">善哉善哉。仁者。尔时降伏一切障碍菩萨而</a><a name="0242c22" id="0242c22">作神通。即从身出种种光明。清凉微妙无有</a><a name="0242c23" id="0242c23">垢秽悦乐身心。以是光明遍照三千大千世</a><a name="0242c24" id="0242c24">界。是中一切地狱及诸畜生饿鬼之类及阎</a><a name="0242c25" id="0242c25">罗王。遇此光明皆离众苦受诸快乐。无复相</a><a name="0242c26" id="0242c26">杀害心。无忿恨心。无嗔恚心。互相恭敬作父</a><a name="0242c27" id="0242c27">母想。三千大千世界中间无光明处。日月光</a><a name="0242c28" id="0242c28">明神通道力不能照处。是菩萨光悉皆照了。</a><a name="0242c29" id="0242c29">是中众生互得相见。又三千大千世界。诸铁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160242b.htm'><img src='up.gif' border=0></a>
<a href='T160243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>