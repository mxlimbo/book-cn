<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0063a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷7)</font> 随行品第十九 <font face='Arial'>T16, p0063a</h2></font><hr>
<span class='old'>
</a><br><a name="0062c28" id="0062c28">　　一行成正觉　　　观世度无极</a><br><a name="0062c29" id="0062c29">　　不生亦不灭　　　无有生死本</span><br><a name="0063a01" id="0063a01">　　从此至彼岸　　　超越度无极</a><br><a name="0063a02" id="0063a02">　　众苦本无形　　　本智由境界</a><br><a name="0063a03" id="0063a03">　　心识不可毁　　　幻行度无极</a><br><a name="0063a04" id="0063a04">　　幻有二根本　　　行幻深智幻</a><br><a name="0063a05" id="0063a05">　　能解此幻法　　　无疑度无极</a><br><a name="0063a06" id="0063a06">　　智幻超三界　　　行幻亦复然</a><br><a name="0063a07" id="0063a07">　　八正道清净　　　道品度无极</a><br><a name="0063a08" id="0063a08">　　世幻非真实　　　贤圣不染着</a><br><a name="0063a09" id="0063a09">　　愚者抱常想　　　通慧度无极</a><br><a name="0063a10" id="0063a10">　　六尘外六入　　　十二牵连法</a><br><a name="0063a11" id="0063a11">　　名色由更乐　　　缘想度无极</a><br><a name="0063a12" id="0063a12">　　行从愚惑生　　　流驰无数念</a><br><a name="0063a13" id="0063a13">　　若当念有形　　　具足度无极</a><br><a name="0063a14" id="0063a14">　　虚空无边际　　　亦不见行迹</a><br><a name="0063a15" id="0063a15">　　得寻生死岸　　　自然度无极</a><br><a name="0063a16" id="0063a16">　　人寿有长短　　　今世亦后世</a><br><a name="0063a17" id="0063a17">　　唯道澹然安　　　澹然度无极</a><br><a name="0063a18" id="0063a18">　　法界各有性　　　不见受入处</a><br><a name="0063a19" id="0063a19">　　无猗不可染　　　无怀度无极</a><br><a name="0063a20" id="0063a20">　　佛土无央数　　　法智不思议</a><br><a name="0063a21" id="0063a21">　　慧海不可量　　　受入度无极</a><br><a name="0063a22" id="0063a22">　　人智无增减　　　贤圣行平等</a><br><a name="0063a23" id="0063a23">　　分别空无慧　　　阴盖度无极</a><br><a name="0063a24" id="0063a24">　　本从无数世　　　苦行无有量</a><br><a name="0063a25" id="0063a25">　　不念劫数期　　　闲静度无极</a><br><a name="0063a26" id="0063a26">　　念在兜术天　　　论讲无形法</a><br><a name="0063a27" id="0063a27">　　导引无量人　　　无二度无极</a><br><a name="0063a28" id="0063a28">　　着乐不以欢　　　处苦亦不忧</a><br><a name="0063a29" id="0063a29">　　见谛成就道　　　真实度无极<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160062c.htm'><img src='up.gif' border=0></a>
<a href='T160063b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>