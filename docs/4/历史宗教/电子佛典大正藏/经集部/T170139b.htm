<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0139b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷24)</font> 观天品第六之一四天王初 <font face='Arial'>T17, p0139b</h2></font><hr>
<span class='old'>
</a><a name="0139a28" id="0139a28">处婆求水中。宝树枝叶。如屋如殿。其地柔软。</a><a name="0139a29" id="0139a29">随足上下。如天青宝。往返游戏。众莲华林。</span><a name="0139b01" id="0139b01">以为庄严。平正广博。种种众鸟。妙宝庄严。或</a><a name="0139b02" id="0139b02">有金地。毗琉璃树。枝如罗网。以为宫宅。多众</a><a name="0139b03" id="0139b03">华香。众蜂围绕。以为庄严。天子天女。充满其</a><a name="0139b04" id="0139b04">中。受天乐报。复往泉水。园林浴池。其林众</a><a name="0139b05" id="0139b05">鸟。游戏水中。其身金色。充满其中。出妙音</a><a name="0139b06" id="0139b06">声。河泉流水。清净香洁。往注金山。出种种</a><a name="0139b07" id="0139b07">音。诸天女等。于其河侧。手执金华。围绕天</a><a name="0139b08" id="0139b08">子。娱乐受乐。以华相扑。以为喜乐。经于多</a><a name="0139b09" id="0139b09">时。复与诸天。诣于欲林。于彼林中。如是一</a><a name="0139b10" id="0139b10">切。放逸覆心。其林众鸟。恣于果味。众蜂色</a><a name="0139b11" id="0139b11">貌。如毗琉璃。恣于华味。俱翅罗鸟。心常醉</a><a name="0139b12" id="0139b12">逸。犹如春时。河岸众鸟。醉于美饮。如是天</a><a name="0139b13" id="0139b13">子。五欲恣意。诸天女众。见诸天子。欲心充</a><a name="0139b14" id="0139b14">满。如是女人。无有余乐。胜于欲乐。如是女</a><a name="0139b15" id="0139b15">人。欲味念欲。依止于欲。自性念欲。常念天</a><a name="0139b16" id="0139b16">子。心不舍离。若见天子。与诸天女。娱乐受</a><a name="0139b17" id="0139b17">乐。百倍惛醉。如是受乐。乃至爱善业尽。从</a><a name="0139b18" id="0139b18">天命终。随业流转。堕于地狱饿鬼畜生。若</a><a name="0139b19" id="0139b19">生人中。还与眷属。同生一国。同业修福。以余</a><a name="0139b20" id="0139b20">业故。皆悉巨富。皆行善业。一切皆共同受</a><a name="0139b21" id="0139b21">一业。同处受生。其人善恶。皆悉同受。无有</a><a name="0139b22" id="0139b22">差别。以余业故</a><a name="0139b23" id="0139b23"><p>复次比丘。知业果报。观箜篌天所住之地。彼</a><a name="0139b24" id="0139b24">以闻慧。见箜篌天第七地处。名乐游戏。若人</a><a name="0139b25" id="0139b25">持戒。化诸众生。令心净信。劝今欢喜。或教布</a><a name="0139b26" id="0139b26">施。或教持戒。信于福田。具功德处。是人命</a><a name="0139b27" id="0139b27">终。生乐游戏天。身具光明。即自思惟。我以</a><a name="0139b28" id="0139b28">何业来生此处。即自念知。我于前世。于人中</a><a name="0139b29" id="0139b29">时布施。此人为我知识。同为福德。以是因缘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170139a.htm'><img src='up.gif' border=0></a>
<a href='T170139c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>