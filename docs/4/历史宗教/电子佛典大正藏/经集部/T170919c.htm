<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0842 大方广圆觉修多罗了义经 0919c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 842 大方广圆觉修多罗了义经</font> <font face='Arial'>(卷1)</font> <font face='Arial'>T17, p0919c</h2></font><hr>
<span class='old'>
</a><a name="0919b28" id="0919b28">现我体。善男子。其心乃至证于如来毕竟了</a><a name="0919b29" id="0919b29">知清净涅槃皆是我相</span><a name="0919c01" id="0919c01"><p>善男子。云何人相。谓诸众生心悟证者。善男</a><a name="0919c02" id="0919c02">子。悟有我者不复认我。所悟非我悟亦如是。</a><a name="0919c03" id="0919c03">悟已超过一切证者悉为人相。善男子。其心</a><a name="0919c04" id="0919c04">乃至圆悟涅槃俱是我者。心存少悟备殚证</a><a name="0919c05" id="0919c05">理皆名人相</a><a name="0919c06" id="0919c06"><p>善男子。云何众生相。谓诸众生心自证悟所</a><a name="0919c07" id="0919c07">不及者。善男子。譬如有人作如是言我是众</a><a name="0919c08" id="0919c08">生。则知彼人说众生者非我非彼。云何非我</a><a name="0919c09" id="0919c09">我是众生则非是我。云何非彼我是众生非</a><a name="0919c10" id="0919c10">彼我故。善男子。但诸众生了证了悟皆为我</a><a name="0919c11" id="0919c11">人而我人相所不及者存有所了名众生相。</a><a name="0919c12" id="0919c12">善男子。云何寿命相。谓诸众生心照清净觉</a><a name="0919c13" id="0919c13">所了者。一切业智所不自见犹如命根。善男</a><a name="0919c14" id="0919c14">子。若心照见一切觉者皆为尘垢。觉所觉者</a><a name="0919c15" id="0919c15">不离尘故。如汤销冰无别有冰知冰销者。存</a><a name="0919c16" id="0919c16">我觉我亦复如是</a><a name="0919c17" id="0919c17"><p>善男子。末世众生不了四相。虽经多劫勤苦</a><a name="0919c18" id="0919c18">修道但名有为。终不能成一切圣果。是故名</a><a name="0919c19" id="0919c19">为正法末世。何以故。认一切我为涅槃故。有</a><a name="0919c20" id="0919c20">证有悟名成就故。譬如有人以贼为子其家</a><a name="0919c21" id="0919c21">财宝终不成就。何以故。有我爱者亦爱涅槃。</a><a name="0919c22" id="0919c22">伏我爱根为涅槃相。有憎我者亦憎生死。不</a><a name="0919c23" id="0919c23">知爱者真生死故。别憎生死名不解脱。云何</a><a name="0919c24" id="0919c24">当知法不解脱。善男子。彼末世众生习菩提</a><a name="0919c25" id="0919c25">者。以己微证为自清净犹未能尽我相根本。</a><a name="0919c26" id="0919c26">若复有人赞叹彼法即生欢喜便欲济度。若</a><a name="0919c27" id="0919c27">复诽谤彼所得者便生嗔恨。则知我相坚固</a><a name="0919c28" id="0919c28">执持潜伏藏识游戏诸根曾不间断。善男子。</a><a name="0919c29" id="0919c29">彼修道者不除我相。是故不能入清净觉。善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170919b.htm'><img src='up.gif' border=0></a>
<a href='T170920a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>