<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0765 本事经 0691c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 765 本事经</font> <font face='Arial'>(卷6)</font> 三法品第三之一 挍正后序 <font face='Arial'>T17, p0691c</h2></font><hr>
<span class='old'>
</a><a name="0691b28" id="0691b28">往来。尽诸苦际。如是名为增上戒学。何等名</a><a name="0691b29" id="0691b29">为增上心学。谓诸苾刍。尊重尸罗戒为增上。</span><a name="0691c01" id="0691c01">尊重等持定为增上。不重般若慧非增上。彼</a><a name="0691c02" id="0691c02">于少小所学戒中。微有所犯即能出离。所以</a><a name="0691c03" id="0691c03">者何。我说彼人终不毁犯所制学处。不深</a><a name="0691c04" id="0691c04">惭愧。定能随顺清净梵行。定能成办清净梵</a><a name="0691c05" id="0691c05">行。于诸学处。能住等持。能住所学。彼定能</a><a name="0691c06" id="0691c06">尽五下分结。证不还果。得不还法。当受</a><a name="0691c07" id="0691c07">化生。于彼世间。当般涅槃。如是名为增上心</a><a name="0691c08" id="0691c08">学。何等名为增上慧学。谓诸苾刍。尊重尸</a><a name="0691c09" id="0691c09">罗戒为增上。尊重等持定为增上。尊重般若</a><a name="0691c10" id="0691c10">慧为增上。彼于少小所学戒中。微有所犯即</a><a name="0691c11" id="0691c11">能出离。所以者何。我说彼人终不毁犯所制</a><a name="0691c12" id="0691c12">学处。不深惭愧。定能随顺清净梵行。定能</a><a name="0691c13" id="0691c13">成办清净梵行。于诸学处。能住般若。能住所</a><a name="0691c14" id="0691c14">学。彼人定能永尽诸漏。得真无漏。心善解脱。</a><a name="0691c15" id="0691c15">慧善解脱。于现法中。具足安住。自证通慧。能</a><a name="0691c16" id="0691c16">自了知。我生已尽。梵行已立。所作已办。不受</a><a name="0691c17" id="0691c17">后有。如是名为增上慧学。若有于此所说三</a><a name="0691c18" id="0691c18">学勤修学者。我说必定不空无果。必至究竟。</a><a name="0691c19" id="0691c19">能得甘露。能证涅槃。如是名为学有三种。</a><a name="0691c20" id="0691c20">若有勤修不空无果。必至究竟。能得甘露。</a><a name="0691c21" id="0691c21">能得涅槃。尔时世尊。重摄此义。式漏曰</a><a name="0691c22" id="0691c22"><p class='lg'>　　勤修增上戒　　　住戒住所学</a><br><a name="0691c23" id="0691c23">　　能永尽三结　　　定证预流果</a><br><a name="0691c24" id="0691c24">　　勤修增上心　　　住定住所学</a><br><a name="0691c25" id="0691c25">　　能尽五下结　　　定证不还果</a><br><a name="0691c26" id="0691c26">　　勤修增上慧　　　住慧住所学</a><br><a name="0691c27" id="0691c27">　　能尽一切结　　　定证无生果</a><br><a name="0691c28" id="0691c28">　　三学不唐捐　　　必证第一义</a><br><a name="0691c29" id="0691c29">　　故尊重三学　　　达法性无疑　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170691b.htm'><img src='up.gif' border=0></a>
<a href='T170692a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>