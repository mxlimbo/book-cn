<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0259b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷18)</font> 大乘莲华宝达问答报应沙门经 <font face='Arial'>T14, p0259b</h2></font><hr>
<span class='old'>
</a><a name="0259a28" id="0259a28">愿烦恼障。学十明十行之烦恼障。学十回向</a><a name="0259a29" id="0259a29">十愿之烦恼障。初地二地三地四地明解之</span><a name="0259b01" id="0259b01">烦恼障。五地六地七地诸知见烦恼障。学八</a><a name="0259b02" id="0259b02">地九地十地双照之烦恼障。如是乃至障学</a><a name="0259b03" id="0259b03">佛果。百万阿僧祇诸行上烦恼障。如是行障</a><a name="0259b04" id="0259b04">无量无边。弟子今日。至到稽恳向十方佛尊</a><a name="0259b05" id="0259b05">法圣众。惭愧忏悔愿皆消灭</a><a name="0259b06" id="0259b06"><p>愿籍此忏悔障于诸行。一切烦恼障永尽无</a><a name="0259b07" id="0259b07">余。愿弟子。在在处处自在受生不为结业之</a><a name="0259b08" id="0259b08">所回转。以如意通于一念顷遍至十方。净</a><a name="0259b09" id="0259b09">诸佛土摄化众生。于诸禅定甚深境界及诸</a><a name="0259b10" id="0259b10">知见通达无碍。心能普周一切诸法。乐说无</a><a name="0259b11" id="0259b11">穷而不染着。得心自在得法自在。智慧自在</a><a name="0259b12" id="0259b12">方便自在。令此烦恼及无知结习毕竟永断</a><a name="0259b13" id="0259b13">不复相续。无漏圣道朗然如日</a><a name="0259b14" id="0259b14"><p><b>　　<A NAME="n114"></A>大乘莲华宝达问答报应沙门经</b></a><a name="0259b15" id="0259b15"><p>宝达顷前入一雨火地狱。云何名曰雨火地</a><a name="0259b16" id="0259b16">狱。其地狱纵广八千由旬铁壁周圆炎火俱</a><a name="0259b17" id="0259b17">炽。下有铁刃其刃正仰。其城四角起风吹城。</a><a name="0259b18" id="0259b18">其城火炽四角铜狗。狗牙上出。口眼火出其</a><a name="0259b19" id="0259b19">疾如风。铜狗口中出于云气叆叇拂郁。其鼻</a><a name="0259b20" id="0259b20">出水亦如天雨。其滴之中火焰俱起。空中来</a><a name="0259b21" id="0259b21">下火如车轮。着罪人身举身火然。一日一夜</a><a name="0259b22" id="0259b22">受罪无量。千死千生万死万生</a><a name="0259b23" id="0259b23"><p>宝达问马头罗刹曰。此诸沙门作何业行受</a><a name="0259b24" id="0259b24">如是苦。马头罗刹答曰。此诸沙门受佛净戒</a><a name="0259b25" id="0259b25">而不护惜威仪。虽作袈裟而不肯着。空身露</a><a name="0259b26" id="0259b26">体入于村邑。犹如枯树无有光泽。若在佛地</a><a name="0259b27" id="0259b27">僧地亦复如是。诸天唱曰。狂贼比丘入人村</a><a name="0259b28" id="0259b28">邑。以是因缘堕此地狱。从地狱出经千万劫</a><a name="0259b29" id="0259b29">常作畜生。宝达闻之悲泣而去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140259a.htm'><img src='up.gif' border=0></a>
<a href='T140259c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>