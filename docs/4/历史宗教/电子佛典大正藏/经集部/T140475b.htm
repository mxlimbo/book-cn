<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0475b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷2)</font> <font face='Arial'>T14, p0475b</h2></font><hr>
<span class='old'>
</a><a name="0475a28" id="0475a28">庄严。犹如掌中观见解脱无疑相故。菩萨不</a><a name="0475a29" id="0475a29">念诸法无我发大庄严。不畏堕彼声闻缘觉</span><a name="0475b01" id="0475b01">地之相故。菩萨观阴犹如怨贼发大庄严。知</a><a name="0475b02" id="0475b02">幻相故。菩萨观四大犹如毒蛇发大庄严。</a><a name="0475b03" id="0475b03">同法界相故。菩萨观入犹如空聚发大庄严。</a><a name="0475b04" id="0475b04">知怨贼相故。菩萨不着三界发大庄严。无</a><a name="0475b05" id="0475b05">樔窟故。菩萨决定摄取诸有发大庄严。有</a><a name="0475b06" id="0475b06">非有相故。菩萨大悲发大庄严。不退相故。</a><a name="0475b07" id="0475b07">菩萨为大医王发大庄严。随诸众生所有疾</a><a name="0475b08" id="0475b08">患施法药相故。菩萨为大商主发大庄严。</a><a name="0475b09" id="0475b09">示导三乘出道相故。菩萨不断于三宝种发</a><a name="0475b10" id="0475b10">大庄严。知报一切佛恩相故。菩萨知诸法</a><a name="0475b11" id="0475b11">性无生发大庄严。得于无生法忍相故。菩</a><a name="0475b12" id="0475b12">萨为得不退转地发大庄严。舍于三界一切</a><a name="0475b13" id="0475b13">结使。及舍声闻缘觉地相故。菩萨庄严道场</a><a name="0475b14" id="0475b14">发大庄严。以一念相应慧如实了知诸法相</a><a name="0475b15" id="0475b15">故。如是迦叶。是名菩萨三十二种发大庄</a><a name="0475b16" id="0475b16">严。菩萨摩诃萨。以是庄严自庄严者。是四</a><a name="0475b17" id="0475b17">大体可易其性。而是菩萨于无上道终不退</a><a name="0475b18" id="0475b18">转。我即答言。发大庄严犹尚不退况三十</a><a name="0475b19" id="0475b19">二。文殊师利。声闻法中无有庄严。文殊师</a><a name="0475b20" id="0475b20">利言。大德迦叶。是故声闻无大庄严。如诸</a><a name="0475b21" id="0475b21">菩萨乃至名字。大德迦叶。于意云何。如大</a><a name="0475b22" id="0475b22">健夫以诸铠仗。善自庄严执持利刀。有怯弱</a><a name="0475b23" id="0475b23">人粗自庄严。是二庄严可相比不。我言。不</a><a name="0475b24" id="0475b24">也。文殊师利言。以是义故。大德迦叶。菩</a><a name="0475b25" id="0475b25">萨庄严。一切声闻及诸缘觉之所无有。说是</a><a name="0475b26" id="0475b26">菩萨大庄严时。万二千天子发于无上正真</a><a name="0475b27" id="0475b27">道心。是故舍利弗。我见文殊师利童子。不</a><a name="0475b28" id="0475b28">可思议神通智慧如是无量。尔时大德富楼</a><a name="0475b29" id="0475b29">那弥多罗尼子语舍利弗。我亦曾见文殊师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140475a.htm'><img src='up.gif' border=0></a>
<a href='T140475c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>