<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0461 佛说文殊师利现宝藏经 0458b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 461 佛说文殊师利现宝藏经</font> <font face='Arial'>(卷1)</font> <font face='Arial'>T14, p0458b</h2></font><hr>
<span class='old'>
</a><a name="0458a28" id="0458a28">养三千大千世界诸有着人百千岁。不如施</a><a name="0458a29" id="0458a29">文殊师利福第一多。文殊师利适发是愿。</span><a name="0458b01" id="0458b01">寻如所念。一切门户皆为之开。人悉自往迎</a><a name="0458b02" id="0458b02">文殊师利。弊魔入诸街里家家唱令。及四徼</a><a name="0458b03" id="0458b03">道使诸凡民长者梵志。施与文殊师利供具</a><a name="0458b04" id="0458b04">者其福最大。若供三千大千世界诸着之人</a><a name="0458b05" id="0458b05">百千岁中。施以诸安随其所欲。不及善与文</a><a name="0458b06" id="0458b06">殊师利分卫其福德最厚。于是文殊师利。化</a><a name="0458b07" id="0458b07">所得食盈满应器。种种甘美其味各异。味味</a><a name="0458b08" id="0458b08">殊别不相错入。过踰足请千二百五十比丘。</a><a name="0458b09" id="0458b09">万二千菩萨。钵中所变其如是也。尔时文殊</a><a name="0458b10" id="0458b10">师利分卫周已。出舍卫大城。魔即侍随。是</a><a name="0458b11" id="0458b11">时文殊师利于中道住持钵着地。谓魔波旬。</a><a name="0458b12" id="0458b12">汝且举钵在于前行。于是波旬从地举钵而</a><a name="0458b13" id="0458b13">不能称。白文殊师利我实不能举摇此钵。</a><a name="0458b14" id="0458b14">文殊师利告波旬曰。卿有力势神通无极。以</a><a name="0458b15" id="0458b15">大神足擎举此钵。于是波旬尽现神力了不</a><a name="0458b16" id="0458b16">能称。变化举钵不能令钵离地如发。彼时波</a><a name="0458b17" id="0458b17">旬得未曾有。谓文殊师利。有山名曰伊沙陀。</a><a name="0458b18" id="0458b18">发意之顷。我能以掌跳置虚空。今此小钵</a><a name="0458b19" id="0458b19">而不能称。文殊师利。谓魔波旬。所以不能举</a><a name="0458b20" id="0458b20">称钵者。卿每自以比诸菩萨大人力着此钵</a><a name="0458b21" id="0458b21">故不能举。文殊师利于是从地举钵授魔曰。</a><a name="0458b22" id="0458b22">波旬。汝执此钵且于前行。尔时波旬甚自厌</a><a name="0458b23" id="0458b23">苦。举钵才胜。魔为自在诸天中尊。与万二千</a><a name="0458b24" id="0458b24">天俱。眷属围绕在前持钵。稽首文殊师利足。</a><a name="0458b25" id="0458b25">诸天谓魔波旬。仁者曷为持钵。在文殊师</a><a name="0458b26" id="0458b26">利前。譬如侍者。波旬答诸天曰。不当与强</a><a name="0458b27" id="0458b27">者共争。又问波旬。仁者亦有大神通无极</a><a name="0458b28" id="0458b28">之力。何故不堪。于是波旬承文殊师利圣旨。</a><a name="0458b29" id="0458b29">虽为尊天由无所堪。波旬答诸天曰。魔力者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140458a.htm'><img src='up.gif' border=0></a>
<a href='T140458c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>