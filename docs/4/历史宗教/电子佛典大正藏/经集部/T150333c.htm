<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0620 治禅病秘要法 0333c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 620 治禅病秘要法</font> <font face='Arial'>(卷1)</font> 治阿练若乱心病七十二种法 <font face='Arial'>T15, p0333c</h2></font><hr>
<span class='old'>
</a><a name="0333b28" id="0333b28">渐明。犹如火珠。四百四脉。如毗琉璃黄金</a><a name="0333b29" id="0333b29">芭蕉。直至心边。火珠出气。不冷不热。不粗</span><a name="0333c01" id="0333c01">不细。用熏诸脉想。一梵王持摩尼镜。照行</a><a name="0333c02" id="0333c02">者胸。尔时行者自观胸如如意珠王。明净可</a><a name="0333c03" id="0333c03">爱火珠为心。大梵天王掌中。有转轮印。转轮</a><a name="0333c04" id="0333c04">印中有白莲花。白莲华上有天童子。手擎乳</a><a name="0333c05" id="0333c05">湩。从如意珠王出。以灌诸脉。乳渐渐下。至</a><a name="0333c06" id="0333c06">于心端。童子手持二针。一黄金色。二青色。从</a><a name="0333c07" id="0333c07">心两边安二金花。以针钻之。七钻之后。心还</a><a name="0333c08" id="0333c08">柔软。如前复以乳还洗于心。乳滴流注入大</a><a name="0333c09" id="0333c09">肠中。大肠满已。入小肠中。小肠满已。流出诸</a><a name="0333c10" id="0333c10">乳。滴滴不绝。入八万户虫口中。诸虫饱满。</a><a name="0333c11" id="0333c11">遍于身内。流注诸骨三百三十六节。皆令周</a><a name="0333c12" id="0333c12">遍。然后想一乳池。有白莲花。在乳池中生。</a><a name="0333c13" id="0333c13">行者坐上。以乳澡浴。想兜罗绵。如白莲华。绕</a><a name="0333c14" id="0333c14">身七匝。行者处中。梵王自执己身乳。令行者</a><a name="0333c15" id="0333c15">嗽。行者嗽已。梵王执盖。覆行者上。于梵</a><a name="0333c16" id="0333c16">王盖。普见一切诸胜境界。还得本心。无有错</a><a name="0333c17" id="0333c17">乱。佛说此语时。五百释子比丘。随顺佛语。一</a><a name="0333c18" id="0333c18">一行之。心即清凉。观色受想行识。无常苦空</a><a name="0333c19" id="0333c19">无我。不贪世间。达解空法。豁然还得本心。破</a><a name="0333c20" id="0333c20">八十亿烔然之结。成须陀洹。渐渐修学。得阿</a><a name="0333c21" id="0333c21">罗汉。三明六通。具八解脱。时诸比丘。闻佛所</a><a name="0333c22" id="0333c22">说。欢喜奉行(此名柔软治四大内风法)</a><a name="0333c23" id="0333c23"><p>复次舍利弗。若行者。欲行禅定。宜当善观四</a><a name="0333c24" id="0333c24">大境界。随时增损。春时应入火三昧。以温</a><a name="0333c25" id="0333c25">身体。火光猛盛。身体蒸热。宜当治之。想诸火</a><a name="0333c26" id="0333c26">光。作如意珠。从毛孔出。焰焰之间。作金莲</a><a name="0333c27" id="0333c27">华。化佛坐上。说治病法。以三种珠。一者月</a><a name="0333c28" id="0333c28">精摩尼。二者星光摩尼。犹如天星光白身青。</a><a name="0333c29" id="0333c29">三者水精摩尼。想此三珠。一照头上。一照左<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150333b.htm'><img src='up.gif' border=0></a>
<a href='T150334a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>