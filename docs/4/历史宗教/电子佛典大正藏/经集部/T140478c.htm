<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0478c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷3)</font> <font face='Arial'>T14, p0478c</h2></font><hr>
<span class='old'>
</a><a name="0478b28" id="0478b28">增上慢。胜志问言。文殊师利。无增上慢者</a><a name="0478b29" id="0478b29">有何印相。文殊师利言。不违无灭。是无增</span><a name="0478c01" id="0478c01">上慢之印相。何以故。无有音声。能令其人</a><a name="0478c02" id="0478c02">生惊怖畏如师子王。一切音声不能令其惊</a><a name="0478c03" id="0478c03">畏恐怖。无增上慢比丘亦尔。闻诸音声不生</a><a name="0478c04" id="0478c04">恐怖。何以故。彼知音声犹如响故。如彼响</a><a name="0478c05" id="0478c05">声无心意识而有音声。如是如实知心意识。</a><a name="0478c06" id="0478c06">一切音声皆从缘起无有真实。如是知已不</a><a name="0478c07" id="0478c07">知何法定名为声。若闻佛声而不贪爱。闻外</a><a name="0478c08" id="0478c08">道声复不呵毁。闻善净法心不贪爱。闻垢污</a><a name="0478c09" id="0478c09">法而不呵毁。善知一切所有音声前后际故。</a><a name="0478c10" id="0478c10">如是印相无增上慢。无高下印。如实印。正</a><a name="0478c11" id="0478c11">见道印。入一道印。入法界平等印。如不怀</a><a name="0478c12" id="0478c12">印。不违如印。住实际印。第一义空印。三世等</a><a name="0478c13" id="0478c13">印。初无生印。观正法性印。如是等印印一切</a><a name="0478c14" id="0478c14">法。如是比丘名为无诤。闻已无疑不惊不畏</a><a name="0478c15" id="0478c15">不恐不怖。不得于我不得于法一切平等。</a><a name="0478c16" id="0478c16">尔时胜志外道白言。世尊。我今从是善知</a><a name="0478c17" id="0478c17">识所。闻是真道大乘功德。世尊。我今从是</a><a name="0478c18" id="0478c18">文殊师利。闻说是法。发阿耨多罗三藐三菩</a><a name="0478c19" id="0478c19">提心。善哉世尊。唯愿如来如应说法。令我</a><a name="0478c20" id="0478c20">闻已速疾修集助菩提法。逮得无上正真之</a><a name="0478c21" id="0478c21">道。广为一切无量阿僧祇诸众生故。佛告胜</a><a name="0478c22" id="0478c22">志。菩萨有二法。速得明达具足大乘。何等</a><a name="0478c23" id="0478c23">二。所谓精进及不放逸。是中精进谓如法得</a><a name="0478c24" id="0478c24">财一切悉舍。不放逸者施不望报。皆以回</a><a name="0478c25" id="0478c25">向于一切智。又精进者正断一切恶不善法。</a><a name="0478c26" id="0478c26">成满具足一切善法。不放逸者谓坚持净戒</a><a name="0478c27" id="0478c27">不为后生。悉以回向于无上道。又精进者不</a><a name="0478c28" id="0478c28">惜身命修行忍辱。不放逸者于诸众生无侵</a><a name="0478c29" id="0478c29">害心。又精进者进诸善法无有厌惓。不放逸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140478b.htm'><img src='up.gif' border=0></a>
<a href='T140479a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>