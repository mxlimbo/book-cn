<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0835 如来师子吼经 0889a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 835 如来师子吼经</font> <font face='Arial'>(卷1)</font> <font face='Arial'>T17, p0889a</h2></font><hr>
<span class='old'>
</a><a name="0888c28" id="0888c28">来初未曾见此大光明。善哉世尊愿说此事。</a><a name="0888c29" id="0888c29">何故大悲放此光明。愿说其意。尔时电焰菩</span><a name="0889a01" id="0889a01">萨以偈问曰</a><a name="0889a02" id="0889a02"><p class='lg'>　　诸无上大士　　　非无因无缘</a><br><a name="0889a03" id="0889a03">　　而放此光明　　　愿为我等说</a><br><a name="0889a04" id="0889a04">　　实说是怜愍　　　为利益众生</a><br><a name="0889a05" id="0889a05">　　而放大光明　　　是何因缘说　</p></a><a name="0889a06" id="0889a06"><p>尔时电焰菩萨见如来身阎浮檀色。所放无</a><a name="0889a07" id="0889a07">量百千亿光。犹如金幢自在显现。见已即问</a><a name="0889a08" id="0889a08">法上如来而作是言。世尊。我亦曾见无量光</a><a name="0889a09" id="0889a09">明。初未曾见如是光明诸胜妙事。彼佛答言。</a><a name="0889a10" id="0889a10">如是电焰。如汝所说少有地分。彼地分中诸</a><a name="0889a11" id="0889a11">佛如来放如是光。非无因缘现如是相。汝今</a><a name="0889a12" id="0889a12">电焰。谛听谛听善思念之。我为汝说。诸佛</a><a name="0889a13" id="0889a13">如来有所为故放光明事。善男子。汝若闻已。</a><a name="0889a14" id="0889a14">勿生惊疑勿生怖畏。何以故。诸佛境界不可</a><a name="0889a15" id="0889a15">思议。无量胜愿不可思议。庄严之事不可思</a><a name="0889a16" id="0889a16">议。善男子。汝见此事勿生惊疑。电焰当知。</a><a name="0889a17" id="0889a17">胜积菩萨。是释迦佛遣到我所欢喜世界。汝</a><a name="0889a18" id="0889a18">为见不。电焰菩萨答彼佛言。已见世尊。已</a><a name="0889a19" id="0889a19">见善逝。佛言。善男子。此胜积菩萨。我向已</a><a name="0889a20" id="0889a20">问言。善男子汝从何来。彼即不答默然而住。</a><a name="0889a21" id="0889a21">善男子。我见此事故放光明。善男子。以何</a><a name="0889a22" id="0889a22">义故我问不答。大众闻已。即生惊疑默然而</a><a name="0889a23" id="0889a23">住。佛言。善男子。此族姓子。云何如来问而</a><a name="0889a24" id="0889a24">不答</a><a name="0889a25" id="0889a25"><p>胜积菩萨白佛言。世尊。云何世尊。于未来</a><a name="0889a26" id="0889a26">世诸法性中而问我言。善男子。汝从何来。</a><a name="0889a27" id="0889a27">佛所证法是不可说。一切法性皆不可说。我</a><a name="0889a28" id="0889a28">无辩才可能说言从某处来</a><a name="0889a29" id="0889a29"><p>尔时如来告大众言。诸善男子。此善男子略<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170888c.htm'><img src='up.gif' border=0></a>
<a href='T170889b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>