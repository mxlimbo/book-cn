<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0113b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷19)</font> 畜生品第五之一 <font face='Arial'>T17, p0113b</h2></font><hr>
<span class='old'>
</a><a name="0113a28" id="0113a28">时第二地勇健阿修罗王遣使。名曰阎婆。来</a><a name="0113a29" id="0113a29">诣花鬘阿修罗所。作如是言。阎浮提人。供养</span><a name="0113b01" id="0113b01">父母。知恩报恩。恭敬沙门及婆罗门。如法行</a><a name="0113b02" id="0113b02">故。令天有力。我当竭力破坏人天所行正法。</a><a name="0113b03" id="0113b03">是时第三地花鬘阿修罗王。闻是说已。如上</a><a name="0113b04" id="0113b04">所说。心怀嗔恚。作如是言。我当云何坏彼</a><a name="0113b05" id="0113b05">人天。因人故天人天即是我之大怨。时第三</a><a name="0113b06" id="0113b06">地游戏阿修罗。即时庄严种种钾胄。执持器</a><a name="0113b07" id="0113b07">仗。欲诣乐城龙王宫殿。时婆修吉德叉迦大</a><a name="0113b08" id="0113b08">龙王等。闻阿修罗声。生大嗔恚。身出电光。赫</a><a name="0113b09" id="0113b09">焰大明。雨大炽电。无量百千亿龙从海中出。</a><a name="0113b10" id="0113b10">共阿修罗兴大斗诤。若阎浮提人修行正法。</a><a name="0113b11" id="0113b11">龙则得胜。阿修罗众四散破坏。若世间人。不</a><a name="0113b12" id="0113b12">顺正法。则阿修罗胜。龙众破坏。既被破已。往</a><a name="0113b13" id="0113b13">白天使者曰。大仙。我今被破。汝应竭力破阿</a><a name="0113b14" id="0113b14">修罗。时天使者闻是事已。心生嗔恚。口中烟</a><a name="0113b15" id="0113b15">出。往告四天王白言。天王。阿修罗胜。龙今</a><a name="0113b16" id="0113b16">破坏。阎浮提中邪见相师。见烟相已。咸作是</a><a name="0113b17" id="0113b17">说。彗星出现。或丰或俭。或水或旱。亦如上</a><a name="0113b18" id="0113b18">说。是为第二因缘彗星出现。若天龙胜。则时</a><a name="0113b19" id="0113b19">雨数降。疫气不行。兵革不起。邪见相师。复</a><a name="0113b20" id="0113b20">作此说。是八曜力之所作为。广说上事。若</a><a name="0113b21" id="0113b21">诸世间。不修正法。不顺法行。不孝父母。不</a><a name="0113b22" id="0113b22">敬沙门及婆罗门。则阿修罗胜。以阿修罗胜</a><a name="0113b23" id="0113b23">故。雨泽不时。人民饥馑。兵刃数起。世间邪</a><a name="0113b24" id="0113b24">见诸相师等。作是思惟。八曜所作。为世人</a><a name="0113b25" id="0113b25">说星宿之过。广说如上。如是一切诸外道等。</a><a name="0113b26" id="0113b26">不知正法。及以非法。以愚痴心。忆想分别。不</a><a name="0113b27" id="0113b27">如实说。以阿修罗胜龙王不如。时护世四天</a><a name="0113b28" id="0113b28">王。即向四天众。伽陀颂曰</a><a name="0113b29" id="0113b29"><p class='lg'>　　法胜非法减　　　增实离妄语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170113a.htm'><img src='up.gif' border=0></a>
<a href='T170113c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>