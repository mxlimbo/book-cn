<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0579c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷5)</font> 香台佛品第十 <font face='Arial'>T14, p0579c</h2></font><hr>
<span class='old'>
</a><a name="0579b28" id="0579b28">名为下劣欲乐。寻问最上香台如来。唯愿</a><a name="0579b29" id="0579b29">世尊为说斯事。佛告之曰。诸善男子。于彼</span><a name="0579c01" id="0579c01">下方去此佛土过四十二殑伽沙等诸佛世</a><a name="0579c02" id="0579c02">界。有佛世界名曰堪忍。其中佛号释迦牟</a><a name="0579c03" id="0579c03">尼如来应正等觉。今现在彼安隐住持居五</a><a name="0579c04" id="0579c04">浊世。为诸下劣欲乐有情宣扬正法。彼有</a><a name="0579c05" id="0579c05">菩萨名无垢称。已得安住不可思议解脱</a><a name="0579c06" id="0579c06">法门。为诸菩萨开示妙法遣化菩萨来至</a><a name="0579c07" id="0579c07">此间。称扬我身功德名号。并赞此土众德</a><a name="0579c08" id="0579c08">庄严。令彼菩萨善根增进。彼菩萨众咸作是</a><a name="0579c09" id="0579c09">言。其德何如乃作是化。大神通力无畏若斯。</a><a name="0579c10" id="0579c10">彼佛告言。诸善男子。是大菩萨成就殊胜大</a><a name="0579c11" id="0579c11">功德法。一刹那顷。化作无量无边菩萨。遍</a><a name="0579c12" id="0579c12">于十方一切国土。皆遣其往施作佛事。利</a><a name="0579c13" id="0579c13">益安乐无量有情</a><a name="0579c14" id="0579c14"><p>于是最上香台如来。以能流出众妙香器。</a><a name="0579c15" id="0579c15">盛诸妙香所薰之食。授无垢称化菩萨手。时</a><a name="0579c16" id="0579c16">彼佛土有九百万大菩萨僧。同时举声请于</a><a name="0579c17" id="0579c17">彼佛。我等欲与此化菩萨俱往下方堪忍</a><a name="0579c18" id="0579c18">世界。瞻仰释迦牟尼如来。礼敬供事听闻正</a><a name="0579c19" id="0579c19">法。并欲瞻仰礼敬供事彼无垢称及诸菩</a><a name="0579c20" id="0579c20">萨。唯愿世尊加护听许。彼佛告曰。诸善男子。</a><a name="0579c21" id="0579c21">汝便可往今正是时。汝等皆应自摄身香</a><a name="0579c22" id="0579c22">入堪忍界。勿令彼诸有情醉闷放逸。汝等</a><a name="0579c23" id="0579c23">皆应自隐色相入堪忍界。勿令彼诸菩萨</a><a name="0579c24" id="0579c24">心生愧耻。汝等于彼堪忍世界。勿生劣想</a><a name="0579c25" id="0579c25">而作障碍。所以者何。诸善男子。一切国土皆</a><a name="0579c26" id="0579c26">如虚空。诸佛世尊为欲成熟诸有情故。随</a><a name="0579c27" id="0579c27">诸有情所乐示现种种佛土。或染或净无决</a><a name="0579c28" id="0579c28">定相。而诸佛土实皆清净无有差别</a><a name="0579c29" id="0579c29"><p>时化菩萨受满食器。与九百万诸菩萨僧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140579b.htm'><img src='up.gif' border=0></a>
<a href='T140580a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>