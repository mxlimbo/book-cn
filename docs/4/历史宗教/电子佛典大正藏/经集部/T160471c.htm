<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0669 佛说无上依经 0471c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 669 佛说无上依经</font> <font face='Arial'>(卷1)</font> 无上依经菩提品第三 <font face='Arial'>T16, p0471c</h2></font><hr>
<span class='old'>
</a><a name="0471b28" id="0471b28">法。于一切处谬执我见。是外道障。为除此</a><a name="0471b29" id="0471b29">障。我说菩萨修行般若波罗蜜法。于生死中</span><a name="0471c01" id="0471c01">厌畏疲极是声闻障。为除此障。我说菩萨修</a><a name="0471c02" id="0471c02">行破虚空三昧门。背利益他小事为足是缘</a><a name="0471c03" id="0471c03">觉障。为除此障。我说菩萨修行大悲。是四</a><a name="0471c04" id="0471c04">种人有四种惑。为除此惑说四圣道。因此胜</a><a name="0471c05" id="0471c05">道治四颠倒。能证如来无上最妙法身四德</a><a name="0471c06" id="0471c06">波罗蜜果</a><a name="0471c07" id="0471c07"><p>阿难。色等诸法悉皆无常而生常想。诸法皆</a><a name="0471c08" id="0471c08">苦而生乐想。诸法无我而生我想。诸法不净</a><a name="0471c09" id="0471c09">而生净想。是名颠倒。观色等法是无常苦</a><a name="0471c10" id="0471c10">无我不净。不名颠倒。是不颠倒。若观如来妙</a><a name="0471c11" id="0471c11">德法身即成颠倒。治此颠倒我说如来法身</a><a name="0471c12" id="0471c12">四德。何者为四。一者常住波罗蜜。二者安</a><a name="0471c13" id="0471c13">乐波罗蜜。三者真我波罗蜜。四者清净波罗</a><a name="0471c14" id="0471c14">蜜阿难。一切凡夫执内五阴起颠倒见。于</a><a name="0471c15" id="0471c15">无常中而生常见。于实苦中而生乐见。于无</a><a name="0471c16" id="0471c16">我中而生我见。于不净中而生净见。阿难。</a><a name="0471c17" id="0471c17">如来法身是一切种智之境界故。声闻缘觉</a><a name="0471c18" id="0471c18">不能观察如来法身。颠倒修习不可拔断。云</a><a name="0471c19" id="0471c19">何如此。如来法身最胜常住应当修习。背</a><a name="0471c20" id="0471c20">常住修住无常修。如来法身最上妙乐应当</a><a name="0471c21" id="0471c21">修习。背妙乐修住于苦修。如来法身最胜真</a><a name="0471c22" id="0471c22">我应当修习。背真我修住无我修。如来法身</a><a name="0471c23" id="0471c23">最极清净应当修习。背清净修住不清净修。</a><a name="0471c24" id="0471c24">因此倒修声闻缘觉所住之道。非是如来法</a><a name="0471c25" id="0471c25">身四德道所至处。是故法身常乐我净非其</a><a name="0471c26" id="0471c26">境界。阿难。若有众生信如来语。能见法身</a><a name="0471c27" id="0471c27">常乐我净。是众生者无颠倒心生真正见。云</a><a name="0471c28" id="0471c28">何如此。倒修声闻缘觉所住之道。非是如</a><a name="0471c29" id="0471c29">来法身四德道所至处。是故法身常乐我净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160471b.htm'><img src='up.gif' border=0></a>
<a href='T160472a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>