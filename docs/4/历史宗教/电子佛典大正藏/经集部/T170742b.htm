<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0796 佛说见正经 0742b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 796 佛说见正经</font> <font face='Arial'>(卷1)</font> <font face='Arial'>T17, p0742b</h2></font><hr>
<span class='old'>
</a><a name="0742a28" id="0742a28">报也。令现世人。或受福。或受殃。或相怜。或</a><a name="0742a29" id="0742a29">相憎。此则宿行答报之验。为无有三净眼故。</span><a name="0742b01" id="0742b01">不见不知。便结在疑一切人已来生是世。本</a><a name="0742b02" id="0742b02">与痴俱。无有道意清净之行。而欲望知前世</a><a name="0742b03" id="0742b03">之事。识反报之效。譬如无手欲书无目欲视。</a><a name="0742b04" id="0742b04">终不能也。故佛出世。敷现经道。以解人意。其</a><a name="0742b05" id="0742b05">欲知见。识神往来。生死所受者。当随佛教行</a><a name="0742b06" id="0742b06">三十七品。智度无极。捡意敕意。调意正意。入</a><a name="0742b07" id="0742b07">禅三昧之妙。乃可具知。识神所堕。去来之事</a><a name="0742b08" id="0742b08">耳。汝诸弟子。当勤学知身事意事。具了诸对。</a><a name="0742b09" id="0742b09">至则灭除之。不为乱误。坚固于正法。如此</a><a name="0742b10" id="0742b10">莫休汝所疑问。即可解了</a><a name="0742b11" id="0742b11"><p>佛告诸弟子。识神有名无形。随善恶行。依四</a><a name="0742b12" id="0742b12">大为体。初生身小。诸根未具。识见复小。所知</a><a name="0742b13" id="0742b13">未备。及其长大。六情具足。识亦随体。爱欲诸</a><a name="0742b14" id="0742b14">习。日生盛具。至于衰老。四大羸臞。识亦不</a><a name="0742b15" id="0742b15">明。六情减少。现居一世。变易无常。不如其</a><a name="0742b16" id="0742b16">故。生所习见。老如忘之。况更异世。阴胎系</a><a name="0742b17" id="0742b17">蔽。未得道意。痴行惑秽。欲见意识往来。面相</a><a name="0742b18" id="0742b18">反报。不可得也。人无道行。而望见知宿命之</a><a name="0742b19" id="0742b19">事。譬如闇夜贯针。水中求火。终无见得。汝诸</a><a name="0742b20" id="0742b20">弟子。当勤行经戒。深思生死。本从何来。终归</a><a name="0742b21" id="0742b21">何所。何因往来。所缘何等。谛如思惟空无之</a><a name="0742b22" id="0742b22">法。得净结除所疑自解。佛说经竟。见正等五</a><a name="0742b23" id="0742b23">百人。及诸优婆塞。悉得须陀洹。诸菩萨皆得</a><a name="0742b24" id="0742b24">不倾回三昧。各起绕佛三匝。头面着地。作礼</a><a name="0742b25" id="0742b25">毕竟。悉从佛俱还精舍</a><a name="0742b26" id="0742b26">佛说见正经(亦名生死变识经)<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170742a.htm'><img src='up.gif' border=0></a>
<a href='T170742c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>