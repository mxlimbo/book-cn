<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0091b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷6)</font> <font face='Arial'>T15, p0091b</h2></font><hr>
<span class='old'>
</a><a name="0091a28" id="0091a28">信一切法无所舍故。是名菩萨布施精进。信</a><a name="0091a29" id="0091a29">一切法无诸漏故。是名菩萨持戒精进。信一</span><a name="0091b01" id="0091b01">切法无所伤故。是名菩萨忍辱精进。信一切</a><a name="0091b02" id="0091b02">法无所起故。是名菩萨勤行精进。信一切法</a><a name="0091b03" id="0091b03">悉平等故。是名菩萨禅定精进。信一切法不</a><a name="0091b04" id="0091b04">分别故。是名菩萨般若精进。梵天。菩萨如</a><a name="0091b05" id="0091b05">是信于诸法不增不减不邪不正。而常布施</a><a name="0091b06" id="0091b06">不求果报。常持禁戒无所贪着。修行忍辱知</a><a name="0091b07" id="0091b07">内外空。修行精进知无所起。修行禅定无所</a><a name="0091b08" id="0091b08">依止。修行般若无所取相。梵天。菩萨成就</a><a name="0091b09" id="0091b09">如是法忍。虽复示现于一切法有所修行。而</a><a name="0091b10" id="0091b10">无染污。是人名得诸法平等。不为世法得失</a><a name="0091b11" id="0091b11">毁誉称讥苦乐之所倾动。出过一切世间法</a><a name="0091b12" id="0091b12">故。亦不自高亦不自下。不喜不忧不动不逸。</a><a name="0091b13" id="0091b13">无有二心。离于诸见得无二法。于诸众生堕</a><a name="0091b14" id="0091b14">二见者起大悲心。以为教化诸众生故。而现</a><a name="0091b15" id="0091b15">受身。梵天。是名第一坚固精进。所谓得无</a><a name="0091b16" id="0091b16">我忍忍于众生。起大悲心摄受众生。当说如</a><a name="0091b17" id="0091b17">是大精进时。八千菩萨得无生法忍。佛为授</a><a name="0091b18" id="0091b18">记。皆当得成阿耨多罗三藐三菩提。各于异</a><a name="0091b19" id="0091b19">土得成佛道。皆同一号号坚精进</a><a name="0091b20" id="0091b20"><p>尔时慧命大迦叶。在大会坐而白佛言。世尊。</a><a name="0091b21" id="0091b21">譬如大龙若欲雨时雨于大海不雨余处。此</a><a name="0091b22" id="0091b22">菩萨亦复如是。以大法雨为大海心诸菩萨</a><a name="0091b23" id="0091b23">说。不为余者。佛言。如是如是。迦叶。如</a><a name="0091b24" id="0091b24">汝所说。诸大龙王。所以不雨阎浮提者。非</a><a name="0091b25" id="0091b25">有吝妒。但以其处不堪受故。何以故。大龙</a><a name="0091b26" id="0091b26">所雨澍如车轴。阎浮提中不能容受。若其雨</a><a name="0091b27" id="0091b27">者。是阎浮提城邑聚落。山林陂池皆悉漂流</a><a name="0091b28" id="0091b28">如漂枣叶。是故大龙不以大雨雨阎浮提。如</a><a name="0091b29" id="0091b29">是迦叶。此诸菩萨不雨法雨于余众生。亦无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150091a.htm'><img src='up.gif' border=0></a>
<a href='T150091c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>