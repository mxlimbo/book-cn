<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0757a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷2)</font> 入密严微妙身生品第二 <font face='Arial'>T16, p0757a</h2></font><hr>
<span class='old'>
</a><br><a name="0756c28" id="0756c28">　　要待于有法　　　而起于无见</a><br><a name="0756c29" id="0756c29">　　有法本自无　　　无见何所待</span><br><a name="0757a01" id="0757a01">　　若有若无法　　　展转互相因</a><br><a name="0757a02" id="0757a02">　　有无二法中　　　不应起分别</a><br><a name="0757a03" id="0757a03">　　若离于所觉　　　能觉即不生</a><br><a name="0757a04" id="0757a04">　　譬如旋火轮　　　翳幻干城等</a><br><a name="0757a05" id="0757a05">　　皆因少所见　　　而生是诸觉</a><br><a name="0757a06" id="0757a06">　　若离于所因　　　此觉即无有</a><br><a name="0757a07" id="0757a07">　　名相互相系　　　习气无有边</a><br><a name="0757a08" id="0757a08">　　一切诸分别　　　与意而俱起</a><br><a name="0757a09" id="0757a09">　　有情流转故　　　圆成则不证</a><br><a name="0757a10" id="0757a10">　　无始时积集　　　沉迷诸妄境</a><br><a name="0757a11" id="0757a11">　　戏论而熏习　　　生于种种心</a><br><a name="0757a12" id="0757a12">　　能取及所取　　　有情心自性</a><br><a name="0757a13" id="0757a13">　　瓶衣等诸相　　　见实不可闻</a><br><a name="0757a14" id="0757a14">　　一切唯有觉　　　所觉义皆无</a><br><a name="0757a15" id="0757a15">　　能觉所觉性　　　自然如是转</a><br><a name="0757a16" id="0757a16">　　愚夫不除断　　　习气心迷惑</a><br><a name="0757a17" id="0757a17">　　赖耶及七识　　　有时而顿生</a><br><a name="0757a18" id="0757a18">　　犹如海波浪　　　风缘之所动</a><br><a name="0757a19" id="0757a19">　　洄澓而腾转　　　无有断绝时</a><br><a name="0757a20" id="0757a20">　　识浪亦如是　　　境界风所击</a><br><a name="0757a21" id="0757a21">　　种种诸分别　　　自内而执取</a><br><a name="0757a22" id="0757a22">　　如地无分别　　　庶物依以生</a><br><a name="0757a23" id="0757a23">　　藏识亦复然　　　众境之依处</a><br><a name="0757a24" id="0757a24">　　如人以己手　　　还自扪其身</a><br><a name="0757a25" id="0757a25">　　亦如象以鼻　　　取水自沾洒</a><br><a name="0757a26" id="0757a26">　　复似诸婴孩　　　以口含其指</a><br><a name="0757a27" id="0757a27">　　是知识分别　　　现境还自缘</a><br><a name="0757a28" id="0757a28">　　是心之境界　　　普遍于三有</a><br><a name="0757a29" id="0757a29">　　久修观行者　　　而能善通达<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160756c.htm'><img src='up.gif' border=0></a>
<a href='T160757b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>