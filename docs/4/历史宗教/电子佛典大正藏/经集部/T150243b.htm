<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0243b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷1)</font> <font face='Arial'>T15, p0243b</h2></font><hr>
<span class='old'>
</a><a name="0243a28" id="0243a28">出。绕佛七匝。还从顶入。告阿难言。谛听谛</a><a name="0243a29" id="0243a29">听。善思念之。我当为汝分别解说。阿难白佛</span><a name="0243b01" id="0243b01">言。唯然世尊。愿乐欲闻。佛告阿难。此迦絺</a><a name="0243b02" id="0243b02">罗难陀比丘。过去久远无数劫时。有佛世尊。</a><a name="0243b03" id="0243b03">名曰然灯如来应供正遍知明行足善逝世</a><a name="0243b04" id="0243b04">间解无上士调御丈夫天人师佛世尊。彼佛</a><a name="0243b05" id="0243b05">法中。有一比丘。名阿纯难陀。聪明多智。以多</a><a name="0243b06" id="0243b06">智故憍慢放逸。亦不修习四念处。法身坏命。</a><a name="0243b07" id="0243b07">终堕黑闇地狱。从地狱出。生龙象中。五百身</a><a name="0243b08" id="0243b08">中。恒作龙王。五百身中。恒作象王。舍畜生</a><a name="0243b09" id="0243b09">身。因前出家持戒力故。得生天上。天上命</a><a name="0243b10" id="0243b10">终。来生人间。前身读诵三藏经故。今得值</a><a name="0243b11" id="0243b11">佛。由前放逸不修四念处。是故今身不能觉</a><a name="0243b12" id="0243b12">寤。尔时迦絺罗难陀。闻佛此语。即从坐起。合</a><a name="0243b13" id="0243b13">掌长跪。白佛言。世尊唯愿天尊教我系念。</a><a name="0243b14" id="0243b14">尔时佛告迦絺罗难陀。谛听谛听。善思念之。</a><a name="0243b15" id="0243b15">汝于今日。快问如来灭乱心贼。甘露正法。三</a><a name="0243b16" id="0243b16">世诸佛。治烦恼药。关闭一切诸放逸门。普为</a><a name="0243b17" id="0243b17">人天。开八正道汝好谛观。莫令心乱。佛说此</a><a name="0243b18" id="0243b18">语时。众中有五十摩诃罗比丘。亦白阿难。世</a><a name="0243b19" id="0243b19">尊今者欲说除放逸法。我等随顺欲学此事。</a><a name="0243b20" id="0243b20">唯愿尊者。为我白佛说此语时。佛告诸比丘。</a><a name="0243b21" id="0243b21">非但为汝。亦为未来诸放逸者。我今于此迦</a><a name="0243b22" id="0243b22">兰竹园。为迦絺罗难陀比丘。说系念法。佛告</a><a name="0243b23" id="0243b23">迦絺罗难陀。汝受我语。慎莫忘失。汝从今日。</a><a name="0243b24" id="0243b24">修沙门法。沙门法者。应当静处敷尼师坛。结</a><a name="0243b25" id="0243b25">跏趺坐。齐整衣服。正身端坐。偏袒右肩。左手</a><a name="0243b26" id="0243b26">着右手上。闭目以舌拄齶。定心令住。不使分</a><a name="0243b27" id="0243b27">散先当系念着左脚大指上。谛观指半节。作</a><a name="0243b28" id="0243b28">泡起想。谛观极使明了。然后作泡溃想。见</a><a name="0243b29" id="0243b29">指半节极令白净。如有白光。见此事已。次观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150243a.htm'><img src='up.gif' border=0></a>
<a href='T150243c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>