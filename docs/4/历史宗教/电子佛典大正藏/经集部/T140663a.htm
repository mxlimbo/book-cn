<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0663a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷4)</font> 有为无为法品第十 <font face='Arial'>T14, p0663a</h2></font><hr>
<span class='old'>
</a><a name="0662c28" id="0662c28">者通达一切有为法皆是无为。是故不复起</a><a name="0662c29" id="0662c29">作诸业。智者知见一切有为法起相虚诳妄</span><a name="0663a01" id="0663a01">想。是故不复起作有为。何以故。有为法无有</a><a name="0663a02" id="0663a02">定性。一切有为法。皆无性无起作。何以故。持</a><a name="0663a03" id="0663a03">世。无有行有为缘而能通达无为。通达无为</a><a name="0663a04" id="0663a04">者。更不复缘有为。云何为通达。智者见一切</a><a name="0663a05" id="0663a05">有为法皆虚妄。无有根本无所系属。不堕数</a><a name="0663a06" id="0663a06">中。如是观时不复贪著有为缘。亦不取有为</a><a name="0663a07" id="0663a07">法。何以故。持世。非离有为得无为。非离无为</a><a name="0663a08" id="0663a08">得有为。有为如实相。即名无为。何以故。有为</a><a name="0663a09" id="0663a09">中无有为。无为中无无为。但为颠倒相应众</a><a name="0663a10" id="0663a10">生。令知见有为法故。分别说是有为法是无</a><a name="0663a11" id="0663a11">为法。是有为相是无为相。于是中何等为有</a><a name="0663a12" id="0663a12">为相。所谓生灭住异。何等为无为相。所谓</a><a name="0663a13" id="0663a13">无生无灭无住异。是有为相无为相。但为引</a><a name="0663a14" id="0663a14">导凡夫故说。持世。有为法无生相无灭相无</a><a name="0663a15" id="0663a15">住异相。是故说生灭住异相无相无生。若</a><a name="0663a16" id="0663a16">是有为法定有三相。佛当决定说。如是相是</a><a name="0663a17" id="0663a17">生。如是相是灭。如是相是住异。持世。如如</a><a name="0663a18" id="0663a18">来说一切法皆是无相。持世。无生若当有相。</a><a name="0663a19" id="0663a19">无灭若当有相。无住异若当有相。佛应决定</a><a name="0663a20" id="0663a20">说是无为相。持世。若无为有相有说即非无</a><a name="0663a21" id="0663a21">为。以说相故。但凡夫以数法故。说有为三相。</a><a name="0663a22" id="0663a22">所谓生灭住异。无为三相。所谓无生无灭无</a><a name="0663a23" id="0663a23">住异。持世。若人通达知见有为无为法。是人</a><a name="0663a24" id="0663a24">更不复有生灭住异。是故说得无为者。持世。</a><a name="0663a25" id="0663a25">生灭者。即是见集没义。若法无集则无有</a><a name="0663a26" id="0663a26">没。若不起集则不有退亦无住异。持世。是名</a><a name="0663a27" id="0663a27">有为如实知见。若人如实知见有为则不堕</a><a name="0663a28" id="0663a28">数中。所谓生灭住异。菩萨如是思惟有为无</a><a name="0663a29" id="0663a29">为法。不见有为法与无为法合。亦不见无为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140662c.htm'><img src='up.gif' border=0></a>
<a href='T140663b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>