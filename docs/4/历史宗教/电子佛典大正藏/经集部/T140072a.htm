<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0426 佛说千佛因缘经 0072a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 426 佛说千佛因缘经</font> <font face='Arial'>(卷1)</font> <font face='Arial'>T14, p0072a</h2></font><hr>
<span class='old'>
</a><a name="0071c28" id="0071c28">多智名摩诃那伽。至居士所高声说偈</a><a name="0071c29" id="0071c29"><p class='lg'>　　财为无主物　　　王贼所侵劫</span><br><a name="0072a01" id="0072a01">　　水火风吹尽　　　不安不久居</a><br><a name="0072a02" id="0072a02">　　此身属无常　　　恒为老病使</a><br><a name="0072a03" id="0072a03">　　匆匆营众务　　　不觉死贼苦</a><br><a name="0072a04" id="0072a04">　　无常风力解　　　财如大毒蛇</a><br><a name="0072a05" id="0072a05">　　毒害猛于龙　　　亦为世怨俱</a><br><a name="0072a06" id="0072a06">　　诸佛及贤圣　　　视财如疮疣</a><br><a name="0072a07" id="0072a07">　　捐之于大地　　　如人弃涕唾</a><br><a name="0072a08" id="0072a08">　　善士修布施　　　恒观于无我</a><br><a name="0072a09" id="0072a09">　　财物及受者　　　三法俱空寂</a><br><a name="0072a10" id="0072a10">　　以此庄严心　　　乃应菩萨行　</p></a><a name="0072a11" id="0072a11"><p>时千居士。闻优婆塞所说偈义。深心欢喜得</a><a name="0072a12" id="0072a12">未曾有。即共相随到于僧房。到僧房已白</a><a name="0072a13" id="0072a13">诸比丘。此大众中谁有智者。唯愿为我说甘</a><a name="0072a14" id="0072a14">露法。尔时众中有一比丘。名曰净音。为诸</a><a name="0072a15" id="0072a15">居士广赞菩萨檀波罗蜜。即说此偈</a><a name="0072a16" id="0072a16"><p class='lg'>　　过去有佛　　　号自在胜　　　彼佛世尊</a><br><a name="0072a17" id="0072a17">　　常说此法　　　施为妙聚　　　受报无穷</a><br><a name="0072a18" id="0072a18">　　诸天世人　　　因施得立　　　是故智者</a><br><a name="0072a19" id="0072a19">　　应行修施　　　施为宝盖　　　覆护穷者</a><br><a name="0072a20" id="0072a20">　　今世后世　　　生处安乐　　　若能广意</a><br><a name="0072a21" id="0072a21">　　修空慧心　　　不住诸有　　　而行布施</a><br><a name="0072a22" id="0072a22">　　如此施者　　　必成佛道　　　古昔诸佛</a><br><a name="0072a23" id="0072a23">　　所说檀法　　　长者应念　　　宜时修行　</p></a><a name="0072a24" id="0072a24"><p>时千居士。复闻比丘赞于布施。身心欢喜。</a><a name="0072a25" id="0072a25">即诣王所启大王言。我等今日闻诸比丘赞</a><a name="0072a26" id="0072a26">说檀波罗蜜。唯愿大王。为我宣令一切国内</a><a name="0072a27" id="0072a27">贫苦众生普使闻知</a><a name="0072a28" id="0072a28">佛说千佛因缘经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140071c.htm'><img src='up.gif' border=0></a>
<a href='T140072b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>