<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0688b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷9)</font> 本行品第八 <font face='Arial'>T15, p0688b</h2></font><hr>
<span class='old'>
</a><a name="0688a28" id="0688a28">众生从是已后即得百千亿念佛三昧。得百</a><a name="0688a29" id="0688a29">万阿僧祇旋陀罗尼。既得此已诸佛现前说</span><a name="0688b01" id="0688b01">无相法。须臾之间得首楞严三昧。时彼童子</a><a name="0688b02" id="0688b02">受三归依。一礼佛故谛观佛相心无疲厌。由</a><a name="0688b03" id="0688b03">此因缘值无数佛。何况系念具足思惟观佛</a><a name="0688b04" id="0688b04">色身。时彼童子岂异人乎。今我身是</a><a name="0688b05" id="0688b05"><p>尔时世尊赞文殊师利言。善哉善哉。文殊师</a><a name="0688b06" id="0688b06">利。乃于昔时一礼佛故。得值尔许无数诸佛。</a><a name="0688b07" id="0688b07">何况未来我诸弟子勤观佛者。佛敕阿难。汝</a><a name="0688b08" id="0688b08">持文殊师利语。遍告大众及未来世众生。若</a><a name="0688b09" id="0688b09">能礼拜者。若能念佛者。若能观佛者。当知</a><a name="0688b10" id="0688b10">此人与文殊师利等无有异。舍身他世。文殊</a><a name="0688b11" id="0688b11">师利等诸大菩萨为其和上。说是语时菩萨</a><a name="0688b12" id="0688b12">众中有一佛子。名曰财首。即从座起绕佛七</a><a name="0688b13" id="0688b13">匝恭敬礼拜。亦礼文殊师利足。以天曼陀罗</a><a name="0688b14" id="0688b14">华。摩诃曼陀罗华。曼殊沙华。摩诃曼殊沙</a><a name="0688b15" id="0688b15">华。而散佛上。及散文殊师利上。亦散尊者阿</a><a name="0688b16" id="0688b16">难。是诸天华当于佛上化为华台。于华台内</a><a name="0688b17" id="0688b17">有十方佛结加趺坐</a><a name="0688b18" id="0688b18"><p>东方善德佛告大众言。汝等当知我念过去</a><a name="0688b19" id="0688b19">无量世时。有佛世尊。名宝威德上王如来应</a><a name="0688b20" id="0688b20">正遍知。彼佛出时亦如今日说三乘法。时彼</a><a name="0688b21" id="0688b21">佛世有一比丘有九弟子。与诸弟子往诣佛</a><a name="0688b22" id="0688b22">塔礼拜佛像。见一宝像严显可观。既敬礼已</a><a name="0688b23" id="0688b23">目谛视之说偈赞叹。随寿修短各自命终。既</a><a name="0688b24" id="0688b24">命终已生于东方宝威德上王佛国土。在大</a><a name="0688b25" id="0688b25">莲华结加趺坐忽然化生。从此已后恒得值</a><a name="0688b26" id="0688b26">遇无量诸佛。于诸佛所净修梵行。得念佛</a><a name="0688b27" id="0688b27">三昧海。既得此已诸佛现前即与授记。于十</a><a name="0688b28" id="0688b28">方面随意作佛。东方善德佛者则我身是。南</a><a name="0688b29" id="0688b29">方栴檀德佛。西方无量明佛。北方相德佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150688a.htm'><img src='up.gif' border=0></a>
<a href='T150688c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>