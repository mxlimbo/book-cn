<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0715b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷5)</font> <font face='Arial'>T14, p0715b</h2></font><hr>
<span class='old'>
</a><a name="0715a28" id="0715a28">外道。勤勇进修难行之行。于外道中智者共</a><a name="0715a29" id="0715a29">许。菩萨知其根成熟时。于其所修禅定之法。</span><a name="0715b01" id="0715b01">乃呵毁言。诸仁者。汝修定法非出离道。亦非</a><a name="0715b02" id="0715b02">离欲。又非寂灭由是渐次使令安住如来法</a><a name="0715b03" id="0715b03">中。是为菩萨善回外道诸见方便。云何是善</a><a name="0715b04" id="0715b04">回五尘境界方便。谓若菩萨或见有人极多</a><a name="0715b05" id="0715b05">贪爱。菩萨不以别异方便。但随所乐而为调</a><a name="0715b06" id="0715b06">伏。乃以神力化现女身。端正殊妙胜诸女人。</a><a name="0715b07" id="0715b07">是人见已极生贪着。时化女身于刹那间。变</a><a name="0715b08" id="0715b08">成死尸烂坏臭秽。彼贪爱人见即惊怖。乃生</a><a name="0715b09" id="0715b09">厌患逼恼其心。作如是言。云何速能离此臭</a><a name="0715b10" id="0715b10">秽。尔时菩萨即住其前如应说法。彼贪染人</a><a name="0715b11" id="0715b11">随得离欲。是为菩萨善回五尘境界方便。云</a><a name="0715b12" id="0715b12">何是善除疑悔方便。谓若菩萨或见有人造</a><a name="0715b13" id="0715b13">五无间业。或诸不善业。即诣其所而语之言。</a><a name="0715b14" id="0715b14">汝今何故愁不悦意。是人答言。善男子。我造</a><a name="0715b15" id="0715b15">五无间业。以是缘故愁不悦意。将非我于</a><a name="0715b16" id="0715b16">长夜之中。无有利乐极大苦恼。菩萨乃为其</a><a name="0715b17" id="0715b17">人说戒忏悔。又复如应说甚深法。是人未能</a><a name="0715b18" id="0715b18">舍疑悔心。菩萨即现神通适其心念使令</a><a name="0715b19" id="0715b19">生信。是人即时于菩萨所。乃起信心清净欢</a><a name="0715b20" id="0715b20">喜。由喜心故堪任受法。菩萨引之令入正道。</a><a name="0715b21" id="0715b21">于其人前。化现父母而加杀害。谓其人言。我</a><a name="0715b22" id="0715b22">今与汝同造斯罪勿生疑悔。作是语已复现</a><a name="0715b23" id="0715b23">神通。是人念言。菩萨具有神通智慧犹害父</a><a name="0715b24" id="0715b24">母。况复我邪。尔时乃为是人说种种法。使</a><a name="0715b25" id="0715b25">其罪业而得轻微犹如蚊翅。是为菩萨善除</a><a name="0715b26" id="0715b26">疑悔方便。云何是善知救度有情方便。谓若</a><a name="0715b27" id="0715b27">菩萨或见有人堪任受法。然以是人造极恶</a><a name="0715b28" id="0715b28">业。菩萨为欲度斯等故随应化现。若以王身</a><a name="0715b29" id="0715b29">得度者。即现王身。若以宰官身得度者。即现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140715a.htm'><img src='up.gif' border=0></a>
<a href='T140715c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>