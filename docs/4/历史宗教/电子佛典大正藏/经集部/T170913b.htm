<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0842 大方广圆觉修多罗了义经 0913b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 842 大方广圆觉修多罗了义经</font> <font face='Arial'>(卷1)</font> <font face='Arial'>T17, p0913b</h2></font><hr>
<span class='old'>
</a><a name="0913a28" id="0913a28">藏。三昧正受。一切如来。光严住持。是诸众生</a><a name="0913a29" id="0913a29">清净觉地。身心寂灭。平等本际。圆满十方。不</span><a name="0913b01" id="0913b01">二随顺。于不二境。现诸净土。与大菩萨摩诃</a><a name="0913b02" id="0913b02">萨十万人俱。其名曰文殊师利菩萨。普贤菩</a><a name="0913b03" id="0913b03">萨。普眼菩萨。金刚藏菩萨。弥勒菩萨。清净慧</a><a name="0913b04" id="0913b04">菩萨。威德自在菩萨。辩音菩萨。净诸业障菩</a><a name="0913b05" id="0913b05">萨。普觉菩萨。圆觉菩萨。贤善首菩萨等。而为</a><a name="0913b06" id="0913b06">上首。与诸眷属。皆入三昧。同住如来平等法</a><a name="0913b07" id="0913b07">会。于是文殊师利菩萨。在大众中。即从座起。</a><a name="0913b08" id="0913b08">顶礼佛足。右绕三匝。长跪叉手。而白佛言。大</a><a name="0913b09" id="0913b09">悲世尊。愿为此会诸来法众。说于如来本起</a><a name="0913b10" id="0913b10">清净因地法行。及说菩萨于大乘中发清净</a><a name="0913b11" id="0913b11">心。远离诸病。能使未来末世众生求大乘者</a><a name="0913b12" id="0913b12">不堕邪见。作是语已。五体投地。如是三请。终</a><a name="0913b13" id="0913b13">而复始</a><a name="0913b14" id="0913b14"><p>尔时世尊。告文殊师利菩萨言。善哉善哉。善</a><a name="0913b15" id="0913b15">男子。汝等乃能为诸菩萨。咨询如来因地法</a><a name="0913b16" id="0913b16">行。及为末世一切众生求大乘者。得正住持</a><a name="0913b17" id="0913b17">不堕邪见。汝今谛听。当为汝说。时文殊师利</a><a name="0913b18" id="0913b18">菩萨。奉教欢喜。及诸大众。默然而听</a><a name="0913b19" id="0913b19"><p>善男子。无上法王有大陀罗尼门。名为圆觉。</a><a name="0913b20" id="0913b20">流出一切清净真如菩提涅槃及波罗密。教</a><a name="0913b21" id="0913b21">授菩萨。一切如来。本起因地。皆依圆照清净</a><a name="0913b22" id="0913b22">觉相。永断无明。方成佛道。云何无明。善男</a><a name="0913b23" id="0913b23">子。一切众生。从无始来。种种颠倒。犹如迷人</a><a name="0913b24" id="0913b24">四方易处。妄认四大为自身相。六尘缘影为</a><a name="0913b25" id="0913b25">自心相。譬彼病目见空中花及第二月。善男</a><a name="0913b26" id="0913b26">子。空实无花。病者妄执。由妄执故。非唯惑此</a><a name="0913b27" id="0913b27">虚空自性。亦复迷彼实花生处。由此妄有轮</a><a name="0913b28" id="0913b28">转生死。故名无明。善男子。此无明者。非实有</a><a name="0913b29" id="0913b29">体。如梦中人梦时。非无及至于醒了无所得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170913a.htm'><img src='up.gif' border=0></a>
<a href='T170913c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>