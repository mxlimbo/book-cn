<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0468 文殊师利问经 0495b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 468 文殊师利问经</font> <font face='Arial'>(卷1)</font> 涅槃品第五 <font face='Arial'>T14, p0495b</h2></font><hr>
<span class='old'>
</a><a name="0495a28" id="0495a28"><p class='lg'>　　彼无有日月　　　星宿及四大</a><br><a name="0495a29" id="0495a29">　　昼夜与量数　　　形色及虚空</span><br><a name="0495b01" id="0495b01">　　亦无老病死　　　年岁诸所作</a><br><a name="0495b02" id="0495b02">　　已断生死本　　　是常亦是恒</a><br><a name="0495b03" id="0495b03">　　如是涅槃相　　　善人之所说　</p></a><a name="0495b04" id="0495b04"><p>文殊师利白佛言。世尊。有诸外道。说世间空</a><a name="0495b05" id="0495b05">又说不空。此是外道邪意分别。佛告文殊师</a><a name="0495b06" id="0495b06">利。此外道意不真实思惟。若世间空则无生</a><a name="0495b07" id="0495b07">死。何以故。以空故。生死若空。涅槃亦空。若</a><a name="0495b08" id="0495b08">涅槃无则无神通。若世间不空生死亦无。何</a><a name="0495b09" id="0495b09">以故。以不空故。以生死不空涅槃亦无。若无</a><a name="0495b10" id="0495b10">涅槃亦无神通。文殊师利若世间不生不坏</a><a name="0495b11" id="0495b11">何用涅槃。若生死无失坏不名生死。何以故。</a><a name="0495b12" id="0495b12">以无失故。若生死无失。即生死为涅槃。是故</a><a name="0495b13" id="0495b13">文殊师利。不应说世间空与不空亦不应说</a><a name="0495b14" id="0495b14">世间应断及以不断。何以故。以无有故。断者</a><a name="0495b15" id="0495b15">是断烦恼。不断者非断烦恼。亦无烦恼及非</a><a name="0495b16" id="0495b16">烦恼。亦无解脱。若无解脱则无涅槃。文殊师</a><a name="0495b17" id="0495b17">利。灭亦无。何以故。生死空不空故。是故无</a><a name="0495b18" id="0495b18">灭。若生死如此谁乐得涅槃。佛说此祇夜</a><a name="0495b19" id="0495b19"><p class='lg'>　　若诸世间空　　　则无有生死</a><br><a name="0495b20" id="0495b20">　　以生死无故　　　涅槃亦不有</a><br><a name="0495b21" id="0495b21">　　世间若不空　　　亦无有生死</a><br><a name="0495b22" id="0495b22">　　生死若无者　　　涅槃亦非有</a><br><a name="0495b23" id="0495b23">　　生死若如是　　　谁当乐涅槃　</p></a><a name="0495b24" id="0495b24"><p><b>　　<A NAME="n223"></A>般若波罗蜜品第六</b></a><a name="0495b25" id="0495b25"><p>尔时文殊师利白佛言。世尊般若波罗蜜。一</a><a name="0495b26" id="0495b26">切声闻缘觉。从般若波罗蜜出不。一切佛一</a><a name="0495b27" id="0495b27">切法。从般若波罗蜜出不。佛告文殊师利如</a><a name="0495b28" id="0495b28">是如是。一切声闻缘觉一切佛一切法。从般</a><a name="0495b29" id="0495b29">若波罗蜜出。菩萨于色行行于相。于色坏行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140495a.htm'><img src='up.gif' border=0></a>
<a href='T140495c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>