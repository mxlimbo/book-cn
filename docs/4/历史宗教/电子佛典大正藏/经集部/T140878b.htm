<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0878b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷7)</font> <font face='Arial'>T14, p0878b</h2></font><hr>
<span class='old'>
</a><br><a name="0878a28" id="0878a28">　　色相端严世亦希　　　举世何人不爱乐</a><br><a name="0878a29" id="0878a29">　　于有德人何生恚　　　功德岂容过失随</span><br><a name="0878b01" id="0878b01">　　同彼金刚真实心　　　云何是中起差别</a><br><a name="0878b02" id="0878b02">　　诸有铁石为心者　　　及彼都无思虑人</a><br><a name="0878b03" id="0878b03">　　此等破坏于识心　　　应于汝子不生爱</a><br><a name="0878b04" id="0878b04">　　坚固金刚大炽焰　　　如人举置于我顶</a><br><a name="0878b05" id="0878b05">　　复如利剑断颈胸　　　见破坏汝亦如是</a><br><a name="0878b06" id="0878b06">　　复如猛恶大雷雹　　　从空堕击于我心</a><br><a name="0878b07" id="0878b07">　　今汝众所爱乐人　　　何人教敕令杀害</a><br><a name="0878b08" id="0878b08">　　苦哉何人猛恶语　　　于汝造作如是业</a><br><a name="0878b09" id="0878b09">　　何等极恶怨缚心　　　今时于汝不爱乐</a><br><a name="0878b10" id="0878b10">　　何故死王来触娆　　　何人故起厌恶心</a><br><a name="0878b11" id="0878b11">　　昔时杀汝是何人　　　汝今速应为我说　</p></a><a name="0878b12" id="0878b12"><p>尔时金色童子闻阿阇世王如是语已。即起</a><a name="0878b13" id="0878b13">思念。若我今时以其前事具白于王。岂非我</a><a name="0878b14" id="0878b14">于勇戾大臣造恶业邪。何以故。王性暴急斯</a><a name="0878b15" id="0878b15">须显明。即于今时害其性命。又复惟忖。但</a><a name="0878b16" id="0878b16">自审观宿业。我于先世历诸生中。决定自造</a><a name="0878b17" id="0878b17">诸不善业。作已成熟报应斯明。是知先世业</a><a name="0878b18" id="0878b18">因不能忘报。故我今时实无过咎。为他欲杀</a><a name="0878b19" id="0878b19">而使弃置。作是念已决定无疑。即诣王前说</a><a name="0878b20" id="0878b20">伽陀曰</a><a name="0878b21" id="0878b21"><p class='lg'>　　如我昔于先世中　　　自所造作不善业</a><br><a name="0878b22" id="0878b22">　　业成果熟理昭然　　　而今报应当发现</a><br><a name="0878b23" id="0878b23">　　今日所招非爱果　　　皆由自作不善因</a><br><a name="0878b24" id="0878b24">　　此时受报必无疑　　　王应为我善伺察　</p></a><a name="0878b25" id="0878b25"><p>童子说是伽陀已。前诣尊者阿难所。全身委</a><a name="0878b26" id="0878b26">地顶礼双足。退住一面</a><a name="0878b27" id="0878b27"><p>是时尊者阿难告童子言。童子。此迦尸孙那</a><a name="0878b28" id="0878b28">利童女。先为蛇毒隐覆支体。汝以真实加持</a><a name="0878b29" id="0878b29">之力。令今起止速获轻安平复如故。亦使此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140878a.htm'><img src='up.gif' border=0></a>
<a href='T140878c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>