<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0673 大乘同性经 0651c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 673 大乘同性经</font> <font face='Arial'>(卷2)</font> <font face='Arial'>T16, p0651c</h2></font><hr>
<span class='old'>
</a><a name="0651b28" id="0651b28">等度于烦恼有海彼岸。善丈夫。汝今当知。若</a><a name="0651b29" id="0651b29">五浊世中如来所现神通之力。皆佛应化。或</span><a name="0651c01" id="0651c01">诸菩萨神通力故。善巧方便便化所出。海妙</a><a name="0651c02" id="0651c02">深持自在智通菩萨复问佛言。世尊。佛身几</a><a name="0651c03" id="0651c03">种。佛言。善丈夫。略说有三。何等为三。一者</a><a name="0651c04" id="0651c04">报。二者应。三者真身。海妙深持自在智通菩</a><a name="0651c05" id="0651c05">萨复问佛言。世尊。何者名为如来报身。佛言。</a><a name="0651c06" id="0651c06">善丈夫。若欲身彼佛报者。汝今当知。如汝今</a><a name="0651c07" id="0651c07">日见我现诸如来清净佛刹现得道者当得道</a><a name="0651c08" id="0651c08">者。如是一切即是报身。海妙深持自在智通</a><a name="0651c09" id="0651c09">菩萨复问佛言。世尊。何者名为如来应身。佛</a><a name="0651c10" id="0651c10">言。善丈夫。犹若今日踊步揵如来。魔恐怖</a><a name="0651c11" id="0651c11">如来。大慈意如来。有如是等一切彼如来。秽</a><a name="0651c12" id="0651c12">浊世中现成佛者当成佛者。如来显现从兜</a><a name="0651c13" id="0651c13">率下。乃至住持一切正法一切像法一切末</a><a name="0651c14" id="0651c14">法。善丈夫。汝今当知。如是化事皆是应身。海</a><a name="0651c15" id="0651c15">妙深持自在智通菩萨复问佛言。世尊。何者</a><a name="0651c16" id="0651c16">名为如来法身。佛言。善丈夫。如来真法身者。</a><a name="0651c17" id="0651c17">无色无现无著不可见。无言说无住处无相</a><a name="0651c18" id="0651c18">无报。无生无灭无譬喻。如是善丈夫。如来</a><a name="0651c19" id="0651c19">不可说身。法身智身。无等身。无等等身。毗卢</a><a name="0651c20" id="0651c20">遮那身。虚空身。不断身。不坏身。无边身。至</a><a name="0651c21" id="0651c21">真身。非虚假身。无譬喻身。是名真身。海妙深</a><a name="0651c22" id="0651c22">持自在智通菩萨复问佛言。世尊。若诸佛真</a><a name="0651c23" id="0651c23">体。无色无现乃至不可说。不可说者岂非断</a><a name="0651c24" id="0651c24">相也。佛言。善丈夫于汝意云何。虚空界者可</a><a name="0651c25" id="0651c25">有断绝及有相不。海妙深持自在智通菩萨</a><a name="0651c26" id="0651c26">答言。世尊。虚空界者不可断绝亦无有相。世</a><a name="0651c27" id="0651c27">尊。何以故。若虚空界有断绝者。彼虚空界不</a><a name="0651c28" id="0651c28">名无碍世尊。虚空界无有相处聚处边处色</a><a name="0651c29" id="0651c29">处及以物处。是故世尊。彼虚空界不可断绝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160651b.htm'><img src='up.gif' border=0></a>
<a href='T160652a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>