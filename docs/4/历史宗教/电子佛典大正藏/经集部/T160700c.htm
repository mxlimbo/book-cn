<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0700c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷3)</font> 分别瑜伽品第六 <font face='Arial'>T16, p0700c</h2></font><hr>
<span class='old'>
</a><a name="0700b28" id="0700b28">如是五义。当知普摄一切诸义。慈氏菩萨</a><a name="0700b29" id="0700b29">复白佛言。世尊。若闻所成慧了知其义。若</span><a name="0700c01" id="0700c01">思所成慧了知其义若奢摩他毗钵舍那。修</a><a name="0700c02" id="0700c02">所成慧了知其义。此何差别。佛告慈氏菩萨</a><a name="0700c03" id="0700c03">曰。善男子闻所成慧依止于文。但如其说</a><a name="0700c04" id="0700c04">未善意趣。未现在前随顺解脱。未能领</a><a name="0700c05" id="0700c05">受成解脱义。思所成慧亦依于文。不唯如</a><a name="0700c06" id="0700c06">说能善意趣。未现在前转顺解脱。未能领</a><a name="0700c07" id="0700c07">受成解脱义。若诸菩萨修所成慧。亦依于文</a><a name="0700c08" id="0700c08">亦不依文。亦如其说亦不如说。能善意</a><a name="0700c09" id="0700c09">趣。所知事同分三摩地所行。影像现前极顺</a><a name="0700c10" id="0700c10">解脱。已能领受成解脱义。善男子。是名三</a><a name="0700c11" id="0700c11">种知义差别。慈氏菩萨复白佛言。世尊。修</a><a name="0700c12" id="0700c12">奢摩他毗钵舍那诸菩萨众。知法知义。云</a><a name="0700c13" id="0700c13">何为智。云何为见。佛告慈氏菩萨曰。善</a><a name="0700c14" id="0700c14">男子。我无量门宣说智见二种差别。今当为</a><a name="0700c15" id="0700c15">汝略说其相。若缘总法修奢摩他毗钵舍</a><a name="0700c16" id="0700c16">那。所有妙慧是名为智。若缘别法修奢摩</a><a name="0700c17" id="0700c17">他毗钵舍那。所有妙慧是名为见。慈氏菩萨</a><a name="0700c18" id="0700c18">复白佛言。世尊。修奢摩他毗钵舍那诸菩</a><a name="0700c19" id="0700c19">萨众。由何作意何等。云何除遣诸相。佛告</a><a name="0700c20" id="0700c20">慈氏菩萨曰。善男子。由真如作意除遣法</a><a name="0700c21" id="0700c21">相及与义相。若于其名及名自性无所得时。</a><a name="0700c22" id="0700c22">亦不观彼所依之相。如是除遣。如于其名</a><a name="0700c23" id="0700c23">于句于文。于一切义当知亦尔。乃至于界</a><a name="0700c24" id="0700c24">及界自性无所得时。亦不观彼所依之相。</a><a name="0700c25" id="0700c25">如是除遣。世尊。诸所了知真如义相。此真</a><a name="0700c26" id="0700c26">如相亦可遣不。善男子。于所了知真如义</a><a name="0700c27" id="0700c27">中。都无有相亦无所得。当何所遣。善男子。</a><a name="0700c28" id="0700c28">我说了知真如义时。能伏一切法义之相。</a><a name="0700c29" id="0700c29">非此了达余所能伏。世尊。如世尊说浊水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160700b.htm'><img src='up.gif' border=0></a>
<a href='T160701a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>