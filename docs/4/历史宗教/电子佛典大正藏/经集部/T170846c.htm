<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0822 佛说诸法勇王经 0846c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 822 佛说诸法勇王经</font> <font face='Arial'>(卷1)</font> <font face='Arial'>T17, p0846c</h2></font><hr>
<span class='old'>
</a><a name="0846b28" id="0846b28"><p>复次比丘。云何名为僧善利也。所谓四沙门</a><a name="0846b29" id="0846b29">果。何等为四。须陀洹果。斯陀含果。阿那含</span><a name="0846c01" id="0846c01">果。阿罗汉果。是名僧利。尔时世尊。复说偈</a><a name="0846c02" id="0846c02">言</a><a name="0846c03" id="0846c03"><p class='lg'>　　大士之善利　　　是则入僧数</a><br><a name="0846c04" id="0846c04">　　具四沙门果　　　则能毕报恩　</p></a><a name="0846c05" id="0846c05"><p>尔时比丘闻是语已。即作是言。如佛所说。</a><a name="0846c06" id="0846c06">若有比丘入于僧数勤修僧业获僧善利。如</a><a name="0846c07" id="0846c07">是之人乃能堪受一切信施无有愚痴。受已</a><a name="0846c08" id="0846c08">毕能报其施恩。信心出家所愿具足。世尊。若</a><a name="0846c09" id="0846c09">有善男子发大乘心求一切智净信出家。如</a><a name="0846c10" id="0846c10">是之人得在僧数勤修僧业得僧利不。佛言。</a><a name="0846c11" id="0846c11">比丘。善哉善哉。汝有大智。能作如是微妙</a><a name="0846c12" id="0846c12">善问。汝今以为多所利益安乐天人。能问如</a><a name="0846c13" id="0846c13">来如是深义。复告比丘。善持忆念。谛听谛</a><a name="0846c14" id="0846c14">听善思念之。当为汝说。比丘白佛。唯然世</a><a name="0846c15" id="0846c15">尊。愿乐欲闻。唯愿如来分别善说。佛言。比</a><a name="0846c16" id="0846c16">丘。若有诸人发大乘心修行大乘。求一切智</a><a name="0846c17" id="0846c17">信心舍家。如是之人不入僧数不修僧业不</a><a name="0846c18" id="0846c18">得僧利。尔时世尊。复说偈言</a><a name="0846c19" id="0846c19"><p class='lg'>　　不入于僧数　　　不勤修僧业</a><br><a name="0846c20" id="0846c20">　　不得僧善利　　　是修于菩提　</p></a><a name="0846c21" id="0846c21"><p>尔时比丘复白佛言。世尊。如来何缘听如是</a><a name="0846c22" id="0846c22">人出家受具受人信施。世尊。如是之人不入</a><a name="0846c23" id="0846c23">僧数不勤僧业不得僧利。云何而得毕报施</a><a name="0846c24" id="0846c24">恩。佛言。比丘。汝今不应问如是事。比丘复言。</a><a name="0846c25" id="0846c25">若如是人不入僧数不勤僧业不得僧利。云</a><a name="0846c26" id="0846c26">何而得毕报施恩。佛言。止止不复须问。如第</a><a name="0846c27" id="0846c27">一请。第二第三亦复如是。佛告比丘。汝已三</a><a name="0846c28" id="0846c28">请岂得不说。宣是语已。以神通力放于眉间</a><a name="0846c29" id="0846c29">白毫相光。其明焰炽有百千色。悉照三千大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170846b.htm'><img src='up.gif' border=0></a>
<a href='T170847a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>