<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0459 佛说文殊悔过经 0445c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 459 佛说文殊悔过经</font> <font face='Arial'>(卷1)</font> <font face='Arial'>T14, p0445c</h2></font><hr>
<span class='old'>
</a><a name="0445b28" id="0445b28">因缘解脱所可供养。奉侍之德以贡诸佛。是</a><a name="0445b29" id="0445b29">诸世尊于诸法界而不动摇。不得诸度无极</span><a name="0445c01" id="0445c01">处所。入无挂碍所至无际。察于众生五阴之</a><a name="0445c02" id="0445c02">体。犹如旷野而无有主悉无所有。不晓了此</a><a name="0445c03" id="0445c03">唐为忧患。化众生类志萨芸若。诸通之慧</a><a name="0445c04" id="0445c04">普入众行取如来身。所入行者悉舍有无。显</a><a name="0445c05" id="0445c05">现众生人之境界使无憍慢。转佛法轮无有</a><a name="0445c06" id="0445c06">放逸。皆弃调戏抑制众魔。人民志性不可</a><a name="0445c07" id="0445c07">限量断除诸根为现无量。一切众生处诸罗</a><a name="0445c08" id="0445c08">网。而以道力广示其义。平等之事无阴盖</a><a name="0445c09" id="0445c09">本。亦不动摇。悉皆兴发宣示普门。具足逮</a><a name="0445c10" id="0445c10">成萨芸若慧。净修诸佛功勋之德庄严其身。</a><a name="0445c11" id="0445c11">供养舍利以此灯香众华杂馨诸所供具众养</a><a name="0445c12" id="0445c12">之德以贡诸佛世之光曜。如诸菩萨过去佛</a><a name="0445c13" id="0445c13">时若干供养心无所著以贡诸佛。吾亦如之</a><a name="0445c14" id="0445c14">建立劝助。唯诸大圣垂以大慈见愍纳受。</a><a name="0445c15" id="0445c15">文殊师利曰。复次族姓子。菩萨大士所住</a><a name="0445c16" id="0445c16">若兹。当说此言。吾所悔过则虚不实。所</a><a name="0445c17" id="0445c17">可劝助亦无所生。所可请问亦无所有。计</a><a name="0445c18" id="0445c18">此所悔虚无实也。设我所劝无所生者。所</a><a name="0445c19" id="0445c19">可请问无所有已。道亦如是虚无所有。其无</a><a name="0445c20" id="0445c20">所生无所有者。等定亦如则无所生。无有度</a><a name="0445c21" id="0445c21">者无著无念。已无所著则能信脱。无著劝</a><a name="0445c22" id="0445c22">助。所首悔过。功德之品。计于道心。一切</a><a name="0445c23" id="0445c23">众生于无罪福。而得自在本所劝助。皆以德</a><a name="0445c24" id="0445c24">本供养一切诸如来众。稽首归命贡上灯香</a><a name="0445c25" id="0445c25">花盖璎珞若干种物。所供养者取此功德。</a><a name="0445c26" id="0445c26">皆为一味清净之行。所清净者本性清净。</a><a name="0445c27" id="0445c27">鲜洁显曜等一切智。以为大施无极之业。仁</a><a name="0445c28" id="0445c28">和无秽等行于道。所愿合集当令归趣如来</a><a name="0445c29" id="0445c29">之道。则用劝助无上正真为最正觉。一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140445b.htm'><img src='up.gif' border=0></a>
<a href='T140446a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>