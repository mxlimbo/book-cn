<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0754 佛说未曾有因缘经 0577c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 754 佛说未曾有因缘经</font> <font face='Arial'>(卷1)</font> <font face='Arial'>T17, p0577c</h2></font><hr>
<span class='old'>
</a><a name="0577b28" id="0577b28">宜轻心。自亏福也。诸天闻已。咸然唯诺。脱</a><a name="0577b29" id="0577b29">天宝衣积为高座。须臾之间。庄严校饰。清</span><a name="0577c01" id="0577c01">净第一。野干升座。告天帝曰。吾今说法。正</a><a name="0577c02" id="0577c02">当为二大因缘故。何等为二。一者说法。开化</a><a name="0577c03" id="0577c03">天人。福无量故。二者为报施食恩故。岂得不</a><a name="0577c04" id="0577c04">说。天帝白曰。免井厄难。得全身命。功德应</a><a name="0577c05" id="0577c05">大。尊者云何说法报恩。不及此耶。所以者何。</a><a name="0577c06" id="0577c06">一切天下。皆乐生求安。无欲死者。以是因缘。</a><a name="0577c07" id="0577c07">全命之功。岂得不大。野干答曰。死生之宜。各</a><a name="0577c08" id="0577c08">有其人。有人贪生。有人乐死。何人贪生。其人</a><a name="0577c09" id="0577c09">生世。愚痴幽冥。不知死已。后世更生。违佛远</a><a name="0577c10" id="0577c10">法。不遭明师。杀盗淫欺。唯恶是从。如是之</a><a name="0577c11" id="0577c11">人。贪生畏死。何人乐死。遭遇明师。奉事三</a><a name="0577c12" id="0577c12">宝。改恶修善。孝养父母。敬事师长。和顺妻</a><a name="0577c13" id="0577c13">子。奴婢眷属。谦敬于人。如斯之人。恶生乐</a><a name="0577c14" id="0577c14">死。所以者何。善人死者。福应生天。受五</a><a name="0577c15" id="0577c15">欲乐。恶人死者。应入地狱受无量苦。善人乐</a><a name="0577c16" id="0577c16">死。如囚出狱恶人畏死。如囚入狱。天帝问曰。</a><a name="0577c17" id="0577c17">如尊所诲。全其躯命。无功夫者。诚如所言。</a><a name="0577c18" id="0577c18">其余二功。施食施法。有何功德。唯愿说之。开</a><a name="0577c19" id="0577c19">化盲冥。野干答曰。布施饮食。济一日之命。</a><a name="0577c20" id="0577c20">施珍宝物。济一世之福增益生死。系缚因</a><a name="0577c21" id="0577c21">缘。说法教化。名为法施。能令众生出世间惯。</a><a name="0577c22" id="0577c22">出世间惯者。凡有三种。一者罗汉。二者辟</a><a name="0577c23" id="0577c23">支佛。三者佛道。此三乘人。皆从闻法。如说修</a><a name="0577c24" id="0577c24">行。有诸众生。免三恶道。受人天福乐。皆由</a><a name="0577c25" id="0577c25">闻法。是故佛说。以法布施。功德无量。天帝白</a><a name="0577c26" id="0577c26">言。师今此身。为是业报应化身乎。野干答</a><a name="0577c27" id="0577c27">言。是罪业报非应化也。天人闻已。肃然惊</a><a name="0577c28" id="0577c28">怖。悲哀伤心。垂泪满目。更起修敬。白野干</a><a name="0577c29" id="0577c29">曰。我意谓是菩萨圣人应现济物。而今方闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170577b.htm'><img src='up.gif' border=0></a>
<a href='T170578a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>