<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0430a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷1)</font> <font face='Arial'>T15, p0430a</h2></font><hr>
<span class='old'>
</a><a name="0429c28" id="0429c28">亦复如是遍一切处。若菩萨解了诸法。当具</a><a name="0429c29" id="0429c29">辩才而得正智分别句义。即能趣证佛一切</span><a name="0430a01" id="0430a01">智</a><a name="0430a02" id="0430a02"><p>辩积菩萨言。若菩萨智慧解脱。诸有所作皆</a><a name="0430a03" id="0430a03">不可取。心无相故。无所增减不动不摇。于一</a><a name="0430a04" id="0430a04">切语言如理而解。毁谤称誉亦不能动。所有</a><a name="0430a05" id="0430a05">一切外道语言。一切如来语言。若内若外若</a><a name="0430a06" id="0430a06">隐若显。皆悉平等无有差别。知一切法皆归</a><a name="0430a07" id="0430a07">寂灭。心无所著安固不动。如妙高山无动转</a><a name="0430a08" id="0430a08">相。若菩萨智慧解脱归寂灭心者。即能趣证</a><a name="0430a09" id="0430a09">佛一切智</a><a name="0430a10" id="0430a10"><p>海意菩萨言。菩萨大智慧海。万法所归平等</a><a name="0430a11" id="0430a11">一味。菩萨多闻总持诸法之性一味无异。了</a><a name="0430a12" id="0430a12">知诸法本真自性非无所有。从缘生法即真</a><a name="0430a13" id="0430a13">实义。种种善根之所从生。应知是法不增不</a><a name="0430a14" id="0430a14">减。本末之性福利无尽。究竟寂灭非断非常</a><a name="0430a15" id="0430a15">自如实知。复于众生起无量心无忘无失。常</a><a name="0430a16" id="0430a16">生尊重而为显说。平等宣示不共之法。广为</a><a name="0430a17" id="0430a17">众生种诸善根。是菩萨即能被精进铠趣证</a><a name="0430a18" id="0430a18">佛一切智。妙高王菩萨言。诸正士应知。佛一</a><a name="0430a19" id="0430a19">切智。未易可知难可度量岂能趣证。所以者</a><a name="0430a20" id="0430a20">何。若诸菩萨超过一切世间众生心行。超过</a><a name="0430a21" id="0430a21">一切世间众生见闻。乃至信乐知识。悉能超</a><a name="0430a22" id="0430a22">过世间众生者。而能于布施持戒忍辱精进</a><a name="0430a23" id="0430a23">禅定智慧。所有福聚踰于须弥者。是菩萨即</a><a name="0430a24" id="0430a24">能趣证佛一切智</a><a name="0430a25" id="0430a25"><p>爱见菩萨言。菩萨摩诃萨。于六尘境观无所</a><a name="0430a26" id="0430a26">观。乃至缘无所缘。何以故。若色若心本性清</a><a name="0430a27" id="0430a27">净故。色清净故眼无所观。声清净故耳无所</a><a name="0430a28" id="0430a28">闻。香清净故鼻无所嗅。味清净故舌无所了。</a><a name="0430a29" id="0430a29">触清净故身无所觉。法清净故意无所缘。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150429c.htm'><img src='up.gif' border=0></a>
<a href='T150430b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>