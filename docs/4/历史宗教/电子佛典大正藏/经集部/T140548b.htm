<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0548b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 观众生品第七 <font face='Arial'>T14, p0548b</h2></font><hr>
<span class='old'>
</a><a name="0548a28" id="0548a28">弗。其有释梵四天王诸天龙鬼神等入此室</a><a name="0548a29" id="0548a29">者。闻斯上人讲说正法。皆乐佛功德之香</span><a name="0548b01" id="0548b01">发心而出。舍利弗。吾止此室十有二年。初</a><a name="0548b02" id="0548b02">不闻说声闻辟支佛法。但闻菩萨大慈大</a><a name="0548b03" id="0548b03">悲不可思议诸佛之法。舍利弗。此室常现八</a><a name="0548b04" id="0548b04">未曾有难得之法。何等为八。此室常以金色</a><a name="0548b05" id="0548b05">光照昼夜无异。不以日月所照为明。是</a><a name="0548b06" id="0548b06">为一未曾有难得之法。此室入者不为诸垢</a><a name="0548b07" id="0548b07">之所恼也。是为二未曾有难得之法。此室常</a><a name="0548b08" id="0548b08">有释梵四天王他方菩萨来会不绝。是为</a><a name="0548b09" id="0548b09">三未曾有难得之法。此室常说六波罗蜜不</a><a name="0548b10" id="0548b10">退转法。是为四未曾有难得之法。此室常作</a><a name="0548b11" id="0548b11">天人第一之乐弦出无量法化之声。是为</a><a name="0548b12" id="0548b12">五未曾有难得之法。此室有四大藏众宝积</a><a name="0548b13" id="0548b13">满。赒穷济乏求得无尽。是为六未曾有难</a><a name="0548b14" id="0548b14">得之法。此室释迦牟尼佛．阿弥陀佛．阿[<a href='javascript:showpic("images/041309.gif")'>门@(人/(人*人))</a>]佛．</a><a name="0548b15" id="0548b15">宝德．宝炎．宝月．宝严．难胜．师子响．一切利</a><a name="0548b16" id="0548b16">成。如是等十方无量诸佛。是上人念时。即皆</a><a name="0548b17" id="0548b17">为来广说诸佛秘要法藏说已还去。是为七</a><a name="0548b18" id="0548b18">未曾有难得之法。此室一切诸天严饰宫殿</a><a name="0548b19" id="0548b19">诸佛净土皆于中现。是为八未曾有难得之</a><a name="0548b20" id="0548b20">法。舍利弗。此室常现八未曾有难得之法。</a><a name="0548b21" id="0548b21">谁有见斯不思议事。而复乐于声闻法乎。</a><a name="0548b22" id="0548b22">舍利弗言。汝何以不转女身。天曰。我从十</a><a name="0548b23" id="0548b23">二年来。求女人相了不可得。当何所转。譬</a><a name="0548b24" id="0548b24">如幻师化作幻女。若有人问何以不转女</a><a name="0548b25" id="0548b25">身。是人为正问不。舍利弗言。不也。幻无定</a><a name="0548b26" id="0548b26">相当何所转。天曰一切诸法亦复如是无</a><a name="0548b27" id="0548b27">有定相。云何乃问不转女身。即时天女以</a><a name="0548b28" id="0548b28">神通力。变舍利弗令如天女。天自化身如</a><a name="0548b29" id="0548b29">舍利弗。而问言。何以不转女身。舍利弗以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140548a.htm'><img src='up.gif' border=0></a>
<a href='T140548c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>