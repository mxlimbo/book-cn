<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0455 佛说弥勒下生成佛经 0428a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 455 佛说弥勒下生成佛经</font> <font face='Arial'>(卷1)</font> <font face='Arial'>T14, p0428a</h2></font><hr>
<span class='old'>
</a><br><a name="0427c28" id="0427c28">　　三转法轮已　　　人天普纯净</a><br><a name="0427c29" id="0427c29">　　将诸弟子众　　　乞食入城中</span><br><a name="0428a01" id="0428a01">　　既入妙幢城　　　衢巷皆严饰</a><br><a name="0428a02" id="0428a02">　　为供养佛故　　　天雨曼陀花</a><br><a name="0428a03" id="0428a03">　　四王及梵王　　　并余诸天众</a><br><a name="0428a04" id="0428a04">　　香花鬘供养　　　辅翼大悲尊</a><br><a name="0428a05" id="0428a05">　　大威德诸天　　　散以妙衣服</a><br><a name="0428a06" id="0428a06">　　缤纷遍城邑　　　瞻仰大医王</a><br><a name="0428a07" id="0428a07">　　以妙宝香花　　　散洒诸衢街</a><br><a name="0428a08" id="0428a08">　　履践于其上　　　喻若睹罗绵</a><br><a name="0428a09" id="0428a09">　　音乐及幢幡　　　夹路而行列</a><br><a name="0428a10" id="0428a10">　　人天帝释众　　　称赞大慈尊</a><br><a name="0428a11" id="0428a11">　　南谟天上尊　　　南谟士中胜</a><br><a name="0428a12" id="0428a12">　　善哉薄伽梵　　　能哀愍世间</a><br><a name="0428a13" id="0428a13">　　有大威德天　　　当作魔王众</a><br><a name="0428a14" id="0428a14">　　归心合掌礼　　　赞仰于导师</a><br><a name="0428a15" id="0428a15">　　梵王诸天众　　　眷属而围绕</a><br><a name="0428a16" id="0428a16">　　各以梵音声　　　阐扬微妙法</a><br><a name="0428a17" id="0428a17">　　于此世界中　　　多是阿罗汉</a><br><a name="0428a18" id="0428a18">　　蠲除有漏业　　　永离烦恼苦</a><br><a name="0428a19" id="0428a19">　　人天龙神等　　　乾闼阿修罗</a><br><a name="0428a20" id="0428a20">　　罗刹及药叉　　　皆欢喜供养</a><br><a name="0428a21" id="0428a21">　　彼时诸大众　　　断障除疑惑</a><br><a name="0428a22" id="0428a22">　　超越生死流　　　善修清净行</a><br><a name="0428a23" id="0428a23">　　彼时诸大众　　　离着弃珍财</a><br><a name="0428a24" id="0428a24">　　无我我所心　　　善修清净行</a><br><a name="0428a25" id="0428a25">　　彼时诸大众　　　毁破贪爱网</a><br><a name="0428a26" id="0428a26">　　圆满静虑心　　　善修清净行</a><br><a name="0428a27" id="0428a27">　　慈氏天人尊　　　哀愍有情类</a><br><a name="0428a28" id="0428a28">　　期于六万岁　　　说法度众生</a><br><a name="0428a29" id="0428a29">　　化满百千亿　　　令度烦恼海<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140427c.htm'><img src='up.gif' border=0></a>
<a href='T140428b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>