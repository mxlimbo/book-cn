<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0843 佛说大乘不思议神通境界经 0929a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 843 佛说大乘不思议神通境界经</font> <font face='Arial'>(卷3)</font> <font face='Arial'>T17, p0929a</h2></font><hr>
<span class='old'>
</a><a name="0928c28" id="0928c28">众生。于此正法能生信解。妙吉祥菩萨言。天</a><a name="0928c29" id="0928c29">子。无有法可生信解。彼一切法自性空故。无</span><a name="0929a01" id="0929a01">所生故。若法自性空无所生。当复于何而生</a><a name="0929a02" id="0929a02">信解</a><a name="0929a03" id="0929a03"><p>普华幢天子。复白妙吉祥菩萨言。愿为我等</a><a name="0929a04" id="0929a04">略说菩萨行法。妙吉祥言。天子当知。无行是</a><a name="0929a05" id="0929a05">菩萨行。又复一切法是菩萨行。普华幢天子</a><a name="0929a06" id="0929a06">言。云何一切法是菩萨行。妙吉祥菩萨言。天</a><a name="0929a07" id="0929a07">子当知。所言一切法者。谓四念处八正道五</a><a name="0929a08" id="0929a08">根五力七觉支。略说此等为菩萨行。若广说</a><a name="0929a09" id="0929a09">者其数无量。诸菩萨摩诃萨若得此法。是即</a><a name="0929a10" id="0929a10">名为真菩萨行。普华幢天子。白妙吉祥菩萨</a><a name="0929a11" id="0929a11">言。云何名为四念处。妙吉祥言。天子。若菩萨</a><a name="0929a12" id="0929a12">观身如虚空。不得身相。住平等法。如是名为</a><a name="0929a13" id="0929a13">身中身念处。若菩萨观诸受法内外中间俱</a><a name="0929a14" id="0929a14">不可得。皆悉空故。如是名为观受念处。若菩</a><a name="0929a15" id="0929a15">萨如实观心。于其名中无色可见。即不可得</a><a name="0929a16" id="0929a16">所观心相。如是名为心中心念处。若菩萨如</a><a name="0929a17" id="0929a17">实了知彼一切法。若善不善自性皆空。如是</a><a name="0929a18" id="0929a18">名为法中法念处。天子。此等名为四念处法</a><a name="0929a19" id="0929a19"><p>复次普华幢天子。白妙吉祥菩萨言。云何名</a><a name="0929a20" id="0929a20">为八正道法。妙吉祥菩萨言。若菩萨观一切</a><a name="0929a21" id="0929a21">法。非境界相。无二无分别。无少法可取。是</a><a name="0929a22" id="0929a22">名正见。若菩萨观一切法。离诸分别及诸疑</a><a name="0929a23" id="0929a23">惑。与无所观正行相应。是名正思惟。若菩萨</a><a name="0929a24" id="0929a24">观一切法自性真实。非有边非无边。皆悉平</a><a name="0929a25" id="0929a25">等。如实宣说。是名正语。若菩萨观一切法。离</a><a name="0929a26" id="0929a26">所作性而不可得。若如所作若非所作。皆悉</a><a name="0929a27" id="0929a27">平等。住如实义。是名正业。若菩萨知一切法</a><a name="0929a28" id="0929a28">本不相续。即于诸法无嗔无喜。亦无所著。安</a><a name="0929a29" id="0929a29">住真实平等法中。是名正命。若菩萨了一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170928c.htm'><img src='up.gif' border=0></a>
<a href='T170929b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>