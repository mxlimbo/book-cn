<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0138b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷2)</font> 功德品第十 <font face='Arial'>T16, p0138b</h2></font><hr>
<span class='old'>
</a><a name="0138a28" id="0138a28">来地狱畜生饿鬼人中苦恼之本。求时苦本。</a><a name="0138a29" id="0138a29">守护苦本。怨憎诤讼起诸罪业众苦之本。菩</span><a name="0138b01" id="0138b01">萨如是。于大宝聚生厌离心。又作是念。此非</a><a name="0138b02" id="0138b02">宝聚但是恶道苦恼之聚。或有众生贪着是</a><a name="0138b03" id="0138b03">故堕三恶道。坚意。置是三千大千世界所有</a><a name="0138b04" id="0138b04">众生。十方无量恒河沙等国土众生。若色无</a><a name="0138b05" id="0138b05">色有想无想非有想非无想。假令一时皆得</a><a name="0138b06" id="0138b06">人身。若有一人。发心欲与一切乐具。随其所</a><a name="0138b07" id="0138b07">须色声香味等。即皆能与。若置头上若肩荷</a><a name="0138b08" id="0138b08">负。若至一劫若减一劫。随意坐卧。亦以一手</a><a name="0138b09" id="0138b09">除其臭秽远弃他处。坚意。于汝意云何。是</a><a name="0138b10" id="0138b10">人所为宁为多不。甚多世尊。坚意。我今告汝</a><a name="0138b11" id="0138b11">诚言。若善男子若善女人。发阿耨多罗三藐</a><a name="0138b12" id="0138b12">三菩提心。求如是等助菩提法菩萨藏经。发</a><a name="0138b13" id="0138b13">足一步福不可量。至得阿耨多罗三藐三菩</a><a name="0138b14" id="0138b14">提。犹不能尽。比前功德百分千分百千万分</a><a name="0138b15" id="0138b15">尚不及一。乃至譬喻所不能及。所以者何。前</a><a name="0138b16" id="0138b16">乐具者。是诸结使有漏因缘。不能离苦毕竟</a><a name="0138b17" id="0138b17">安隐。诸菩萨等求法因缘。增长戒品定品慧</a><a name="0138b18" id="0138b18">品。亦能具足一切佛法。能得无量不可思议</a><a name="0138b19" id="0138b19">方便之力。成就众生净佛国土。是故坚意。</a><a name="0138b20" id="0138b20">佛说菩萨求法因缘。得阿耨多罗三藐三菩</a><a name="0138b21" id="0138b21">提。复次坚意。若四天下满中如来。犹如甘蔗</a><a name="0138b22" id="0138b22">稻麻丛林。若有一人尽其形寿。供养衣服卧</a><a name="0138b23" id="0138b23">具汤药种种所须。是诸如来般涅槃后。起七</a><a name="0138b24" id="0138b24">宝塔方一由旬。表刹庄严华香幡盖然灯供</a><a name="0138b25" id="0138b25">养。若至百劫若过百劫。坚意。于汝意云何。</a><a name="0138b26" id="0138b26">是人得福宁为多不。甚多世尊。无量无边。坚</a><a name="0138b27" id="0138b27">意。我今告汝诚言。是人供养尔所如来。起</a><a name="0138b28" id="0138b28">尔所塔。于尔所劫种种供养。若善男子及善</a><a name="0138b29" id="0138b29">女人。发阿耨多罗三藐三菩提心。求如是等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160138a.htm'><img src='up.gif' border=0></a>
<a href='T160138c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>