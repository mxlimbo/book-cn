<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0561c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷2)</font> 声闻品第三 <font face='Arial'>T14, p0561c</h2></font><hr>
<span class='old'>
</a><a name="0561b28" id="0561b28">言。唯大目连。为诸白衣居士说法。不当应</a><a name="0561b29" id="0561b29">如尊者所说。夫说法者应如法说。时我问</span><a name="0561c01" id="0561c01">言。云何名为如法说耶。彼即答言。法无有</a><a name="0561c02" id="0561c02">我离我垢故。法无式碟故。法无</a><a name="0561c03" id="0561c03">命者离生死故。法无补特伽罗前后际断</a><a name="0561c04" id="0561c04">故。法常寂然灭诸相故。法离贪着无所</a><a name="0561c05" id="0561c05">缘故。法无文字言语断故。法无譬说远离</a><a name="0561c06" id="0561c06">一切波浪思故。法遍一切如虚空故。法无</a><a name="0561c07" id="0561c07">有显无相无形。远离一切行动事故。法无</a><a name="0561c08" id="0561c08">我所离我所故。法无了别离心识故。法</a><a name="0561c09" id="0561c09">无有比无相待故。法不属因不在缘故。</a><a name="0561c10" id="0561c10">法同法界等入一切真法界故。法随于如</a><a name="0561c11" id="0561c11">无所随故。法住实际毕竟不动故。法无动</a><a name="0561c12" id="0561c12">摇不依六境故。法无去来无所住故。法</a><a name="0561c13" id="0561c13">顺空随无相应无愿。远离一切增减思故。</a><a name="0561c14" id="0561c14">法无取舍离生灭故。法无执藏超过一切</a><a name="0561c15" id="0561c15">眼耳鼻舌身意道故。法无高下常住不动</a><a name="0561c16" id="0561c16">故。法离一切分别所行。一切戏论毕竟断故。</a><a name="0561c17" id="0561c17">唯大目连。法相如是岂可说乎。夫说法者。</a><a name="0561c18" id="0561c18">一切皆是增益损减。其听法者。亦复皆是增</a><a name="0561c19" id="0561c19">益损减。若于是处无增无减。即于是处都</a><a name="0561c20" id="0561c20">无可说。亦无可闻。无所了别。尊者目连</a><a name="0561c21" id="0561c21">譬如幻士为幻化者宣说诸法。住如是心</a><a name="0561c22" id="0561c22">乃可说法。应善了知一切有情根性差别。</a><a name="0561c23" id="0561c23">妙慧观见无所挂碍大悲现前。赞说大乘</a><a name="0561c24" id="0561c24">念报佛恩。意乐清净法词善巧。为三宝种永</a><a name="0561c25" id="0561c25">不断绝乃应说法。世尊。彼大居士说此法</a><a name="0561c26" id="0561c26">时。于彼众中八百居士。皆发无上正等觉</a><a name="0561c27" id="0561c27">心。时我世尊。默无能辩。故我不任诣彼问</a><a name="0561c28" id="0561c28">疾</a><a name="0561c29" id="0561c29"><p>尔时世尊告迦叶波。汝应往诣无垢称所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140561b.htm'><img src='up.gif' border=0></a>
<a href='T140562a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>