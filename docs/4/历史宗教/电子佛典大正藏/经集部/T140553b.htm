<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0553b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷3)</font> 香积佛品第十 <font face='Arial'>T14, p0553b</h2></font><hr>
<span class='old'>
</a><a name="0553a28" id="0553a28">为十。彼菩萨曰。菩萨成就几法。于此世界</a><a name="0553a29" id="0553a29">行无疮疣生于净土。维摩诘言。菩萨成就</span><a name="0553b01" id="0553b01">八法。于此世界行无疮疣生于净土。何等</a><a name="0553b02" id="0553b02">为八。饶益众生而不望报。代一切众生</a><a name="0553b03" id="0553b03">受诸苦恼。所作功德尽以施之。等心众生</a><a name="0553b04" id="0553b04">谦下无碍。于诸菩萨视之如佛。所未闻</a><a name="0553b05" id="0553b05">经闻之不疑。不与声闻而相违背。不嫉</a><a name="0553b06" id="0553b06">彼供不高己利。而于其中调伏其心。常</a><a name="0553b07" id="0553b07">省己过不讼彼短。恒以一心求诸功德。</a><a name="0553b08" id="0553b08">是为八法。维摩诘文殊师利。于大众中说</a><a name="0553b09" id="0553b09">是法时。百千天人皆发阿耨多罗三藐三</a><a name="0553b10" id="0553b10">菩提心。十千菩萨得无生法忍</a><a name="0553b11" id="0553b11"><p><b>　　<A NAME="n277"></A>维摩诘所说经菩萨行品第十一</b></a><a name="0553b12" id="0553b12"><p>是时佛说法于庵罗树园。其地忽然广博严</a><a name="0553b13" id="0553b13">事。一切众会皆作金色。阿难白佛言。世尊。</a><a name="0553b14" id="0553b14">以何因缘有此瑞应。是处忽然广博严事。</a><a name="0553b15" id="0553b15">一切众会皆作金色。佛告阿难。是维摩诘文</a><a name="0553b16" id="0553b16">殊师利。与诸大众恭敬围绕。发意欲来故</a><a name="0553b17" id="0553b17">先为此瑞应。于是维摩诘语文殊师利。可</a><a name="0553b18" id="0553b18">共见佛与诸菩萨礼事供养。文殊师利言。</a><a name="0553b19" id="0553b19">善哉行矣。今正是时。维摩诘即以神力。持</a><a name="0553b20" id="0553b20">诸大众并师子座置于右掌。往诣佛所到已</a><a name="0553b21" id="0553b21">着地。稽首佛足右绕七匝。一心合掌在一</a><a name="0553b22" id="0553b22">面立。其诸菩萨即皆避座稽首佛足。亦绕</a><a name="0553b23" id="0553b23">七匝于一面立。诸大弟子释梵四天王等。亦</a><a name="0553b24" id="0553b24">皆避座稽首佛足在一面立。于是世尊如</a><a name="0553b25" id="0553b25">法慰问诸菩萨已各令复坐。即皆受教众</a><a name="0553b26" id="0553b26">坐已定。佛语舍利弗。汝见菩萨大士自在神</a><a name="0553b27" id="0553b27">力之所为乎。唯然已见。于汝意云何。世</a><a name="0553b28" id="0553b28">尊。我睹其为不可思议。非意所图非度所</a><a name="0553b29" id="0553b29">测。尔时阿难白佛言。世尊。今所闻香自昔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140553a.htm'><img src='up.gif' border=0></a>
<a href='T140553c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>