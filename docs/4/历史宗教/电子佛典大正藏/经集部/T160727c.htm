<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0727c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷1)</font> 妙身生品第二之一 <font face='Arial'>T16, p0727c</h2></font><hr>
<span class='old'>
</a><br><a name="0727b28" id="0727b28">　　乃至自在宫　　　而为欲天主</a><br><a name="0727b29" id="0727b29">　　或为色界主　　　及生无色天</span><br><a name="0727c01" id="0727c01">　　无想众生中　　　受诸禅定乐</a><br><a name="0727c02" id="0727c02">　　证真而不住　　　譬如师子吼</a><br><a name="0727c03" id="0727c03">　　众定皆自在　　　喜乐以相应</a><br><a name="0727c04" id="0727c04">　　一心求密严　　　不染着三界</a><br><a name="0727c05" id="0727c05">　　至于密严已　　　渐次而开觉</a><br><a name="0727c06" id="0727c06">　　转依获安乐　　　寂静常安住</a><br><a name="0727c07" id="0727c07">　　无量诸佛子　　　围绕以庄严</a><br><a name="0727c08" id="0727c08">　　为法自在王　　　众中之最上</a><br><a name="0727c09" id="0727c09">　　非如外道说　　　坏灭为涅</a><br><a name="0727c10" id="0727c10">　　坏应同有为　　　死有复生过</a><br><a name="0727c11" id="0727c11">　　十业上中下　　　三乘以出生</a><br><a name="0727c12" id="0727c12">　　最上生密严　　　诸地转增进</a><br><a name="0727c13" id="0727c13">　　得解脱智慧　　　如来微妙身</a><br><a name="0727c14" id="0727c14">　　云何说涅　　　是灭坏之法</a><br><a name="0727c15" id="0727c15">　　涅若灭坏　　　众生有终尽</a><br><a name="0727c16" id="0727c16">　　众生若有终　　　是亦有初际</a><br><a name="0727c17" id="0727c17">　　应有非生法　　　而始作众生</a><br><a name="0727c18" id="0727c18">　　无有非众生　　　而生众生界</a><br><a name="0727c19" id="0727c19">　　众生界既尽　　　佛无尔焰法</a><br><a name="0727c20" id="0727c20">　　是则无能觉　　　亦无有涅</a><br><a name="0727c21" id="0727c21">　　妄计解脱者　　　而说于解脱</a><br><a name="0727c22" id="0727c22">　　譬如种已焦　　　灯灭及薪尽</a><br><a name="0727c23" id="0727c23">　　彼说解脱性　　　是坏有成无</a><br><a name="0727c24" id="0727c24">　　于解脱妙乐　　　远离不能证</a><br><a name="0727c25" id="0727c25">　　遍处及诸禅　　　无色无想定</a><br><a name="0727c26" id="0727c26">　　逆顺而入出　　　力通皆自在</a><br><a name="0727c27" id="0727c27">　　于彼不退还　　　亦不恒沉没</a><br><a name="0727c28" id="0727c28">　　审知诸法相　　　诸地得善巧</a><br><a name="0727c29" id="0727c29">　　如是而庄严　　　而来密严国<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160727b.htm'><img src='up.gif' border=0></a>
<a href='T160728a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>