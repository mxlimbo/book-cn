<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0642 佛说首楞严三昧经 0638c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 642 佛说首楞严三昧经</font> <font face='Arial'>(卷2)</font> <font face='Arial'>T15, p0638c</h2></font><hr>
<span class='old'>
</a><a name="0638b28" id="0638b28">知此心与阿耨多罗三藐三菩提。得作因缘。</a><a name="0638b29" id="0638b29">何况闻是首楞严三昧。能以净心发阿耨多罗</span><a name="0638c01" id="0638c01">三藐三菩提。当知此人于佛法中已得毕定。</a><a name="0638c02" id="0638c02">坚意菩萨白佛言。世尊。今此恶魔闻说首楞</a><a name="0638c03" id="0638c03">严三昧。为解缚故发菩提心。亦得具足佛法</a><a name="0638c04" id="0638c04">因缘耶。佛言。如汝所说。恶魔以是三昧</a><a name="0638c05" id="0638c05">福德因缘及发菩提心因缘故。于未来世。得</a><a name="0638c06" id="0638c06">舍一切魔事魔行魔谄曲心魔衰恼事。从今</a><a name="0638c07" id="0638c07">已后。渐渐当得首楞严三昧力。成就佛道。</a><a name="0638c08" id="0638c08">坚意菩萨。谓恶魔言。如来今已与汝授记。</a><a name="0638c09" id="0638c09">魔言。善男子。我今不以清净心发阿耨多罗</a><a name="0638c10" id="0638c10">三藐三菩提。如来何故与我授记。如佛言</a><a name="0638c11" id="0638c11">曰。从心有业从业有报。我自无心求菩提道。</a><a name="0638c12" id="0638c12">如来何故与我授记。时佛欲断众会疑故。告</a><a name="0638c13" id="0638c13">坚意言。菩萨授记凡有四种。何谓为四。有</a><a name="0638c14" id="0638c14">未发心而与授记。有适发心而与授记。有</a><a name="0638c15" id="0638c15">密授记。有得无生法忍现前授记。是谓为四。</a><a name="0638c16" id="0638c16">唯有如来能知此事。一切声闻辟支佛所不</a><a name="0638c17" id="0638c17">能知。坚意。云何名为有未发心而与授记。</a><a name="0638c18" id="0638c18">或有众生往来五道。若在地狱若在畜生若</a><a name="0638c19" id="0638c19">在饿鬼。若在天上若在人间。诸根猛利好</a><a name="0638c20" id="0638c20">乐大法。佛知是人过此若干百千万亿阿僧</a><a name="0638c21" id="0638c21">祇劫。当发阿耨多罗三藐三菩提心。又于若</a><a name="0638c22" id="0638c22">干百千万亿阿僧祇劫。行菩萨道。供养若干</a><a name="0638c23" id="0638c23">百千万亿那由他佛。教化若干百千万亿无</a><a name="0638c24" id="0638c24">量众生。令住菩提。又过若干百千万亿阿僧</a><a name="0638c25" id="0638c25">祇劫。当得阿耨多罗三藐三菩提。号字如是。</a><a name="0638c26" id="0638c26">国土如是。声闻众数寿命如是。灭后法住岁</a><a name="0638c27" id="0638c27">数如是。佛告坚意。如来悉能了知此事复过</a><a name="0638c28" id="0638c28">于是。是名未发心而与授记</a><a name="0638c29" id="0638c29"><p>尔时长老摩诃伽叶。前白佛言。从今以后我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150638b.htm'><img src='up.gif' border=0></a>
<a href='T150639a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>