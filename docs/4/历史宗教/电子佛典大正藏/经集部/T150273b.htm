<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0273b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷1)</font> <font face='Arial'>T15, p0273b</h2></font><hr>
<span class='old'>
</a><a name="0273a28" id="0273a28">道者。先当除却三种粗思觉。次除三种细</a><a name="0273a29" id="0273a29">思觉。除六觉已。当得一切清净法。譬如采</span><a name="0273b01" id="0273b01">金人先除粗石砂。然后除细石砂。次第得</a><a name="0273b02" id="0273b02">细金砂。问曰。云何为粗病。云何为细病。答</a><a name="0273b03" id="0273b03">曰。欲嗔恼觉是三名粗病。亲里国土及不死</a><a name="0273b04" id="0273b04">觉是三名细病。除此觉已。得一切清净法。问</a><a name="0273b05" id="0273b05">曰。未得道者结使未断。六思觉强从心生乱。</a><a name="0273b06" id="0273b06">云何能除。答曰。心厌世间。正观能遮而未能</a><a name="0273b07" id="0273b07">拔。后得无漏道。能拔结使根本。何谓正观</a><a name="0273b08" id="0273b08"><p class='lg'>　　见多欲人求欲苦　　　得之守护是亦苦</a><br><a name="0273b09" id="0273b09">　　失之忧恼亦大苦　　　心得欲时无满苦</a><br><a name="0273b10" id="0273b10">　　欲无常空忧恼因　　　众共有此当觉弃</a><br><a name="0273b11" id="0273b11">　　譬如毒蛇入人室　　　不急除之害必至</a><br><a name="0273b12" id="0273b12">　　不定不实不贵重　　　种种欲求颠倒乐</a><br><a name="0273b13" id="0273b13">　　如六神通阿罗汉　　　教诲欲觉弟子言</a><br><a name="0273b14" id="0273b14">　　汝不破戒戒清净　　　不共女人同室宿</a><br><a name="0273b15" id="0273b15">　　欲结毒蛇满心室　　　缠绵爱喜不相离</a><br><a name="0273b16" id="0273b16">　　既知身戒不可毁　　　汝心常共欲火宿</a><br><a name="0273b17" id="0273b17">　　汝是出家求道人　　　何缘纵心乃如是</a><br><a name="0273b18" id="0273b18">　　父母生养长育汝　　　宗亲恩爱共成就</a><br><a name="0273b19" id="0273b19">　　咸皆涕泣恋惜汝　　　汝能舍离不顾念</a><br><a name="0273b20" id="0273b20">　　而心常在欲觉中　　　共欲嬉戏无厌心</a><br><a name="0273b21" id="0273b21">　　常乐欲火共一处　　　欢喜爱乐不暂离　</p></a><a name="0273b22" id="0273b22"><p>如是种种呵欲觉。如是种种正观除欲觉。问</a><a name="0273b23" id="0273b23">曰。云何灭嗔恚觉。答曰</a><a name="0273b24" id="0273b24"><p class='lg'>　　从胎中来生常苦　　　是中众生莫嗔恼</a><br><a name="0273b25" id="0273b25">　　若念嗔恼慈悲灭　　　慈悲嗔恼不相比</a><br><a name="0273b26" id="0273b26">　　汝念慈悲嗔恼灭　　　譬如明闇不同处</a><br><a name="0273b27" id="0273b27">　　若持净戒念嗔恚　　　是人自毁破法利</a><br><a name="0273b28" id="0273b28">　　譬如诸象入水浴　　　复以泥土涂坌身</a><br><a name="0273b29" id="0273b29">　　一切常有老病死　　　种种鞭笞百千苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150273a.htm'><img src='up.gif' border=0></a>
<a href='T150273c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>