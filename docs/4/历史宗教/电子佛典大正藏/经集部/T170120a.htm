<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0120a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷21)</font> 畜生品第五之一 <font face='Arial'>T17, p0120a</h2></font><hr>
<span class='old'>
</a><a name="0119c28" id="0119c28">质多罗阿修罗王共战。时天帝释。说是语已。</a><a name="0119c29" id="0119c29">善见城中。善法堂上。一切天众。一一天宫所</span><a name="0120a01" id="0120a01">住之处。皆悉敕令。出善见城。往趣毗摩质</a><a name="0120a02" id="0120a02">多罗钵呵娑战斗之处。天众闻已。即入质多</a><a name="0120a03" id="0120a03">罗林。取种种器仗。此质多罗林。一切战具</a><a name="0120a04" id="0120a04">皆悉备有。时彼天众。或百或千。或千亿万亿。</a><a name="0120a05" id="0120a05">疾入彼林。皆取战具。声震躁扰。如海潮声。逼</a><a name="0120a06" id="0120a06">迫隘疾。扬尘满空。如是大众。或有行空。有</a><a name="0120a07" id="0120a07">行山脊。有行山谷。周围大阵。无空缺处。复</a><a name="0120a08" id="0120a08">有诸天。游戏林间。闻击鼓声。走趣质多罗</a><a name="0120a09" id="0120a09">林。舍于欲乐。取众战具。百百千千亿亿万</a><a name="0120a10" id="0120a10">众。一切诸天。皆共瞻仰帝释天王。时天帝</a><a name="0120a11" id="0120a11">释。见是天众。皆大欢喜。坐众宝殿。其殿严</a><a name="0120a12" id="0120a12">丽。七宝庄严。或以光宝而为严饰。或有金</a><a name="0120a13" id="0120a13">色以为庄严。或毗琉璃。或以颇梨。或以车磲。</a><a name="0120a14" id="0120a14">或以迦罗种种大宝。以为庄严。或种种摩尼。</a><a name="0120a15" id="0120a15">以为庄严。宝网罗络。悬众宝铃。端严殊妙。如</a><a name="0120a16" id="0120a16">业果报。得此胜殿。其身光明。威德赫焰。位</a><a name="0120a17" id="0120a17">次相比。间不容人。或有住于须弥山峰。侧</a><a name="0120a18" id="0120a18">满充遍。有住空中。百百千千。皆共瞻视释迦</a><a name="0120a19" id="0120a19">天王。伺待天主与阿修罗王共战。各各筹</a><a name="0120a20" id="0120a20">量。设诸方便。时天帝释。告御臣曰。贤士汝</a><a name="0120a21" id="0120a21">往告彼伊罗婆那六头白象。具足一切大龙</a><a name="0120a22" id="0120a22">功德。我乘此象。摧阿修罗。是时御臣。受天</a><a name="0120a23" id="0120a23">主教。即向如意莲华池所。时伊罗婆那六头</a><a name="0120a24" id="0120a24">白象。与众群象。游戏池中。尔时侍臣。告象</a><a name="0120a25" id="0120a25">子曰。天主释迦。欲乘宝象摧阿修罗。象子闻</a><a name="0120a26" id="0120a26">已。即告宝象。伊罗婆那。闻其所说。即共守</a><a name="0120a27" id="0120a27">者。诣御臣所。到善法堂。侍臣即入。白天帝</a><a name="0120a28" id="0120a28">释。天王当知。第一宝象。今已来至。时天帝</a><a name="0120a29" id="0120a29">释。即以忆念。化此宝象。令有百头。面貌清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170119c.htm'><img src='up.gif' border=0></a>
<a href='T170120b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>