<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0380b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷4)</font> 依空满愿品第九 <font face='Arial'>T16, p0380b</h2></font><hr>
<span class='old'>
</a><a name="0380a28" id="0380a28">善女天。五阴能现法界法界是五阴。五阴</a><a name="0380a29" id="0380a29">亦不可说。非五阴亦不可说。何以故。若五</span><a name="0380b01" id="0380b01">阴是法界则是断见。若离五阴即是常见。离</a><a name="0380b02" id="0380b02">于二边不着二边。不可见过。所见无名无相。</a><a name="0380b03" id="0380b03">是则名为说于法界。善女天。云何五阴能现</a><a name="0380b04" id="0380b04">法界。善女天。如是五阴不从因缘生。何以故。</a><a name="0380b05" id="0380b05">若从因缘生。已生故得生。未生故得生。若</a><a name="0380b06" id="0380b06">已得生何因缘生。若已生不从因缘生。若</a><a name="0380b07" id="0380b07">未生时不可得生。何以故。未生诸法则是不</a><a name="0380b08" id="0380b08">有。无名无相。非算数譬喻之所能知。非因缘</a><a name="0380b09" id="0380b09">所生。善女天。譬如鼓声依木依皮依捊依人</a><a name="0380b10" id="0380b10">工等故得出声。是鼓声空。过去亦空未来亦</a><a name="0380b11" id="0380b11">空现在亦空。何以故。是鼓音声不从木生。不</a><a name="0380b12" id="0380b12">从皮生。不从捊生。不从人工生。是声不于</a><a name="0380b13" id="0380b13">三世生是则不生。若不可得生则不可灭。</a><a name="0380b14" id="0380b14">若不可灭无所从来。若无所从来亦无处去。</a><a name="0380b15" id="0380b15">若无处去不常不断。若不常不断则不一不</a><a name="0380b16" id="0380b16">异。何以故。若一不异法界。若尔者凡夫人</a><a name="0380b17" id="0380b17">则见真谛。得于无上安乐涅槃。是义不然是</a><a name="0380b18" id="0380b18">故不一。若言其异者。一切诸佛菩萨行相即</a><a name="0380b19" id="0380b19">是执着。未得解脱烦恼系缚。则不能得阿耨</a><a name="0380b20" id="0380b20">多罗三藐三菩提。何以故。一切圣人于行非</a><a name="0380b21" id="0380b21">行法中同智慧行。是故不异。是故五阴非</a><a name="0380b22" id="0380b22">有。不从因缘生。非不有五阴。不过圣境界</a><a name="0380b23" id="0380b23">故。非言语之所能及。无名无相无因无缘。无</a><a name="0380b24" id="0380b24">有境界无有譬喻。始终寂静本来自空。是故</a><a name="0380b25" id="0380b25">五阴能现法界。善女天。若善男子善女人。欲</a><a name="0380b26" id="0380b26">求阿耨多罗三藐三菩提真异俗异。如是难</a><a name="0380b27" id="0380b27">可思量。于圣凡境界不异思惟。不舍于俗不</a><a name="0380b28" id="0380b28">舍于真。依于法界行菩提行</a><a name="0380b29" id="0380b29"><p>尔时世尊作是语已。时善女天。踊跃欢喜即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160380a.htm'><img src='up.gif' border=0></a>
<a href='T160380c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>