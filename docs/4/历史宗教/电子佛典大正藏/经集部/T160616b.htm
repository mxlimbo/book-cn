<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0616b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷5)</font> 无常品第三之一 <font face='Arial'>T16, p0616b</h2></font><hr>
<span class='old'>
</a><a name="0616a28" id="0616a28">不善。是故宜应善修方便。莫随言说如</a><a name="0616a29" id="0616a29">观指端。大慧。实义者微妙寂静是涅槃因。</span><a name="0616b01" id="0616b01">言说者与妄想合流转生死。大慧。实义者</a><a name="0616b02" id="0616b02">从多闻得。多闻者谓善于义非善言说。善</a><a name="0616b03" id="0616b03">义者不随一切外道恶见。身自不随亦令</a><a name="0616b04" id="0616b04">他不随。是则名曰于义多闻。欲求义者应</a><a name="0616b05" id="0616b05">当亲近。与此相违著文字者宜速舍离</a><a name="0616b06" id="0616b06"><p>尔时大慧菩萨摩诃萨承佛威神。复白佛</a><a name="0616b07" id="0616b07">言。世尊。如来演说不生不灭非为奇特。何</a><a name="0616b08" id="0616b08">以故。一切外道亦说作者不生不灭。世尊亦</a><a name="0616b09" id="0616b09">说虚空涅槃及非数灭不生不灭。外道亦</a><a name="0616b10" id="0616b10">说作者因缘生于世间。世尊亦说无明爱业</a><a name="0616b11" id="0616b11">生诸世间。俱是因缘但名别耳。外物因缘亦</a><a name="0616b12" id="0616b12">复如是。是故佛说与外道说无有差别。外</a><a name="0616b13" id="0616b13">道说言。微尘胜妙自在生主等。如是九物</a><a name="0616b14" id="0616b14">不生不灭。世尊亦说一切诸法不生不灭。若</a><a name="0616b15" id="0616b15">有若无皆不可得。世尊。大种不坏。以其自</a><a name="0616b16" id="0616b16">相不生不灭。周流诸趣。不舍自性。世尊。分</a><a name="0616b17" id="0616b17">别虽稍变异。一切无非外道已说。是故佛</a><a name="0616b18" id="0616b18">法同于外道。若有不同愿佛为演。有何所</a><a name="0616b19" id="0616b19">以佛说为胜。若无别异外道即佛。以其亦</a><a name="0616b20" id="0616b20">说不生不灭故。世尊常说一世界中无</a><a name="0616b21" id="0616b21">有多佛。如向所说是则应有。佛言。大慧。</a><a name="0616b22" id="0616b22">我之所说不生不灭。不同外道不生不灭不</a><a name="0616b23" id="0616b23">生无常论。何以故。外道所说。有实性相不</a><a name="0616b24" id="0616b24">生不变。我不如是堕有无品。我所说法非</a><a name="0616b25" id="0616b25">有非无离生离灭。云何非无。如幻梦色种</a><a name="0616b26" id="0616b26">种见故。云何非有。色相自性非是有故。见</a><a name="0616b27" id="0616b27">不见故。取不取故。是故我说一切诸法非有</a><a name="0616b28" id="0616b28">非无。若觉惟是自心所见。住于自性分别</a><a name="0616b29" id="0616b29">不生。世间所作悉皆永息。分别者是凡愚事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160616a.htm'><img src='up.gif' border=0></a>
<a href='T160616c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>