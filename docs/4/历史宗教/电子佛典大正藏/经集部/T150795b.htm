<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0795b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷2)</font> 往古品第七 <font face='Arial'>T15, p0795b</h2></font><hr>
<span class='old'>
</a><a name="0795a28" id="0795a28">弟子。多堕恶道不至善道。是诸恶人灭佛正</a><a name="0795a29" id="0795a29">法。亦与多人大衰恼事。又是恶人命终之后。</span><a name="0795b01" id="0795b01">堕阿鼻地狱。仰卧九百万亿岁。伏卧九百万</a><a name="0795b02" id="0795b02">亿岁。左胁卧九百万亿岁。右胁卧九百万亿</a><a name="0795b03" id="0795b03">岁于热铁上烧然燋烂是中退死更生。炙地狱</a><a name="0795b04" id="0795b04">大炙地狱。活地狱黑绳地狱。皆如上岁数受</a><a name="0795b05" id="0795b05">诸苦恼。于黑绳地狱死还生阿鼻大地狱中。</a><a name="0795b06" id="0795b06">舍利弗。以是因缘若在家出家亲近此人。及</a><a name="0795b07" id="0795b07">善知识并诸檀越。凡有六百四万亿人。与此</a><a name="0795b08" id="0795b08">四师俱生俱死。在大地狱受诸烧煮。如是舍</a><a name="0795b09" id="0795b09">利弗。是人所有善知识家。诸檀越家。弟子诸</a><a name="0795b10" id="0795b10">师随顺行者。凡在其数皆生地狱。舍利弗。汝</a><a name="0795b11" id="0795b11">等不能知其多少。唯有如来乃能知之。与此</a><a name="0795b12" id="0795b12">恶人堕大地狱俱生俱死。凡有六百四万亿</a><a name="0795b13" id="0795b13">人。如是展转一劫受苦。大劫将烧故在地狱。</a><a name="0795b14" id="0795b14">何以故。舍利弗。破诸如来阿耨多罗三藐三</a><a name="0795b15" id="0795b15">菩提。其罪甚重不为轻也。大劫若烧。是四恶</a><a name="0795b16" id="0795b16">人及六百四万亿人从此阿鼻大地狱中。转生</a><a name="0795b17" id="0795b17">他方在大地狱。何以故。舍利弗。重罪具足其</a><a name="0795b18" id="0795b18">报不少。在于他方无数百千万亿那由他岁</a><a name="0795b19" id="0795b19">受大苦恼。世界还生。是四罪人及六百四万</a><a name="0795b20" id="0795b20">亿人。并及余人罪未毕者。于彼命终还生</a><a name="0795b21" id="0795b21">此间大地狱中。舍利弗。是四罪人及六百四</a><a name="0795b22" id="0795b22">万亿众生。久久虽免地狱苦恼得生人中。于</a><a name="0795b23" id="0795b23">五百世从生而盲。然后得值一切明佛如来应</a><a name="0795b24" id="0795b24">供正遍知明行足善逝世间解无上士调御丈</a><a name="0795b25" id="0795b25">夫天人师佛世尊。舍利弗。一切明佛声闻弟</a><a name="0795b26" id="0795b26">子一亿那由他。尔时人民身长三百九十六</a><a name="0795b27" id="0795b27">肘。佛身一倍常光圆照十万亿由旬。舍利</a><a name="0795b28" id="0795b28">弗。是人于一切明佛法中出家。十万亿岁勤</a><a name="0795b29" id="0795b29">行精进。如救头然不得顺忍。况得道果。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150795a.htm'><img src='up.gif' border=0></a>
<a href='T150795c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>