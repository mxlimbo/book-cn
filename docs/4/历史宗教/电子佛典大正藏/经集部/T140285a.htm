<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0285a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷25)</font> 大乘莲华宝达问答报应沙门经 <font face='Arial'>T14, p0285a</h2></font><hr>
<span class='old'>
</a><a name="0284c28" id="0284c28"><p>或临财不让无廉无耻。屠肉沽酒欺诳自活。</a><a name="0284c29" id="0284c29">或出入息利计时卖日。聚积悭惜贪求无厌</span><a name="0285a01" id="0285a01">受人供养不生惭愧。或无戒行空纳信施。或</a><a name="0285a02" id="0285a02">打奴捶婢驱役诸僮。不问饥渴不知寒暑。或</a><a name="0285a03" id="0285a03">拨撤桥梁驻绝行路。如是等罪无量无边。今</a><a name="0285a04" id="0285a04">日至诚归命忏悔</a><a name="0285a05" id="0285a05"><p>或放逸自恣无记散乱。摴捕白打双六围棋。</a><a name="0285a06" id="0285a06">群会屯聚饮酒食肉。更相讥诮无趣谈话。论</a><a name="0285a07" id="0285a07">说天下从月竟年空丧天日。初中后夜禅诵</a><a name="0285a08" id="0285a08">不修。懈怠懒惰尸卧终日。于六念处心不经</a><a name="0285a09" id="0285a09">理。见他胜事便生嫉妒心怀碜毒备起烦恼。</a><a name="0285a10" id="0285a10">致使诸恶猛风吹恶薪火炽然无有休息。三</a><a name="0285a11" id="0285a11">业微善一切俱焚。善法既尽为一阐提。堕火</a><a name="0285a12" id="0285a12">地狱无有出期。是故弟子等。今日至诚稽颡。</a><a name="0285a13" id="0285a13">向十方一切诸佛圣众前。忏悔上来所有一</a><a name="0285a14" id="0285a14">切众罪。若轻若重若粗若细若自作若教他</a><a name="0285a15" id="0285a15">作。若随喜作若以势逼迫令作。如是乃至赞</a><a name="0285a16" id="0285a16">叹行恶法者。今日至心发露忏悔愿皆消灭。</a><a name="0285a17" id="0285a17">愿弟子等承是忏悔一切诸恶所生功德。愿</a><a name="0285a18" id="0285a18">生生世世慈和忠孝。谦卑自辱知廉识耻。先</a><a name="0285a19" id="0285a19">意问讯循良贞谨清洁义让。远离恶友常遇</a><a name="0285a20" id="0285a20">善缘。摄守六根敬护三业。捍劳忍苦心不退</a><a name="0285a21" id="0285a21">没。立菩提志荷负众生</a><a name="0285a22" id="0285a22"><p><b>　　<A NAME="n128"></A>大乘莲华宝达问答报应沙门经</b></a><a name="0285a23" id="0285a23"><p>宝达顷前入火米地狱。其地狱中流火灌注</a><a name="0285a24" id="0285a24">来烧罪人。火中有米亦皆火然。是诸罪人举</a><a name="0285a25" id="0285a25">手来取其米。烧罪人手则皆燋烂</a><a name="0285a26" id="0285a26"><p>宝达问马头罗刹曰。此诸沙门。作何等罪受</a><a name="0285a27" id="0285a27">罪如是。马头罗刹答曰。比丘。此诸沙门以不</a><a name="0285a28" id="0285a28">净手触众僧净食。以此因缘故堕此地狱</a><a name="0285a29" id="0285a29"><p>宝达闻之悲泣而去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140284c.htm'><img src='up.gif' border=0></a>
<a href='T140285b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>