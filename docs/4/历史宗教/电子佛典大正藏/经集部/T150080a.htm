<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0080a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷4)</font> <font face='Arial'>T15, p0080a</h2></font><hr>
<span class='old'>
</a><a name="0079c28" id="0079c28">义。是名随佛语。又若比丘守护于法。是名随</a><a name="0079c29" id="0079c29">佛教。不违佛语。是名随佛语</span><a name="0080a01" id="0080a01"><p>梵天问言。云何比丘能守护法。答言梵天。</a><a name="0080a02" id="0080a02">若比丘不违平等不坏法性。是则名为能守</a><a name="0080a03" id="0080a03">护法。梵天问言。云何比丘亲近于佛。答言</a><a name="0080a04" id="0080a04">梵天。若比丘于诸法中。不见有法若近若远。</a><a name="0080a05" id="0080a05">是则名为亲近于佛。梵天问言。云何比丘给</a><a name="0080a06" id="0080a06">侍于佛。答言梵天。若比丘身口意无所作。</a><a name="0080a07" id="0080a07">是名比丘给侍于佛。梵天问言。谁能供养佛。</a><a name="0080a08" id="0080a08">答言梵天。不起罪业。不起福业。不起无动</a><a name="0080a09" id="0080a09">业者。梵天问言。谁能见佛。答言梵天。若不</a><a name="0080a10" id="0080a10">着肉眼。不着天眼。不着慧眼。不着法眼。不</a><a name="0080a11" id="0080a11">着佛眼者。梵天问言。谁能见法。答言梵天。</a><a name="0080a12" id="0080a12">不逆诸因缘法者。梵天问言。谁能顺见诸因</a><a name="0080a13" id="0080a13">缘。答言梵天。不起平等。不见平等。不生不</a><a name="0080a14" id="0080a14">灭者。梵天问言。谁得真智。答言梵天。不生</a><a name="0080a15" id="0080a15">不灭诸漏法者。梵天问言。谁能随学如来戒。</a><a name="0080a16" id="0080a16">答言梵天。不起不受不取不舍者。梵天问言。</a><a name="0080a17" id="0080a17">谁名正行。答言梵天。不随三界者。梵天问</a><a name="0080a18" id="0080a18">言。谁为善人。答言梵天。不受后身者。梵天</a><a name="0080a19" id="0080a19">问言。谁为乐人。答言梵天。无我无我所者。</a><a name="0080a20" id="0080a20">梵天问言。谁为得脱。答言梵天。不坏缚者。</a><a name="0080a21" id="0080a21">梵天问言。谁为得度。答言梵天。不住世间</a><a name="0080a22" id="0080a22">不住涅槃者。梵天问言。漏尽比丘尽何事耶。</a><a name="0080a23" id="0080a23">答言梵天。若有所尽不名漏尽。知诸漏空相。</a><a name="0080a24" id="0080a24">随如是知名为漏尽。梵天问言。谁为实语。</a><a name="0080a25" id="0080a25">答言梵天离诸言论道者。梵天问言。谁为入</a><a name="0080a26" id="0080a26">道。答言。梵天。凡夫者有入道圣行者。知一</a><a name="0080a27" id="0080a27">切有为法无所从来无所至去。则无入道。梵</a><a name="0080a28" id="0080a28">天问言。谁能见圣谛。答言。梵天。若于诸法</a><a name="0080a29" id="0080a29">无所见者。何以故。随所有见皆为虚妄。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150079c.htm'><img src='up.gif' border=0></a>
<a href='T150080b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>