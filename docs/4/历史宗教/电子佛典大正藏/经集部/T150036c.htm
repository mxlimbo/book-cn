<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0036c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷1)</font> 分别品第三 <font face='Arial'>T15, p0036c</h2></font><hr>
<span class='old'>
</a><a name="0036b28" id="0036b28">入增上慢。随所分别皆名为邪。网明言。何谓</a><a name="0036b29" id="0036b29">为诸法正性。梵天言。诸法离自性离欲际。是</span><a name="0036c01" id="0036c01">名正性。网明言。少有能解如是正性。梵天</a><a name="0036c02" id="0036c02">言。是正性不一不多。网明。若有善男子善</a><a name="0036c03" id="0036c03">女人。能如是知诸法正性。若已知。若今知。</a><a name="0036c04" id="0036c04">若当知。是人无有法已得。无有法今得。无</a><a name="0036c05" id="0036c05">有法当得。所以者何。佛说无得无分别。名</a><a name="0036c06" id="0036c06">为所作已办相。若人闻是诸法正性。勤行精</a><a name="0036c07" id="0036c07">进。是名如说修行。不从一地至一地。若不</a><a name="0036c08" id="0036c08">从一地至一地。是人不在生死。不在涅槃。所</a><a name="0036c09" id="0036c09">以者何。诸佛不得生死。不得涅槃。网明言。</a><a name="0036c10" id="0036c10">佛不为度生死故说法耶。梵天言。佛所示法</a><a name="0036c11" id="0036c11">有度生死耶。网明言。无也。梵天言。以是因</a><a name="0036c12" id="0036c12">缘。当知佛不令众生出生死入涅槃。但为度</a><a name="0036c13" id="0036c13">妄想分别生死涅槃二相者耳。此中实无度</a><a name="0036c14" id="0036c14">生死至涅槃者。所以者何。诸法平等。无有</a><a name="0036c15" id="0036c15">往来。无出生死。无入涅槃。尔时世尊。赞</a><a name="0036c16" id="0036c16">思益梵天言。善哉善哉。说诸法正性。应如</a><a name="0036c17" id="0036c17">汝所说。说是法时。二千比丘不受诸法。漏</a><a name="0036c18" id="0036c18">尽心得解脱。佛告梵天。我不得生死。不得</a><a name="0036c19" id="0036c19">涅槃。如来虽说生死。实无有人往来生死。虽</a><a name="0036c20" id="0036c20">说涅槃。实无有人得灭度者。若有入此法门</a><a name="0036c21" id="0036c21">者。是人非生死相。非灭度相。尔时会中五</a><a name="0036c22" id="0036c22">百比丘。从坐而起作是言。我等空修梵行。今</a><a name="0036c23" id="0036c23">实见有灭度者。而言无有灭度。我等何用修</a><a name="0036c24" id="0036c24">道求智慧为</a><a name="0036c25" id="0036c25"><p>尔时网明菩萨。白佛言世尊。若有于法生见。</a><a name="0036c26" id="0036c26">则于其人佛不出世。世尊。若有决定见涅槃</a><a name="0036c27" id="0036c27">者。是人不度生死。所以者何。涅槃名为除灭</a><a name="0036c28" id="0036c28">诸相。远离一切动念戏论。世尊。是诸比丘。</a><a name="0036c29" id="0036c29">于佛正法出家。而今堕于外道邪见。见涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150036b.htm'><img src='up.gif' border=0></a>
<a href='T150037a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>