<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0569 佛说心明经 0942b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 569 佛说心明经</font> <font face='Arial'>(卷1)</font> <font face='Arial'>T14, p0942b</h2></font><hr>
<span class='old'>
</a><a name="0942a28" id="0942a28">高山雪冏灼普现。倍加踊跃重自惟忖。今</a><a name="0942a29" id="0942a29">得睹佛及佛弟子诚副宿愿。欲以食馔奉进</span><a name="0942b01" id="0942b01">正觉。隐察愚夫不信道德。志在邪疑六十</a><a name="0942b02" id="0942b02">二见。见妾所施必兴结恨。宿命愆咎失雄</a><a name="0942b03" id="0942b03">猛男。婴坠女像羁制于人。欲施圣尊不得由</a><a name="0942b04" id="0942b04">已。宜顺护意当如之何。便即箄饭取汁一杓</a><a name="0942b05" id="0942b05">以用上佛。佛之威神。钵中自然有百味食。佛</a><a name="0942b06" id="0942b06">时达嚫。口叹颂曰</a><a name="0942b07" id="0942b07"><p class='lg'>　　假以马百疋　　　金银挍鞍勒</a><br><a name="0942b08" id="0942b08">　　用惠施于人　　　不如杓饭汁</a><br><a name="0942b09" id="0942b09">　　设以七宝车　　　载满诸珍琦</a><br><a name="0942b10" id="0942b10">　　杓饭汁施佛　　　其福过于彼</a><br><a name="0942b11" id="0942b11">　　若施白象百　　　明珠璎珞饰</a><br><a name="0942b12" id="0942b12">　　供佛一杓汁　　　其福超彼上</a><br><a name="0942b13" id="0942b13">　　如圣转轮王　　　普贤玉女后</a><br><a name="0942b14" id="0942b14">　　端正无有比　　　七宝璎珞身</a><br><a name="0942b15" id="0942b15">　　如是之妙类　　　其数各有百</a><br><a name="0942b16" id="0942b16">　　悉以配施人　　　不如一杓汁　</p></a><a name="0942b17" id="0942b17"><p>于时梵志静住而听闻佛所叹。心怀疑惑前</a><a name="0942b18" id="0942b18">问佛言。一杓饭汁何所直也而乃称赞。若干</a><a name="0942b19" id="0942b19">宝施象马车乘。不可呰毁而云不如杓饭汁</a><a name="0942b20" id="0942b20">施。斯之饭汁不直一钱。然乃咨嗟若干亿倍</a><a name="0942b21" id="0942b21">孰当信哉</a><a name="0942b22" id="0942b22"><p>于是世尊。寻即显露广长之舌。以覆其面上</a><a name="0942b23" id="0942b23">至梵天。告梵志曰。吾从无数亿百千劫。常</a><a name="0942b24" id="0942b24">行至诚六度无极。施诸所安有而不惜乃获</a><a name="0942b25" id="0942b25">斯舌。宁以妄语能致之乎。吾欲问卿至诚答</a><a name="0942b26" id="0942b26">之。曾颇往返舍卫罗阅。中路有树名尼拘</a><a name="0942b27" id="0942b27">类。荫庇人众五百乘车乎。对曰唯然。有是</a><a name="0942b28" id="0942b28">树我所见也。世尊又问其子大如。答曰形</a><a name="0942b29" id="0942b29">如芥子。佛告梵志。卿真两舌。实如芥子树何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140942a.htm'><img src='up.gif' border=0></a>
<a href='T140942c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>