<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0623 佛说如来独证自誓三昧经 0346c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 623 佛说如来独证自誓三昧经</font> <font face='Arial'>(卷1)</font> <font face='Arial'>T15, p0346c</h2></font><hr>
<span class='old'>
</a><a name="0346b28" id="0346b28">神。各从其刹忽然不现。潜定寂静入观三昧。</a><a name="0346b29" id="0346b29">须臾之间俱到忍界。各离其坐端严恭立。归</span><a name="0346c01" id="0346c01">崇圣化五体投地。退绕七匝却住本位。神足</a><a name="0346c02" id="0346c02">玄处威仪肃然。法服正齐俱发洪音。前白佛</a><a name="0346c03" id="0346c03">言。我等世尊。本土如来致敬无量欣承。功</a><a name="0346c04" id="0346c04">成志就道体备足。降神五浊为众重任。超次</a><a name="0346c05" id="0346c05">趠第在弥勒前。弘慈六度普济群生。兴居轻</a><a name="0346c06" id="0346c06">利道教胜常。今赠此华成法供养。愿使一切</a><a name="0346c07" id="0346c07">普会道场。佛言。善哉正士。欣承彼诸如来慧</a><a name="0346c08" id="0346c08">教不惓三昧通畅。法身空净智明弘备。此彼</a><a name="0346c09" id="0346c09">等一敬嘉所闻光庆无量。尔时能仁如来。手</a><a name="0346c10" id="0346c10">受此华欣然而笑。光从口出普照十方恒沙</a><a name="0346c11" id="0346c11">无量诸佛世界。便以此华等散恒沙无量诸</a><a name="0346c12" id="0346c12">佛。恒沙无量诸佛亦以光明普洞通彻恒沙</a><a name="0346c13" id="0346c13">世界。一一众生蒙佛慈光。皆得慧观达识宿</a><a name="0346c14" id="0346c14">命。展转相照照下地狱。三恶八难天堂人中。</a><a name="0346c15" id="0346c15">尽蒙慈光皆得解脱。百千众生尽同一意。普</a><a name="0346c16" id="0346c16">发无上正真道心。其光寻还绕身三匝灭于顶</a><a name="0346c17" id="0346c17">上。尔时恒沙等诸佛。尽通相见诸佛威神。普</a><a name="0346c18" id="0346c18">使众生普得见佛。现变毕竟廓如常故。于时</a><a name="0346c19" id="0346c19">坐中有菩萨名曰贤儒。即于佛前以偈叹曰</a><a name="0346c20" id="0346c20"><p class='lg'>　　妙哉大圣化　　　愍哀群萌类</a><br><a name="0346c21" id="0346c21">　　从无央数劫　　　积功累德行</a><br><a name="0346c22" id="0346c22">　　一一功德行　　　有若干百千</a><br><a name="0346c23" id="0346c23">　　百福成一相　　　愿礼三界尊</a><br><a name="0346c24" id="0346c24">　　妙哉大圣化　　　慈慧无有边</a><br><a name="0346c25" id="0346c25">　　道教清且贵　　　释师天中天</a><br><a name="0346c26" id="0346c26">　　大智高无上　　　法船济群生</a><br><a name="0346c27" id="0346c27">　　圣慧净无量　　　愿礼无上尊</a><br><a name="0346c28" id="0346c28">　　妙哉大圣化　　　慈光润恒沙</a><br><a name="0346c29" id="0346c29">　　愚冥永已除　　　迷悟及浊清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150346b.htm'><img src='up.gif' border=0></a>
<a href='T150347a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>