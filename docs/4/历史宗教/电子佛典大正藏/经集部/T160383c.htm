<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0383c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷5)</font> 四天王品第十 <font face='Arial'>T16, p0383c</h2></font><hr>
<span class='old'>
</a><a name="0383b28" id="0383b28">人王见如是等种种无量功德利益。是故此王</a><a name="0383b29" id="0383b29">应当躬出奉迎法师。若一由旬至百千由旬。</span><a name="0383c01" id="0383c01">于说法师应生佛想。应作是念。今日释迦如</a><a name="0383c02" id="0383c02">来正智。入于我宫受我供养。为我说法我闻</a><a name="0383c03" id="0383c03">是法。即不退转于阿耨多罗三藐三菩提。已</a><a name="0383c04" id="0383c04">为得值百千万亿那由他佛。为已供养过去</a><a name="0383c05" id="0383c05">未来现在诸佛。已得毕竟三恶道苦。我今已</a><a name="0383c06" id="0383c06">种百千无量转轮圣王释梵之因。已种无边</a><a name="0383c07" id="0383c07">善根种子。已令无量百千万亿诸众生等度</a><a name="0383c08" id="0383c08">于生死。已集无量无边福聚。后宫眷属已得</a><a name="0383c09" id="0383c09">拥护宫宅。诸衰悉以消灭。国土无有怨贼棘</a><a name="0383c10" id="0383c10">刺。他方怨敌不能侵凌。汝等四王。如是人</a><a name="0383c11" id="0383c11">王应作如是供养正法。清净听受是妙经典。</a><a name="0383c12" id="0383c12">及恭敬供养尊重赞叹。持是经典四部之众。</a><a name="0383c13" id="0383c13">亦当回此所得最胜功德之分。施与汝等及</a><a name="0383c14" id="0383c14">余眷属诸天鬼神。聚集如是诸善功德。现世</a><a name="0383c15" id="0383c15">常得无量无边不可思议自在之利。威德势</a><a name="0383c16" id="0383c16">力成就具足。能以正法摧伏诸恶</a><a name="0383c17" id="0383c17"><p>尔时四王白佛言。世尊。若未来世有诸人王。</a><a name="0383c18" id="0383c18">作如是等恭敬正法。至心听受是妙经典。及</a><a name="0383c19" id="0383c19">恭敬供养尊重赞叹。持是经典四部之众。严</a><a name="0383c20" id="0383c20">治舍宅香汁洒地。专心正念听说法时。我等</a><a name="0383c21" id="0383c21">四王亦当在中共听此法。愿诸人王为自利</a><a name="0383c22" id="0383c22">故。以己所得功德少分施与我等。世尊。是诸</a><a name="0383c23" id="0383c23">人王于说法者所坐之处。为我等故烧种种</a><a name="0383c24" id="0383c24">香供养是经。是妙香气于一念顷即至我等</a><a name="0383c25" id="0383c25">诸天宫殿。其香即时变成香盖。其香微妙金</a><a name="0383c26" id="0383c26">色晃耀。照我等宫释宫梵宫大辩神天。功德</a><a name="0383c27" id="0383c27">神天坚牢地神。散脂鬼神最大将军。二十八</a><a name="0383c28" id="0383c28">部鬼神大将。摩醯首罗金刚密迹。摩尼跋陀</a><a name="0383c29" id="0383c29">鬼神大将。鬼子母与五百儿子周匝围绕。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160383b.htm'><img src='up.gif' border=0></a>
<a href='T160384a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>