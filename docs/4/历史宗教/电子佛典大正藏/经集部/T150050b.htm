<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0050b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷3)</font> 论寂品第八 <font face='Arial'>T15, p0050b</h2></font><hr>
<span class='old'>
</a><a name="0050a28" id="0050a28">故。得有所说。是故一切言说皆等。文字</a><a name="0050a29" id="0050a29">同故。文字无念故。文字空故。等行言。如来</span><a name="0050b01" id="0050b01">不说凡夫语言贤圣语言耶。文殊师利言然。</a><a name="0050b02" id="0050b02">以文字说凡夫语言。亦以文字说贤圣语言。</a><a name="0050b03" id="0050b03">如是善男子。诸文字有分别是凡夫言说是</a><a name="0050b04" id="0050b04">贤圣言说耶。等行答言。不也。文殊师利</a><a name="0050b05" id="0050b05">言。如诸文字无分别。一切贤圣亦无分别。是</a><a name="0050b06" id="0050b06">故贤圣无有言说。所以者何。贤圣不以文字</a><a name="0050b07" id="0050b07">相。不以众生相。不以法相。有所说也。譬如</a><a name="0050b08" id="0050b08">钟鼓众缘和合而有音声。是诸钟鼓亦无分</a><a name="0050b09" id="0050b09">别。如是诸贤圣善知众因缘故。于诸言说</a><a name="0050b10" id="0050b10">无贪无碍。等行言。如佛所说。汝等集会当</a><a name="0050b11" id="0050b11">行二事。若说法若圣默然。何谓说法。何谓</a><a name="0050b12" id="0050b12">圣默然。答言。若说法不违佛。不违法。不违</a><a name="0050b13" id="0050b13">僧。是名说法。若知法即是佛。离相即是法。</a><a name="0050b14" id="0050b14">无为即是僧。是名圣默然。又善男子。因四</a><a name="0050b15" id="0050b15">念处有所说。名为说法。于一切法无所忆念。</a><a name="0050b16" id="0050b16">名圣默然。因四正勤有所说。名为说法。以诸</a><a name="0050b17" id="0050b17">法等不作等不作不等。名圣默然。因四如意</a><a name="0050b18" id="0050b18">足有所说。名为说法。若不起身心名圣默然。</a><a name="0050b19" id="0050b19">因五根五力有所说。名为说法。若不随他语</a><a name="0050b20" id="0050b20">有所信。为不取不舍故。分别诸法一心安住。</a><a name="0050b21" id="0050b21">无念念中解一切法。常定性断一切戏论慧。</a><a name="0050b22" id="0050b22">名圣默然。因七菩提分有所说。名为说法。</a><a name="0050b23" id="0050b23">若常行舍心无所分别。无增无减。名圣默</a><a name="0050b24" id="0050b24">然。因八圣道分有所说。名为说法。若知说</a><a name="0050b25" id="0050b25">法相如筏喻。不依法。不依非法。名圣默</a><a name="0050b26" id="0050b26">然。善男子。于是三十七助道法。若能开解演</a><a name="0050b27" id="0050b27">说。名为说法。若身证是法。亦不离身见法。</a><a name="0050b28" id="0050b28">亦不离法见身。于是观中不见二相不见不</a><a name="0050b29" id="0050b29">二相。如是现前知见而亦不见。名圣默然。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150050a.htm'><img src='up.gif' border=0></a>
<a href='T150050c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>