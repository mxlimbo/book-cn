<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0837 佛说出生菩提心经 0893c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 837 佛说出生菩提心经</font> <font face='Arial'>(卷1)</font> <font face='Arial'>T17, p0893c</h2></font><hr>
<span class='old'>
</a><br><a name="0893b28" id="0893b28">　　成就自利益　　　复令他解脱</a><br><a name="0893b29" id="0893b29">　　此彼无差别　　　故名不思议　</p></span><a name="0893c01" id="0893c01"><p>尔时迦叶婆罗门白佛言。世尊。解脱解脱有</a><a name="0893c02" id="0893c02">差别不。佛言。婆罗门。解脱于解脱无有差</a><a name="0893c03" id="0893c03">别。道于道无有差别。乘于乘而有差别。譬</a><a name="0893c04" id="0893c04">如王路有象舆者。有马舆者。有驴舆者。彼</a><a name="0893c05" id="0893c05">等次第行于彼路同至一城。婆罗门。于汝意</a><a name="0893c06" id="0893c06">云何。如是等乘有差别不。婆罗门言。大德</a><a name="0893c07" id="0893c07">世尊。然彼诸乘实有差别。佛言。如是如是。</a><a name="0893c08" id="0893c08">婆罗门。声闻乘。辟支佛乘。阿耨多罗三藐</a><a name="0893c09" id="0893c09">三菩提乘有差别。道与解脱无有差别。婆罗</a><a name="0893c10" id="0893c10">门。譬如恒河有三种人。有从此岸至于彼岸。</a><a name="0893c11" id="0893c11">其初人者。以草为筏倚之而度。第二人者若</a><a name="0893c12" id="0893c12">以皮囊若以皮船倚之而度。第三人者。造作</a><a name="0893c13" id="0893c13">大船乘之入河。于此船中载百千人。其第</a><a name="0893c14" id="0893c14">三人。复敕长子安置守护如此船舫。所有</a><a name="0893c15" id="0893c15">众生来者。汝从此岸度至彼岸。为多人等作</a><a name="0893c16" id="0893c16">利益故。婆罗门。于意云何。夫彼岸者有差</a><a name="0893c17" id="0893c17">别不。婆罗门言。不也世尊。佛复问言。婆罗</a><a name="0893c18" id="0893c18">门。于汝意云何。彼乘之乘有差别不。婆罗</a><a name="0893c19" id="0893c19">门言。所乘之乘实有差别。佛言。如是如是。</a><a name="0893c20" id="0893c20">婆罗门。然声闻乘辟支佛乘阿耨多罗三藐</a><a name="0893c21" id="0893c21">三菩提乘实有差别。婆罗门。如第一人。依</a><a name="0893c22" id="0893c22">倚草筏从于此岸至于彼岸。独一无二。声闻</a><a name="0893c23" id="0893c23">菩提应如是知。第二人者。若倚皮囊及以皮</a><a name="0893c24" id="0893c24">船。从于此岸度至彼岸。辟支佛菩提应如是</a><a name="0893c25" id="0893c25">知。婆罗门。如第三人。成就大船共多人众。</a><a name="0893c26" id="0893c26">从于此岸至于彼岸。如来菩提应如是知。尔</a><a name="0893c27" id="0893c27">时世尊欲重宣此义。而说偈言</a><a name="0893c28" id="0893c28"><p class='lg'>　　路及解脱无有上　　　诸乘皆悉有差别</a><br><a name="0893c29" id="0893c29">　　智者如是应挍量　　　当取最胜最上乘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170893b.htm'><img src='up.gif' border=0></a>
<a href='T170894a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>