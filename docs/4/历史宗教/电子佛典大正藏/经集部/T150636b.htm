<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0642 佛说首楞严三昧经 0636b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 642 佛说首楞严三昧经</font> <font face='Arial'>(卷1)</font> <font face='Arial'>T15, p0636b</h2></font><hr>
<span class='old'>
</a><a name="0636a28" id="0636a28">故。一切法集无受相故。坚意复问。首楞严三</a><a name="0636a29" id="0636a29">昧去至何所。天子答言。首楞严三昧去至一</span><a name="0636b01" id="0636b01">切众生心行。而亦不缘心行取相。去至一切</a><a name="0636b02" id="0636b02">诸所生处。而亦不为生处所污。去至一切世</a><a name="0636b03" id="0636b03">界佛所。而不分别佛身相好。去至一切音声</a><a name="0636b04" id="0636b04">语言。而不分别诸文字相。普能开示一切佛</a><a name="0636b05" id="0636b05">法。而不至于毕竟尽处。善男子。问是三昧至</a><a name="0636b06" id="0636b06">何处者。随佛所至。是三昧者亦如是至。坚意</a><a name="0636b07" id="0636b07">问言。佛至何处。天子答言。佛如如故至无所</a><a name="0636b08" id="0636b08">至。又问。佛不至涅槃耶。答言。一切诸法究竟</a><a name="0636b09" id="0636b09">涅槃。是故如来不至涅槃。所以者何。涅槃</a><a name="0636b10" id="0636b10">性故不至涅槃。又问。过去恒河沙等诸佛。</a><a name="0636b11" id="0636b11">不至涅槃耶。答言。恒沙诸佛为是生耶。坚意</a><a name="0636b12" id="0636b12">言。如来所说。恒沙诸佛生已灭度。天子言。善</a><a name="0636b13" id="0636b13">男子。如来不云。一人出世多所饶益安乐众</a><a name="0636b14" id="0636b14">生。于意云何。如来为定得诸众生有生灭耶。</a><a name="0636b15" id="0636b15">答言天子。如来于法不得生灭。善男子。当</a><a name="0636b16" id="0636b16">知如来虽说诸佛出于世间。于如来相而实</a><a name="0636b17" id="0636b17">无生。虽说诸佛至于涅槃。于如来相而实</a><a name="0636b18" id="0636b18">无灭</a><a name="0636b19" id="0636b19"><p>又问。今现无量如来得成道不。答言。如来</a><a name="0636b20" id="0636b20">无生无灭相如是成道。善男子。若诸佛出若</a><a name="0636b21" id="0636b21">入涅槃无有差别。所以者何。如来通达一</a><a name="0636b22" id="0636b22">切诸法是寂灭相。是名为佛。又问。若一切</a><a name="0636b23" id="0636b23">法毕竟寂灭。涅槃相者可通达耶。答言。如</a><a name="0636b24" id="0636b24">一切法毕竟寂灭同涅槃相。通达相者亦复</a><a name="0636b25" id="0636b25">如是。善男子。如来不以生住灭出。无生住</a><a name="0636b26" id="0636b26">灭是名佛出。坚意问言。汝住首楞严三昧。能</a><a name="0636b27" id="0636b27">作如是说耶。答言。善男子。于意云何。如来</a><a name="0636b28" id="0636b28">化人。住何法中而有所说。坚意答言。乘佛</a><a name="0636b29" id="0636b29">神力能有所说。又问。佛住何处而作化人。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150636a.htm'><img src='up.gif' border=0></a>
<a href='T150636c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>