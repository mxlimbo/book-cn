<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0247c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷2)</font> 十波罗蜜品第二 <font face='Arial'>T16, p0247c</h2></font><hr>
<span class='old'>
</a><a name="0247b28" id="0247b28">一切如来法藏。即便远离一切不善。如是菩</a><a name="0247b29" id="0247b29">萨勇猛精进具足。云何菩萨离二边精进具</span><a name="0247c01" id="0247c01">足。菩萨摩诃萨。虽作如是勇猛精进。不得过</a><a name="0247c02" id="0247c02">分自苦其身。复不下劣懈怠懒惰。如是菩萨</a><a name="0247c03" id="0247c03">离二边精进具足。云何菩萨增广精进具足。</a><a name="0247c04" id="0247c04">菩萨摩诃萨如是精进。如如来身我身亦然。</a><a name="0247c05" id="0247c05">如来顶上无能见者。圆光一寻相好殊特。具</a><a name="0247c06" id="0247c06">足无量不可思议无碍智慧诸佛功德。恒师</a><a name="0247c07" id="0247c07">子吼力无所畏我皆亦尔。如是精进。是名菩</a><a name="0247c08" id="0247c08">萨增广精进具足。云何菩萨练治精进具足。</a><a name="0247c09" id="0247c09">善男子。如摩尼珠及金银等。以练治故却垢</a><a name="0247c10" id="0247c10">莹磨净洁光明。人见叹言。是摩尼珠及金银</a><a name="0247c11" id="0247c11">等。以得光明被练治故。如是菩萨修行精进。</a><a name="0247c12" id="0247c12">荡除一切垢秽不净亦复如是。何者精进垢</a><a name="0247c13" id="0247c13">污。所谓懈怠懒惰是精进垢。于食饮中不自</a><a name="0247c14" id="0247c14">知足。不识己身是精进垢。菩萨悉皆荡除。</a><a name="0247c15" id="0247c15">如是勇猛则为无垢无秽净洁光明显现。如</a><a name="0247c16" id="0247c16">是菩萨练治精进具足。云何菩萨不休息精</a><a name="0247c17" id="0247c17">进具足。菩萨摩诃萨。于四威仪常修精进。无</a><a name="0247c18" id="0247c18">时无处而暂休息。是名菩萨不休息精进具</a><a name="0247c19" id="0247c19">足。云何菩萨清净精进具足。如是菩萨常修</a><a name="0247c20" id="0247c20">精进。设有粗恶诸不善法障道因缘无利益</a><a name="0247c21" id="0247c21">事。悉应荡除。所有善法随顺涅槃不逆正道。</a><a name="0247c22" id="0247c22">助成菩提流向菩提。则为生长而增广之。于</a><a name="0247c23" id="0247c23">一念顷尚不故生微细诸恶。何况大恶。是名</a><a name="0247c24" id="0247c24">清净精进具足。善男子。云何菩萨无比精进</a><a name="0247c25" id="0247c25">具足。菩萨作如是念。若遍十方如恒河沙等</a><a name="0247c26" id="0247c26">世界。为阿鼻狱猛火烧然。是中世界见诸众</a><a name="0247c27" id="0247c27">生。无救无护无归依处困苦无向。菩萨即发</a><a name="0247c28" id="0247c28">勇猛之心独自无侣。设为一人度脱因缘。能</a><a name="0247c29" id="0247c29">以脚步度如是等世界猛火。而度脱之。何况<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160247b.htm'><img src='up.gif' border=0></a>
<a href='T160248a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>