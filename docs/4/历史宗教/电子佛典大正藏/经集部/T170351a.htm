<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0351a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷59)</font> 观天品第六之一四天王初 <font face='Arial'>T17, p0351a</h2></font><hr>
<span class='old'>
</a><a name="0350c28" id="0350c28">大臣放逸欲迷等。说彼迦叶如来经典。从昔</a><a name="0350c29" id="0350c29">天子传闻而说</span><a name="0351a01" id="0351a01"><p>复次第五白法。能断恶法。何等恶法所谓乐</a><a name="0351a02" id="0351a02">入城邑聚落。常习愦闹。不乐住于阿兰若处。</a><a name="0351a03" id="0351a03">坏沙门法。云何坏法。如是比丘离于修禅。及</a><a name="0351a04" id="0351a04">以读诵。或入聚落。或入城邑。处处乐住白衣</a><a name="0351a05" id="0351a05">之家。或共男子。或共女人。多有言说。若共</a><a name="0351a06" id="0351a06">女人言语谈说。能系缚人。失一切利益。或生</a><a name="0351a07" id="0351a07">欲心。何以故。女人如火。近之转近。若近女</a><a name="0351a08" id="0351a08">人。渐令心乱。以是义故。比丘不应入于聚落</a><a name="0351a09" id="0351a09">城邑之中。若共丈夫言语谈说。失于一切自</a><a name="0351a10" id="0351a10">利之事于无漏法心不清净。如是比丘自坏</a><a name="0351a11" id="0351a11">其法。复次若有比丘乐入聚落。及以城邑。得</a><a name="0351a12" id="0351a12">多过咎。得何等过。以入他家令心恼乱。见白</a><a name="0351a13" id="0351a13">衣舍。富乐饮食。床褥卧具。心生贪着。犹如食</a><a name="0351a14" id="0351a14">吐。离阿兰若。游于人间。舍道入俗。舍闲静</a><a name="0351a15" id="0351a15">乐。为家所缚。行贪嗔痴。以是过故。复堕地狱</a><a name="0351a16" id="0351a16">饿鬼畜生。以何因缘。得如是苦。由其乐入城</a><a name="0351a17" id="0351a17">邑聚落。是故比丘。若欲得地。应离此过</a><a name="0351a18" id="0351a18"><p>云何舍离。以住阿兰若故。能摄一切无住功</a><a name="0351a19" id="0351a19">德。无住所摄。第一安隐。若有比丘独住在</a><a name="0351a20" id="0351a20">于阿兰若处。诸根寂静。其心清净。意如炼金。</a><a name="0351a21" id="0351a21">第一寂静。善护诸根。离于怖畏。离于垢污。第</a><a name="0351a22" id="0351a22">一安隐。得无漏乐。六欲天中。一切欲乐。作善</a><a name="0351a23" id="0351a23">业故。一天之乐。可爱无等。况复六天。一切诸</a><a name="0351a24" id="0351a24">乐。若得尽漏。一念之乐。无分譬喻。一切思量。</a><a name="0351a25" id="0351a25">算数不能譬喻。是故若求第一义乐。应离愦</a><a name="0351a26" id="0351a26">闹。不入聚落。以求禅定三昧正受。常独行于</a><a name="0351a27" id="0351a27">山谷岩窟阿兰若处。若草聚边。独一而行。求</a><a name="0351a28" id="0351a28">无漏乐。远离知识亲里眷属。当观知识亲里</a><a name="0351a29" id="0351a29">之乐。无常无住。是别离法。非无住处。浊垢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170350c.htm'><img src='up.gif' border=0></a>
<a href='T170351b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>