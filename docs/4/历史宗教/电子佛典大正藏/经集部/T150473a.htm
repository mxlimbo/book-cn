<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0633 佛说如来智印经 0473a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 633 佛说如来智印经</font> <font face='Arial'>(卷1)</font> <font face='Arial'>T15, p0473a</h2></font><hr>
<span class='old'>
</a><br><a name="0472c28" id="0472c28">　　威仪静默无染着　　　无求无欲离诤讼</a><br><a name="0472c29" id="0472c29">　　心等如空无辙迹　　　行应真如体三昧</span><br><a name="0473a01" id="0473a01">　　坚固菩提常现前　　　解了甚深名正觉</a><br><a name="0473a02" id="0473a02">　　不观憎爱无所著　　　乃能获得此三昧</a><br><a name="0473a03" id="0473a03">　　于怨亲中心平等　　　于佛善友无异想</a><br><a name="0473a04" id="0473a04">　　修六和敬戒清净　　　是能速解此三昧</a><br><a name="0473a05" id="0473a05">　　明了世间最殊胜　　　应辩印法百亿相</a><br><a name="0473a06" id="0473a06">　　智慧照明喻日光　　　于此中说入智门</a><br><a name="0473a07" id="0473a07">　　日月昼夜处虚空　　　又如雪山常处地</a><br><a name="0473a08" id="0473a08">　　帝释梵王转轮王　　　如医善治此亦然</a><br><a name="0473a09" id="0473a09">　　此经净心灭业报　　　此经降魔名甘露</a><br><a name="0473a10" id="0473a10">　　此神足眼知他心　　　一切异类若干应</a><br><a name="0473a11" id="0473a11">　　此能忆知那由劫　　　此能灭除一切爱</a><br><a name="0473a12" id="0473a12">　　此佛所赞如来印　　　此道相应如观掌</a><br><a name="0473a13" id="0473a13">　　此经撰择诸空义　　　此是空寂真实住</a><br><a name="0473a14" id="0473a14">　　有无二边名戏论　　　永舍无著持正法</a><br><a name="0473a15" id="0473a15">　　佛涅槃后有说言　　　我见诸法空如梦</a><br><a name="0473a16" id="0473a16">　　诸法不起无作者　　　于中施设作想住</a><br><a name="0473a17" id="0473a17">　　法空无生无作者　　　无见无来亦无动</a><br><a name="0473a18" id="0473a18">　　凡所著法名法贼　　　而自说言我学空</a><br><a name="0473a19" id="0473a19">　　若从彼闻名闻法　　　悲涕流泪衣毛竖</a><br><a name="0473a20" id="0473a20">　　又自称赞不退转　　　后复说彼众恶相</a><br><a name="0473a21" id="0473a21">　　贵贱贫穷失财宝　　　我若得法获众利</a><br><a name="0473a22" id="0473a22">　　我若出家荣亲族　　　而于佛子生嫉恚</a><br><a name="0473a23" id="0473a23">　　为无上道故出家　　　欲行菩提而不住</a><br><a name="0473a24" id="0473a24">　　如渡大海彼岸远　　　是于菩提无正信</a><br><a name="0473a25" id="0473a25">　　静住山泽威仪具　　　师友清净眷属善</a><br><a name="0473a26" id="0473a26">　　为利养故求亲友　　　而自称说真出家</a><br><a name="0473a27" id="0473a27">　　出家能应此正法　　　犹如莲华无染着</a><br><a name="0473a28" id="0473a28">　　此经相应次第行　　　是真菩提常守护</a><br><a name="0473a29" id="0473a29">　　喜王我今教诫汝　　　慎莫随彼不善学<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150472c.htm'><img src='up.gif' border=0></a>
<a href='T150473b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>