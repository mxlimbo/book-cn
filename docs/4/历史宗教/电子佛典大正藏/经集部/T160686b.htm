<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0675 深密解脱经 0686b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 675 深密解脱经</font> <font face='Arial'>(卷5)</font> 圣者文殊师利法王子菩萨问品第十一 <font face='Arial'>T16, p0686b</h2></font><hr>
<span class='old'>
</a><a name="0686a28" id="0686a28">已能成办业。是名能作所作相应。生相应者。</a><a name="0686a29" id="0686a29">谓何等因何等缘。知法说法示法。能成能正</span><a name="0686b01" id="0686b01">觉知。是名生相应。法体相应者。略说有二种。</a><a name="0686b02" id="0686b02">何等为二。谓一者净。二者不净。文殊师利。净</a><a name="0686b03" id="0686b03">有五种相。不净有七种相。文殊师利。何者净</a><a name="0686b04" id="0686b04">五种相。一者彼现前见相。二者依彼现前见</a><a name="0686b05" id="0686b05">相。三者自相譬喻相。四者成就相。五者说清</a><a name="0686b06" id="0686b06">净阿含相。文殊师利。何者是彼现前见相。谓</a><a name="0686b07" id="0686b07">一切有为行无常。一切有为行苦。一切法无</a><a name="0686b08" id="0686b08">我。世间现前见法。如是等是名彼现前见相。</a><a name="0686b09" id="0686b09">应知。文殊师利。何者是依彼现前见相。所谓</a><a name="0686b10" id="0686b10">一切诸有为行一相故。不失未来善不善业。</a><a name="0686b11" id="0686b11">依彼粗法现见故。依种种业见种种众生现</a><a name="0686b12" id="0686b12">见故。依善不善业。受苦受乐现见故。于现见</a><a name="0686b13" id="0686b13">法中譬喻。如是等彼依止现见相。应知</a><a name="0686b14" id="0686b14"><p>文殊师利。自相譬喻相者。所谓内外一切世</a><a name="0686b15" id="0686b15">间现见譬喻因缘。如是等名为自相因缘譬</a><a name="0686b16" id="0686b16">喻。应知。如是依彼现见相。依止彼现见相譬</a><a name="0686b17" id="0686b17">喻相。一向成就彼事。名为成就相。应知。文殊</a><a name="0686b18" id="0686b18">师利。何者是说清净阿含相。所谓一切智人</a><a name="0686b19" id="0686b19">说彼寂静涅槃之相。如是等名清净阿含相。</a><a name="0686b20" id="0686b20">应知。文殊师利。汝应如是深观察五种清净</a><a name="0686b21" id="0686b21">相。深观察已知清净。知清净已修行。应知</a><a name="0686b22" id="0686b22"><p>文殊师利白佛言。世尊。有几种法。知一切智</a><a name="0686b23" id="0686b23">人相。佛言。文殊师利。有五种法。知一切智人</a><a name="0686b24" id="0686b24">相。何等为五。有人出世。于诸一切天人世间</a><a name="0686b25" id="0686b25">名一切智。有人毕竟成就三十二大人之相。得</a><a name="0686b26" id="0686b26">十力法。能断一切众生疑。具四无畏。降伏一</a><a name="0686b27" id="0686b27">切诸魔怨敌。说法更无能作碍难。于说法中</a><a name="0686b28" id="0686b28">善说八圣菩提道分。现证成就四沙门果。文</a><a name="0686b29" id="0686b29">殊师利。如是依生依相。断疑降伏无人能难。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160686a.htm'><img src='up.gif' border=0></a>
<a href='T160686c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>