<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0694 佛说大乘造像功德经 0793c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 694 佛说大乘造像功德经</font> <font face='Arial'>(卷2)</font> <font face='Arial'>T16, p0793c</h2></font><hr>
<span class='old'>
</a><a name="0793b28" id="0793b28">木如是等物。随其力分而作佛像。乃至极小</a><a name="0793b29" id="0793b29">如一指大。能令见者知是尊容。其人福报我</span><a name="0793c01" id="0793c01">今当说。弥勒。如是之人于生死中虽复流转。</a><a name="0793c02" id="0793c02">终不生在贫穷之家。亦不生于边小国土下</a><a name="0793c03" id="0793c03">劣种姓孤独之家。又亦不生迷戾车等。商估</a><a name="0793c04" id="0793c04">贩赁屠脍等家。乃至不生卑贱伎巧不净</a><a name="0793c05" id="0793c05">种族。外道苦行邪见等家。除因愿力并不生</a><a name="0793c06" id="0793c06">彼。是人常生转轮圣王。有大势力种姓之家。</a><a name="0793c07" id="0793c07">或生净行婆罗门。富贵自在无过失家。所生</a><a name="0793c08" id="0793c08">之处常遇诸佛承事供养。或得为王。能持正</a><a name="0793c09" id="0793c09">法以法教化不行非道或作转轮圣王。七宝</a><a name="0793c10" id="0793c10">成就千子具足。腾空而行化四天下。尽其寿</a><a name="0793c11" id="0793c11">命自在丰乐。或作帝释。夜摩天王。兜率天</a><a name="0793c12" id="0793c12">王。化乐天王。他化自在天王。人天快乐靡</a><a name="0793c13" id="0793c13">不皆受。如是福报相续不绝。所生之处常作</a><a name="0793c14" id="0793c14">丈夫不受女身。亦复不受黄门二形卑贱之</a><a name="0793c15" id="0793c15">身。所受之身无诸丑恶。目不盲眇。耳不聋</a><a name="0793c16" id="0793c16">聩。鼻不曲戾。口不喎斜。唇不下垂。亦不</a><a name="0793c17" id="0793c17">皱涩。齿不疏缺。不黑不黄。舌不短急。项</a><a name="0793c18" id="0793c18">无瘤瘿。形不伛偻。色不斑驳。臂不短促。足</a><a name="0793c19" id="0793c19">不癵跛。不甚瘦。不甚肥。亦不太长。亦不太</a><a name="0793c20" id="0793c20">短。如是一切不可喜相悉皆无有。其身端正</a><a name="0793c21" id="0793c21">面貌圆满。发绀青色软泽光净。唇如丹果。目</a><a name="0793c22" id="0793c22">若青莲。舌相广长。齿白齐密。发言巧妙能</a><a name="0793c23" id="0793c23">令闻者无不喜悦。臂肘佣长。掌平坦厚腰</a><a name="0793c24" id="0793c24">髀充实胸臆广大。手足柔软如兜罗绵。诸相</a><a name="0793c25" id="0793c25">具足无所缺减。如那罗延天有大筋力。弥勒。</a><a name="0793c26" id="0793c26">譬如有人堕圊厕中从彼得出。刮除粪秽净</a><a name="0793c27" id="0793c27">水洗沐。以香涂身着新洁衣。如是此人比在</a><a name="0793c28" id="0793c28">厕中犹未得出。净秽香臭相去几何。此事悬</a><a name="0793c29" id="0793c29">隔无有等倍。弥勒。若有人于生死中。能发<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160793b.htm'><img src='up.gif' border=0></a>
<a href='T160794a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>