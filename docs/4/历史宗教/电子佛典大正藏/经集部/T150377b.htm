<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0625 大树紧那罗王所问经 0377b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 625 大树紧那罗王所问经</font> <font face='Arial'>(卷2)</font> <font face='Arial'>T15, p0377b</h2></font><hr>
<span class='old'>
</a><a name="0377a28" id="0377a28">罗蜜。何等三十二法。所谓念净。慧净。进净。</a><a name="0377a29" id="0377a29">惭净。坚实净。心体性净。不忘菩提心净。功</span><a name="0377b01" id="0377b01">德根净。无所依净。我我所净。起神通净。身</a><a name="0377b02" id="0377b02">寂静净。修治心净。内寂静净。外威仪净。断诸</a><a name="0377b03" id="0377b03">见着净。观无我无众生无人无寿者无丈</a><a name="0377b04" id="0377b04">夫净。不住三界净。助菩提法现前净。悲观众</a><a name="0377b05" id="0377b05">生净。除智障净。智慧超出净。不违因果净。决</a><a name="0377b06" id="0377b06">定法忍净。修行无常苦空法净。转方便净。方</a><a name="0377b07" id="0377b07">便摄净。近道场净。不悕望声闻缘觉乘净。</a><a name="0377b08" id="0377b08">满足无漏净。心不散乱得佛定净。观众生心</a><a name="0377b09" id="0377b09">如应说净。紧那罗王。是为菩萨三十二法净</a><a name="0377b10" id="0377b10">禅波罗蜜。紧那罗王。菩萨复有三十二法净</a><a name="0377b11" id="0377b11">般若波罗蜜。何等三十二。求集多闻无有厌</a><a name="0377b12" id="0377b12">足。善巧思惟分别诸法。以己智慧觉了诸法。</a><a name="0377b13" id="0377b13">善分别阴善分别界趣法界故。善于诸入知</a><a name="0377b14" id="0377b14">分别故。善于缘法知因住故。善于诸谛知解</a><a name="0377b15" id="0377b15">灭故。知于正位不入正位故。观察无起起自</a><a name="0377b16" id="0377b16">心故。知诸法无生本际净故。知诸一切众生</a><a name="0377b17" id="0377b17">无我离倒见故。知一切法同是一法本际离</a><a name="0377b18" id="0377b18">欲故。知诸世界是一世界同虚空故。知一切</a><a name="0377b19" id="0377b19">佛同是一佛入不思议法界故。善知分别一</a><a name="0377b20" id="0377b20">切章句善文字故。知无碍辩广演说法悦可</a><a name="0377b21" id="0377b21">一切诸众生故。知陀罗尼无忘失故。知诸魔</a><a name="0377b22" id="0377b22">业教化诸魔向菩提故。观知诸法如幻住于</a><a name="0377b23" id="0377b23">分别有差别故。解知诸法如电水月梦影响</a><a name="0377b24" id="0377b24">法诸法究竟无成就故。觉知一切众生心性</a><a name="0377b25" id="0377b25">本自净故。善分别观生死涅槃善学方便故。</a><a name="0377b26" id="0377b26">善知解空无相无愿示解脱门故。知一切法</a><a name="0377b27" id="0377b27">本性寂静本无缚碍故。知一切法离障得明</a><a name="0377b28" id="0377b28">害无明闇故。善知于智施慧光明为欲解脱</a><a name="0377b29" id="0377b29">一切众生演说法故。知一切法无去来故。知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150377a.htm'><img src='up.gif' border=0></a>
<a href='T150377c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>