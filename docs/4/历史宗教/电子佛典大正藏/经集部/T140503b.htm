<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0468 文殊师利问经 0503b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 468 文殊师利问经</font> <font face='Arial'>(卷2)</font> 杂问品第十六 <font face='Arial'>T14, p0503b</h2></font><hr>
<span class='old'>
</a><br><a name="0503a28" id="0503a28">　　以灰汁浣治　　　是衣得清净</a><br><a name="0503a29" id="0503a29">　　如是以过患　　　染污于心识</span><br><a name="0503b01" id="0503b01">　　浣以智慧灰　　　心即得清净　</p></a><a name="0503b02" id="0503b02"><p>尔时文殊师利白佛言。世尊。外道随其邪见。</a><a name="0503b03" id="0503b03">复当说言。若世尊是一切智。何故不先记外</a><a name="0503b04" id="0503b04">道女人孙陀利及栴遮摩尼。应谤如来。故</a><a name="0503b05" id="0503b05">知如来非一切智。以不逆遮彼诽谤故。令无</a><a name="0503b06" id="0503b06">数劫入恶道中。乃至入于无间地狱。世尊。当</a><a name="0503b07" id="0503b07">云何答</a><a name="0503b08" id="0503b08"><p>佛告文殊。我今问汝。如有医师。明识众生</a><a name="0503b09" id="0503b09">有风痰热病。其病未起为逆治不。不也世</a><a name="0503b10" id="0503b10">尊。文殊师利。是师知病不。如是世尊。文殊师</a><a name="0503b11" id="0503b11">利。我亦如是。知诸众生多贪多嗔有多愚痴。</a><a name="0503b12" id="0503b12">长寿短寿恶业善业。佛虽先知非时不说。文</a><a name="0503b13" id="0503b13">殊师利。此女人孙陀利及栴遮摩尼。过去世</a><a name="0503b14" id="0503b14">时常杀众生起不善业。常诽谤圣人入阿鼻</a><a name="0503b15" id="0503b15">狱。文殊师利。众生恶业不由我造。若众生堪</a><a name="0503b16" id="0503b16">闻法。我为彼说。若不堪闻我则不说。文殊</a><a name="0503b17" id="0503b17">师利。如人病重不可疗治。医师舍去不与少</a><a name="0503b18" id="0503b18">药。如来亦尔。知此二人不可教化。是故默然</a><a name="0503b19" id="0503b19">不逆记说。文殊师利。若可记者我则为记。如</a><a name="0503b20" id="0503b20">我记弟子得声闻独觉及得菩萨。或不记说</a><a name="0503b21" id="0503b21">当得三乘。何以故以不定故。文殊师利。于</a><a name="0503b22" id="0503b22">汝意云何。若人诽谤虚空。虚空当云何答。</a><a name="0503b23" id="0503b23">文殊师利言。虚空无语言。何以故。虚空无</a><a name="0503b24" id="0503b24">故。如是文殊师利。如来与虚空等。虚空无语</a><a name="0503b25" id="0503b25">言。如来亦无语言。文殊师利。有五浊恶世。云</a><a name="0503b26" id="0503b26">何为五。劫浊众生浊命浊烦恼浊见浊。云何</a><a name="0503b27" id="0503b27">劫浊。三灾起时更相杀害。众生饥馑种种</a><a name="0503b28" id="0503b28">疾病。此谓劫浊。云何众生浊。恶众生善众</a><a name="0503b29" id="0503b29">生。下中上众生。胜劣众生。第一众生。不第一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140503a.htm'><img src='up.gif' border=0></a>
<a href='T140503c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>