<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0055a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷10)</font> 地狱品第三之一 <font face='Arial'>T17, p0055a</h2></font><hr>
<span class='old'>
</a><a name="0054c28" id="0054c28">间。无他世间。无父无母。如是断说。自失业</a><a name="0054c29" id="0054c29">果。向他人说。安住他人。随喜他人。自身增</span><a name="0055a01" id="0055a01">长。他人邪见。说言无因无业无道。如是之</a><a name="0055a02" id="0055a02">人。虽有形服而是大贼。彼人以是恶业因缘。</a><a name="0055a03" id="0055a03">身坏命终堕于恶处。在彼焦热大地狱中。受</a><a name="0055a04" id="0055a04">大苦恼。彼不信人。实业果报。彼不信人临</a><a name="0055a05" id="0055a05">欲死时。未到中有。恶相已现。谓彼病时。眼</a><a name="0055a06" id="0055a06">中自见险恶闇处。多有师子虎蛇熊罴。高大</a><a name="0055a07" id="0055a07">如山。既如是见。生大怖畏。见彼恶兽疾来</a><a name="0055a08" id="0055a08">向已。速行不住。逼近其身。彼重病人。闻彼</a><a name="0055a09" id="0055a09">师子虎等吼声。生大怖畏。悲苦懊恼。复见</a><a name="0055a10" id="0055a10">异人。皱面喎口。复见在上有黑色火。闻野</a><a name="0055a11" id="0055a11">干鸣作种种声。又复更见阎魔罗人身作种</a><a name="0055a12" id="0055a12">种可畏形状。生大怖畏。彼邪说人。说恶因</a><a name="0055a13" id="0055a13">人说恶朋人。说恶见人。说恶法人。乐说不信</a><a name="0055a14" id="0055a14">业果之人。所作言说。是堕崄岸恶处。因人自</a><a name="0055a15" id="0055a15">他皆诳。造作最大恶业之人。彼如是业。乐行</a><a name="0055a16" id="0055a16">多作。作而复集。得果时至。见如是等不善影</a><a name="0055a17" id="0055a17">相。生大怖畏。诸根战动。状相外彰。失屎失</a><a name="0055a18" id="0055a18">尿。或复呻唤。踧声不出。或复皱面。或复张</a><a name="0055a19" id="0055a19">口。或复以手摩挽床敷。或自见身山头堕</a><a name="0055a20" id="0055a20">地。如是见已。手欲拒拓。瞻病之人见如是</a><a name="0055a21" id="0055a21">已。作如是言。如是病人。挽摩虚空。如是病</a><a name="0055a22" id="0055a22">者或见自身。欲有所堕。以手摩触一切身分。</a><a name="0055a23" id="0055a23">如是邪见。恶业行人。于业果报。不生信心。如</a><a name="0055a24" id="0055a24">是种种在地狱中。受报相生。譬如屎堆。人</a><a name="0055a25" id="0055a25">虽未到。已闻其臭。如是如是。未到地狱而见</a><a name="0055a26" id="0055a26">地狱恶处生相。极大恐怖。一切邪见不信之</a><a name="0055a27" id="0055a27">人。如是惊怖。愚痴之人。作集恶业。不善业</a><a name="0055a28" id="0055a28">价。买得地狱苦恼财物。彼处受报。如是地</a><a name="0055a29" id="0055a29">狱。多有恶风。所谓斜风。卑波罗风。彼风严<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170054c.htm'><img src='up.gif' border=0></a>
<a href='T170055b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>