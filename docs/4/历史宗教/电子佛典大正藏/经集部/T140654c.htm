<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0654c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷3)</font> 十二入品第四 <font face='Arial'>T14, p0654c</h2></font><hr>
<span class='old'>
</a><a name="0654b28" id="0654b28">故系在于色。二法合故有。因色有眼入。因色</a><a name="0654b29" id="0654b29">说眼入。二法相依故说名眼色。所谓眼色。色</span><a name="0654c01" id="0654c01">是眼入门与缘故。眼是色入门与见故。是故</a><a name="0654c02" id="0654c02">说入。以色缘故说眼入。以眼见故说色入。</a><a name="0654c03" id="0654c03">但以世谛故说。其实眼不依色色不依眼。眼</a><a name="0654c04" id="0654c04">不依眼色不依色。但从众缘起。色作缘故说</a><a name="0654c05" id="0654c05">名眼入。又从众因缘起。眼所知见相故。说</a><a name="0654c06" id="0654c06">名色入。云何为说。随世俗颠倒法故说。第一</a><a name="0654c07" id="0654c07">义中眼入不可得。色入不可得。智者求诸入。</a><a name="0654c08" id="0654c08">不见有实入。但以凡夫颠倒相应。以二相说</a><a name="0654c09" id="0654c09">是眼入是色入。是眼入是色入。即示虚妄</a><a name="0654c10" id="0654c10">入。欲令众生如实知诸法实相故。说是诸入</a><a name="0654c11" id="0654c11">皆从众因缘生颠倒相应行。此中诸入实相</a><a name="0654c12" id="0654c12">不可得。何以故。若眼入若色入。不在内不在</a><a name="0654c13" id="0654c13">外不在中间。眼入色入。亦非过去。非未来</a><a name="0654c14" id="0654c14">非现在。但现在因缘知色故说眼入如凡夫</a><a name="0654c15" id="0654c15">所行。智者通达诸入皆是虚妄无所有。从忆</a><a name="0654c16" id="0654c16">想颠倒分别起。知见非入是入。不说诸入性。</a><a name="0654c17" id="0654c17">诸入无决定相。但以众因缘生故说。如来说</a><a name="0654c18" id="0654c18">是诸入知见相。所谓是诸入虚妄无所有。属</a><a name="0654c19" id="0654c19">诸因缘颠倒相应行。诸入无有作者。无使作</a><a name="0654c20" id="0654c20">者。眼入不知不分别色入。色入亦不知不分</a><a name="0654c21" id="0654c21">别眼入。二俱离相。若法离相。此中不可分别。</a><a name="0654c22" id="0654c22">说是入相皆从因缘生。如凡夫颠倒。如贤圣</a><a name="0654c23" id="0654c23">所通达。是眼入色入。无生无灭。不来不去相。</a><a name="0654c24" id="0654c24">眼不知眼眼不分别眼。色不知色色不分别</a><a name="0654c25" id="0654c25">色。何以故。二俱空故二皆离故。眼不知眼性。</a><a name="0654c26" id="0654c26">色亦不知色性。眼色皆无性无法。此中无一</a><a name="0654c27" id="0654c27">决定相。眼不自作。眼亦不自知。色亦不自</a><a name="0654c28" id="0654c28">作。色亦不自知。二俱无所有故。眼不作是念</a><a name="0654c29" id="0654c29">我是眼。色亦不作是念我是色。眼色性如幻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140654b.htm'><img src='up.gif' border=0></a>
<a href='T140655a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>