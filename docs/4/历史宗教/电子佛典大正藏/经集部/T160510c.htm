<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0510c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷4)</font> 一切佛语心品第一之一 <font face='Arial'>T16, p0510c</h2></font><hr>
<span class='old'>
</a><a name="0510b28" id="0510b28">来藏者则无生灭。大慧。然诸凡圣悉有生</a><a name="0510b29" id="0510b29">灭。修行者自觉圣趣现法乐住不舍方便。大</span><a name="0510c01" id="0510c01">慧。此如来藏识藏。一切声闻缘觉心想所见。</a><a name="0510c02" id="0510c02">虽自性净。客尘所覆故犹见不净。非诸如</a><a name="0510c03" id="0510c03">来。大慧。如来者现前境界。犹如掌中视阿</a><a name="0510c04" id="0510c04">摩勒果。大慧。我于此义以神力建立。令胜</a><a name="0510c05" id="0510c05">鬘夫人及利智满足诸菩萨等宣扬演说如</a><a name="0510c06" id="0510c06">来藏及识藏名与七识俱生。声闻计着。见</a><a name="0510c07" id="0510c07">人法无我。故胜鬘夫人承佛威神。说如来境</a><a name="0510c08" id="0510c08">界。非声闻缘觉及外道境界。如来藏识藏。</a><a name="0510c09" id="0510c09">唯佛及余利智依义菩萨智慧境界。是故汝</a><a name="0510c10" id="0510c10">及余菩萨摩诃萨。于如来藏识藏。当勤修</a><a name="0510c11" id="0510c11">学。莫但闻觉作知足想。尔时世尊欲重宣</a><a name="0510c12" id="0510c12">此义。而说偈言</a><a name="0510c13" id="0510c13"><p class='lg'>　　甚深如来藏　　　而与七识俱</a><br><a name="0510c14" id="0510c14">　　二种摄受生　　　智者则远离</a><br><a name="0510c15" id="0510c15">　　如镜像现心　　　无始习所薰</a><br><a name="0510c16" id="0510c16">　　如实观察者　　　诸事悉无事</a><br><a name="0510c17" id="0510c17">　　如愚见指月　　　观指不观月</a><br><a name="0510c18" id="0510c18">　　计著名字者　　　不见我真实</a><br><a name="0510c19" id="0510c19">　　心为工伎儿　　　意如和伎者</a><br><a name="0510c20" id="0510c20">　　五识为伴侣　　　妄想观伎众　</p></a><a name="0510c21" id="0510c21"><p>尔时大慧菩萨白佛言。世尊。惟愿为说五法</a><a name="0510c22" id="0510c22">自性识二种无我究竟分别相。我及余菩萨</a><a name="0510c23" id="0510c23">摩诃萨。于一切地次第相续。分别此法入</a><a name="0510c24" id="0510c24">一切佛法。入一切佛法者。乃至如来自觉</a><a name="0510c25" id="0510c25">地。佛告大慧。谛听谛听善思念之。大慧白</a><a name="0510c26" id="0510c26">佛。唯然受教。佛告大慧。五法自性识二</a><a name="0510c27" id="0510c27">无我分别趣相者。谓名．相．妄想．正智．如如。</a><a name="0510c28" id="0510c28">若修行者。修行入如来自觉圣趣。离于断常</a><a name="0510c29" id="0510c29">有无等见。现法乐正受住现在前。大慧。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160510b.htm'><img src='up.gif' border=0></a>
<a href='T160511a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>