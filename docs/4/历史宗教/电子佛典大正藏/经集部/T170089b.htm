<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0089b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷15)</font> 地狱品第三之一 <font face='Arial'>T17, p0089b</h2></font><hr>
<span class='old'>
</a><a name="0089a28" id="0089a28">地狱中。极受大苦。乃至作集恶不善业。未</a><a name="0089a29" id="0089a29">坏未烂。业气未尽。于一切时与苦不止。若</span><a name="0089b01" id="0089b01">恶业尽。彼地狱处尔乃得脱。虽脱彼处。于</a><a name="0089b02" id="0089b02">七百世。生于食血饿鬼之中。唯食产血。若</a><a name="0089b03" id="0089b03">脱彼处。于五百世生畜生中。作鸡孔雀鸲鹆</a><a name="0089b04" id="0089b04">等鸟。脱彼处已。若生人中同业之处。于旃</a><a name="0089b05" id="0089b05">陀罗屠儿家生。是彼恶业余残果报</a><a name="0089b06" id="0089b06"><p>又彼比丘。知业果报。复观阿鼻大地狱处。彼</a><a name="0089b07" id="0089b07">见闻知。复有异处。名铁鍱处。是彼地狱第十</a><a name="0089b08" id="0089b08">五处。众生何业。生于彼处。彼见闻知。有人</a><a name="0089b09" id="0089b09">轻心诳心恶意。于俭时世。请唤比丘。作如</a><a name="0089b10" id="0089b10">是言。于此年中。我家夏坐。病药所须。我皆</a><a name="0089b11" id="0089b11">供给。一切勿忧。莫生异意。彼诸比丘。心皆</a><a name="0089b12" id="0089b12">生信。时世复俭。信彼人故。更不余求。既赴</a><a name="0089b13" id="0089b13">夏坐。彼恶心人。一切不与。驱令使去。时世</a><a name="0089b14" id="0089b14">俭故。彼诸比丘。或有死者。或有比丘。失前</a><a name="0089b15" id="0089b15">夏者。或有极受饥渴苦者。或有比丘向异国</a><a name="0089b16" id="0089b16">者。如是恶人。弃舍比丘。妨废恼乱。彼人以</a><a name="0089b17" id="0089b17">是恶业因缘。身坏命终。堕于恶处。在彼地</a><a name="0089b18" id="0089b18">狱生铁鍱处。受大苦恼。所谓苦者。如前所</a><a name="0089b19" id="0089b19">说活黑绳等七大地狱所受苦恼。彼一切苦。</a><a name="0089b20" id="0089b20">此中具受。百倍更重。复有胜者。所谓彼处地</a><a name="0089b21" id="0089b21">狱罪人。十一焰聚。周匝围绕。常患饥渴。阎</a><a name="0089b22" id="0089b22">魔罗人。数数常以热赤铜汁热铁块抟。令饮</a><a name="0089b23" id="0089b23">令啖。彼罪人身乃于无量大钵头摩。三余多</a><a name="0089b24" id="0089b24">数。尼余多数。常烧常煮。干燥破坏。又复更</a><a name="0089b25" id="0089b25">生。复有胜苦。如业所作。阎魔罗人。取热铁</a><a name="0089b26" id="0089b26">鍱。广五由旬。焰火甚炽。普一焰鬘。以彼铁</a><a name="0089b27" id="0089b27">鍱。裹其身体。一切烂熟。普身焰燃。唱唤号</a><a name="0089b28" id="0089b28">哭。石坏苦恼。无少乐事。如针孔许。可攀缘</a><a name="0089b29" id="0089b29">处。如是铁鍱火遍无间。如是恶触。受苦叵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170089a.htm'><img src='up.gif' border=0></a>
<a href='T170089c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>