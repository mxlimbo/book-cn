<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0484 不思议光菩萨所说经 0670c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 484 不思议光菩萨所说经</font> <font face='Arial'>(卷1)</font> <font face='Arial'>T14, p0670c</h2></font><hr>
<span class='old'>
</a><a name="0670b28" id="0670b28">住是法。尔时世尊告婴儿言。汝业行尽汝可</a><a name="0670b29" id="0670b29">忆念本造善根。令此大众生希有心。现大神</span><a name="0670c01" id="0670c01">力。尔时婴儿上升虚空。过七多罗树。身放光</a><a name="0670c02" id="0670c02">明。此光遍照三千大千佛之世界。以此光故。</a><a name="0670c03" id="0670c03">释梵护世。及余百千天龙夜叉乾闼婆阿修</a><a name="0670c04" id="0670c04">罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽。见斯光已来诣</a><a name="0670c05" id="0670c05">佛所。到已顶礼佛足。以诸天华散供于佛。供</a><a name="0670c06" id="0670c06">养佛已向佛世尊。作如是言。菩萨光明不可</a><a name="0670c07" id="0670c07">思议。身出光明。普遍照此佛之世界。令诸无</a><a name="0670c08" id="0670c08">量众生得于不思议利。当名此儿不思议光</a><a name="0670c09" id="0670c09"><p>尔时释迦牟尼世尊。即可是名。此儿当名不</a><a name="0670c10" id="0670c10">思议光。尔时婴儿不思议光。从空而下住于</a><a name="0670c11" id="0670c11">地已。以佛神力自善根力。其形犹如八岁童</a><a name="0670c12" id="0670c12">子。尔时释提桓因。即以天衣施与婴儿。便语</a><a name="0670c13" id="0670c13">之言。婴儿汝今愍我等故。受此天衣。勿裸形</a><a name="0670c14" id="0670c14">住。尔时不思议光菩萨婴儿。语释提桓因。憍</a><a name="0670c15" id="0670c15">尸迦。菩萨不以衣服为妙。当被法服以为严</a><a name="0670c16" id="0670c16">饰。憍尸迦。菩萨所服汝今善听。憍尸迦。菩提</a><a name="0670c17" id="0670c17">之心是菩萨服乃至道场成满具足一切佛法</a><a name="0670c18" id="0670c18">有惭有愧是菩萨服。调伏成就一切众生置</a><a name="0670c19" id="0670c19">无过中。坚誓庄严是菩萨服。办诸事故。质直</a><a name="0670c20" id="0670c20">无伪是菩萨服。成就断除幻惑伪故。勤加精</a><a name="0670c21" id="0670c21">进是菩萨服。成满具足诸善根故。志欲喜乐</a><a name="0670c22" id="0670c22">是菩萨服。成满一切诸佛法故。除舍憍慢是</a><a name="0670c23" id="0670c23">菩萨服成满一切诸禅定故。欲法闻法是菩萨</a><a name="0670c24" id="0670c24">服。成满般若波罗蜜故。不起智慢是菩萨服。</a><a name="0670c25" id="0670c25">成满具足无著智故。作于利益是菩萨服。悲</a><a name="0670c26" id="0670c26">诸众生具觉知故。舍一切物是菩萨服。成满</a><a name="0670c27" id="0670c27">具足诸相好故。护持净戒是菩萨服。成满愿</a><a name="0670c28" id="0670c28">故。调和忍辱是菩萨服。究竟成满梵音声故。</a><a name="0670c29" id="0670c29">牢强精进无懈退心是菩萨服。成满出过一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140670b.htm'><img src='up.gif' border=0></a>
<a href='T140671a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>