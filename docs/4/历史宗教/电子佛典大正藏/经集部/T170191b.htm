<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0191b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷33)</font> 观天品第六之一四天王初 <font face='Arial'>T17, p0191b</h2></font><hr>
<span class='old'>
</a><br><a name="0191a28" id="0191a28">　　若欲求乐者　　　常应离放逸　</p></a><a name="0191a29" id="0191a29"><p>诸天子。断一法者。谓断放逸。则有六种。何等</span><a name="0191b01" id="0191b01">为六。眼见色已。生放逸心。非如实见。或见</a><a name="0191b02" id="0191b02">好色。或见恶色。若黄若黑。若赤若白。若长若</a><a name="0191b03" id="0191b03">短。若方若圆。如是世间。不如实知。以放逸</a><a name="0191b04" id="0191b04">故。亦复不知出世之法。以放逸意。虽复见色。</a><a name="0191b05" id="0191b05">不如实见。于己身色。不能正观。不乐观于四</a><a name="0191b06" id="0191b06">真谛法。于诸色中。不实见实。心放逸故。不能</a><a name="0191b07" id="0191b07">观于世间之法及出世法。耳闻声已。不知其</a><a name="0191b08" id="0191b08">义。或歌或语。若义若非义。不解如是世间</a><a name="0191b09" id="0191b09">之义。若修多罗。若伽陀。若祇夜。若毗伽那。</a><a name="0191b10" id="0191b10">若忧陀那。若尼陀那。若毗多迦。若阇多迦。若</a><a name="0191b11" id="0191b11">毗佛略。若阿浮多达摩。闻如是法。不解其义。</a><a name="0191b12" id="0191b12">以放逸故。命终之时。为阎罗使系缚将去。复</a><a name="0191b13" id="0191b13">有放逸。既闻诸香。鼻即贪嗅。不知花香及以</a><a name="0191b14" id="0191b14">果香。不知如是世间之香。先以烧香供养布</a><a name="0191b15" id="0191b15">施。以放逸故。不知诸香。复以放逸。不知诸</a><a name="0191b16" id="0191b16">味。其所食味。若甘若酢。若碱若苦。若辛若</a><a name="0191b17" id="0191b17">淡。若涩若滑。不知差别。心放逸故。不知如</a><a name="0191b18" id="0191b18">是世间之味。及以不知出世法味。以放逸故。</a><a name="0191b19" id="0191b19">复以放逸。不知身体。不作身业。修治宅舍。不</a><a name="0191b20" id="0191b20">修作业。不作众善。是人宅舍。物不具足。不知</a><a name="0191b21" id="0191b21">世间。所不应作。不知出世间所不应作。不近</a><a name="0191b22" id="0191b22">耆旧。亦不恭敬礼拜问讯。以放逸故</a><a name="0191b23" id="0191b23"><p>诸天子。复以放逸。不知心法。若善不善若无</a><a name="0191b24" id="0191b24">记。不知临命终时。死杖所害。受大苦恼。为阎</a><a name="0191b25" id="0191b25">罗使。自在将去。是故天子。应断一法。所谓放</a><a name="0191b26" id="0191b26">逸。修二法者。一者赊摩他。二者毗婆舍那。</a><a name="0191b27" id="0191b27">如是二法。示涅槃道。赊摩他者。能断生法及</a><a name="0191b28" id="0191b28">未生法。能令寂静。毗婆舍那者。见心见法二</a><a name="0191b29" id="0191b29">种身故。名毗婆舍那。如是二法。以为善伴。能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170191a.htm'><img src='up.gif' border=0></a>
<a href='T170191c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>