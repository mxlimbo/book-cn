<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0466 佛说象头精舍经 0488b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 466 佛说象头精舍经</font> <font face='Arial'>(卷1)</font> <font face='Arial'>T14, p0488b</h2></font><hr>
<span class='old'>
</a><a name="0488a28" id="0488a28">入道。第三发心因禅入道。第四发心因果入</a><a name="0488a29" id="0488a29">道。复次天子。初发心者如医识药。第二发</span><a name="0488b01" id="0488b01">心善知药分。第三发心随病授药。第四发心</a><a name="0488b02" id="0488b02">令得服行。复次天子。因初发心生法王家。</a><a name="0488b03" id="0488b03">第二发心学法王法。第三发心修法王行。第</a><a name="0488b04" id="0488b04">四发心满足王位。是名四种发心</a><a name="0488b05" id="0488b05"><p>尔时净光焰天子白文殊师利。何等是菩萨</a><a name="0488b06" id="0488b06">摩诃萨速疾道。菩萨行是道。疾得阿耨多</a><a name="0488b07" id="0488b07">罗三藐三菩提。文殊师利言。天子。速疾道</a><a name="0488b08" id="0488b08">有二种。菩萨摩诃萨乘此二道。疾得阿耨</a><a name="0488b09" id="0488b09">多罗三藐三菩提。何等为二。一者方便道。二</a><a name="0488b10" id="0488b10">者般若道。受持方便智故。能观一切众生。</a><a name="0488b11" id="0488b11">受持般若故。观一切法空能断疑执。以方</a><a name="0488b12" id="0488b12">便智故和合诸法。以般若故诸法不合。方便</a><a name="0488b13" id="0488b13">为因般若为果。以方便故知一切法。以般若</a><a name="0488b14" id="0488b14">故知诸法空。以方便智庄严佛国。以般若故</a><a name="0488b15" id="0488b15">知诸佛国皆悉平等。以方便故知诸众生根</a><a name="0488b16" id="0488b16">性差别。以般若故知诸众生根性皆空。以方</a><a name="0488b17" id="0488b17">便故得甘露味证成菩提。以般若故觉诸佛</a><a name="0488b18" id="0488b18">法平等正道。复次天子复有二行。能令菩萨</a><a name="0488b19" id="0488b19">摩诃萨疾得阿耨多罗三藐三菩提。何等为</a><a name="0488b20" id="0488b20">二。一者有为。二者无为。有为者总摄五波</a><a name="0488b21" id="0488b21">罗蜜。无为者总摄般若波罗蜜。复有二行。能</a><a name="0488b22" id="0488b22">令菩萨摩诃萨疾得菩提。何等为二。一者</a><a name="0488b23" id="0488b23">有漏行。二者无漏行。有漏行者五波罗蜜。</a><a name="0488b24" id="0488b24">无漏行者般若波罗蜜。复有二行。能令菩</a><a name="0488b25" id="0488b25">萨摩诃萨疾得菩提。何等为二。一者住行。二</a><a name="0488b26" id="0488b26">者不住行。住行者五波罗蜜。不住行者般若</a><a name="0488b27" id="0488b27">波罗蜜。复有二行。能令菩萨摩诃萨疾得</a><a name="0488b28" id="0488b28">菩提。何等为二。一者有量。二者无量。有量者</a><a name="0488b29" id="0488b29">五波罗蜜。无量者般若波罗蜜。有量行者是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140488a.htm'><img src='up.gif' border=0></a>
<a href='T140488c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>