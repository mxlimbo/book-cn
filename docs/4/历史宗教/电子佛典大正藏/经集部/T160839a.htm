<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0717 分别缘起初胜法门经 0839a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 717 分别缘起初胜法门经</font> <font face='Arial'>(卷1)</font> <font face='Arial'>T16, p0839a</h2></font><hr>
<span class='old'>
</a><a name="0838c28" id="0838c28">行为缘。世尊告曰。诸有现前爱非爱境增上</a><a name="0838c29" id="0838c29">力故。发生欲爱起不善根造非福行。一切皆</span><a name="0839a01" id="0839a01">由于因于果。非福行中不知过患。彼由意乐</a><a name="0839a02" id="0839a02">有过失故。或由加行有过失故。起非福行。如</a><a name="0839a03" id="0839a03">是意乐加行过失。唯用无明以为胜缘。非境</a><a name="0839a04" id="0839a04">界爱及不善根。若由欲爱造诸福行。彼信为</a><a name="0839a05" id="0839a05">依乃造斯行。于死于生起定信故。此爱及取。</a><a name="0839a06" id="0839a06">由信摄伏我施设为有覆无记。若法欲界有</a><a name="0839a07" id="0839a07">覆无记。于发诸行无胜功能。以于因果及福</a><a name="0839a08" id="0839a08">行中不知出离。求可爱生造斯福行故。此福</a><a name="0839a09" id="0839a09">行亦唯无明以为胜缘。复言世尊。何缘色界</a><a name="0839a10" id="0839a10">爱取二种不作色界不动行缘。世尊告曰。诸</a><a name="0839a11" id="0839a11">有未离欲界贪者。色界爱等未得生处若无</a><a name="0839a12" id="0839a12">生处则无堪能故非色界不动行缘。如说色</a><a name="0839a13" id="0839a13">界爱取二种。于其色界诸不动行。如是无色</a><a name="0839a14" id="0839a14">爱取二种。于无色界诸不动行。应知亦尔。彼</a><a name="0839a15" id="0839a15">于色界或无色界。有过患身。起有功德作意</a><a name="0839a16" id="0839a16">想见。或依教法或依诲法。发起如是非理作</a><a name="0839a17" id="0839a17">意能为彼界不动行缘。如是所起非理作意</a><a name="0839a18" id="0839a18">无明所引。如是无明由此所起非理作意及</a><a name="0839a19" id="0839a19">果为伴。能为彼界不动行缘。是故应知彼不</a><a name="0839a20" id="0839a20">动行亦唯无明以为胜缘。复有一类依无有</a><a name="0839a21" id="0839a21">爱。造诸福行或不动行。彼由如是无有爱故。</a><a name="0839a22" id="0839a22">既于诸有见多过患。岂更悕求当来诸有。然</a><a name="0839a23" id="0839a23">于无有不如实知。由无知故。不得诸有真对</a><a name="0839a24" id="0839a24">治道。又无知故。于非对治起对治想。造诸</a><a name="0839a25" id="0839a25">福行或不动行。由是道理。如是诸行应知唯</a><a name="0839a26" id="0839a26">用无明为缘。非爱及取为诸行缘</a><a name="0839a27" id="0839a27"><p>复言世尊诸所有行。与六识身相应俱有。同</a><a name="0839a28" id="0839a28">生同灭。何缘故说行是识缘。世尊告曰。以</a><a name="0839a29" id="0839a29">六识身与福非福及不动行相应俱有。同生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160838c.htm'><img src='up.gif' border=0></a>
<a href='T160839b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>