<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0175b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷6)</font> 验行品第二十二 <font face='Arial'>T16, p0175b</h2></font><hr>
<span class='old'>
</a><a name="0175a28" id="0175a28">死罪业因缘。疾近佛道。一一念中能摄无量</a><a name="0175a29" id="0175a29">无边佛法。是名菩萨深心方便志不可坏。若</span><a name="0175b01" id="0175b01">是乞人恶口骂詈。尔时菩萨又作是念。此人</a><a name="0175b02" id="0175b02">则为与我佛法。以于是中不生嗔心。即近佛</a><a name="0175b03" id="0175b03">道。是名方便菩萨真心。又舍利弗。若有人来</a><a name="0175b04" id="0175b04">至菩萨所。作如是言。阿耨多罗三藐三菩提</a><a name="0175b05" id="0175b05">其法甚难。汝何能集一切佛法。菩萨闻之心</a><a name="0175b06" id="0175b06">生退没则非真心。若闻是说心生易想。是</a><a name="0175b07" id="0175b07">则名为真菩萨心。又舍利弗。若有人来语菩</a><a name="0175b08" id="0175b08">萨言。若发阿耨多罗三藐三菩提心者。于</a><a name="0175b09" id="0175b09">己身命不得自在况复财物。善男子。汝今应</a><a name="0175b10" id="0175b10">当舍离是心。勿于身命不得自在。菩萨闻是</a><a name="0175b11" id="0175b11">便贪身命而生退没。当知此非真菩萨心。若</a><a name="0175b12" id="0175b12">闻斯事作如是念。一切众生恋惜身命。老病</a><a name="0175b13" id="0175b13">死来必强侵夺。又以吝惜自身命故起诸罪</a><a name="0175b14" id="0175b14">业。因罪业故当堕恶道。乃更不能守护后</a><a name="0175b15" id="0175b15">身。我若贪惜守护身命。起罪因缘堕诸恶道。</a><a name="0175b16" id="0175b16">往来生死与彼愚人有何差别。我今不应护</a><a name="0175b17" id="0175b17">惜身命。但当贪惜如来智慧守护佛法。为度</a><a name="0175b18" id="0175b18">众生勤行精进。舍离贪爱诸烦恼等。我今当</a><a name="0175b19" id="0175b19">为无缚无脱而与众生演说诸法。思惟是已</a><a name="0175b20" id="0175b20">答彼人曰。汝言身命不得自在。法自应尔。惜</a><a name="0175b21" id="0175b21">与不惜俱不自在。咄哉仁者。一切诸法皆空</a><a name="0175b22" id="0175b22">无主。无所依止但从缘有。若能如是正观</a><a name="0175b23" id="0175b23">法者。当知是为得善方便真菩萨心。又舍利</a><a name="0175b24" id="0175b24">弗。若有人来语菩萨言。汝发阿耨多罗三藐</a><a name="0175b25" id="0175b25">三菩提心。今应为我而作仆使。菩萨答言。我</a><a name="0175b26" id="0175b26">不独为汝作仆使。我应给事一切众生。所以</a><a name="0175b27" id="0175b27">者何。我为一切众生重担。受安隐担不疲惓</a><a name="0175b28" id="0175b28">担。生善处担。能值佛担闻佛法担。随法行担</a><a name="0175b29" id="0175b29">得解脱担。是担不令身心疲怠。不自恼热亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160175a.htm'><img src='up.gif' border=0></a>
<a href='T160175c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>