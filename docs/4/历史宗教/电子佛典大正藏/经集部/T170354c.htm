<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0354c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷60)</font> 观天品第六之一四天王初 <font face='Arial'>T17, p0354c</h2></font><hr>
<span class='old'>
</a><a name="0354b28" id="0354b28">天王如此之法。难知深法。不可回转。作是念</a><a name="0354b29" id="0354b29">已。具告同伴。今此牟修楼陀。此法道中。不</span><a name="0354c01" id="0354c01">可转动。乃至一句。如是魔臣。共思惟已。势力</a><a name="0354c02" id="0354c02">劣弱。本念破坏。失大威德。飞升虚空。于须臾</a><a name="0354c03" id="0354c03">顷。还至他化自在天宫魔波旬所到已。时一</a><a name="0354c04" id="0354c04">切魔问使臣言。汝所作事。如忆念不。事究</a><a name="0354c05" id="0354c05">竟不。时三大臣闻是语已。白魔王言。天王。我</a><a name="0354c06" id="0354c06">失势力。夜摩天王牟修楼陀有大智慧。于正</a><a name="0354c07" id="0354c07">法中。乃至一句。不可动转。及其天众。亦复如</a><a name="0354c08" id="0354c08">是。我不能乱。时魔波旬闻此语已。作如是念。</a><a name="0354c09" id="0354c09">放逸行天。我能令其住于欲中。虽有大力。以</a><a name="0354c10" id="0354c10">放逸故。住我境界。作是念已。告魔众言。却</a><a name="0354c11" id="0354c11">后我能破夜摩天。汝勿急速。我有大力悉能</a><a name="0354c12" id="0354c12">坏乱一切天众。后当破之。时魔波旬说是语</a><a name="0354c13" id="0354c13">已。复受无等六欲之乐。于放逸地。转增无量</a><a name="0354c14" id="0354c14">成就大乐。夜摩天王共善时鹅王。及说法鸟</a><a name="0354c15" id="0354c15">众。说无量种法魔军放逸。既已退还。时诸天</a><a name="0354c16" id="0354c16">众所作已办</a><a name="0354c17" id="0354c17"><p>尔时新生天众。游戏欢娱。于园林中。来向天</a><a name="0354c18" id="0354c18">王说法之处。及善时鹅王说法鸟众</a><a name="0354c19" id="0354c19"><p>尔时夜摩天王。见此天众。告善时言汝观如</a><a name="0354c20" id="0354c20">是放逸行天。今来向此。我今当游寂静园林。</a><a name="0354c21" id="0354c21">说是语已。飞升虚空。入寂静林。此诸天众。放</a><a name="0354c22" id="0354c22">逸游行。五欲具足。园林池中娱乐。乃至爱业</a><a name="0354c23" id="0354c23">所集业尽。随业流转。堕于地狱饿鬼畜生。若</a><a name="0354c24" id="0354c24">有余业。生于人中。财富具足。为世大人。或为</a><a name="0354c25" id="0354c25">大王。或为大臣。大乐之处。众人所爱。以余业</a><a name="0354c26" id="0354c26">故</a><a name="0354c27" id="0354c27"><p>复次比丘。知业果报。彼以闻慧。见夜摩天所</a><a name="0354c28" id="0354c28">住地处。名一向乐。众生何业。生彼地处。彼</a><a name="0354c29" id="0354c29">以闻慧。见有善人持戒不杀不盗。如前所说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170354b.htm'><img src='up.gif' border=0></a>
<a href='T170355a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>