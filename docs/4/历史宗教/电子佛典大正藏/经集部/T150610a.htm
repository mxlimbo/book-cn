<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0610a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷9)</font> <font face='Arial'>T15, p0610a</h2></font><hr>
<span class='old'>
</a><br><a name="0609c28" id="0609c28">　　于一切法而无尽　　　法无所得故无尽</a><br><a name="0609c29" id="0609c29">　　若人为他演说法　　　而不执着于文字</span><br><a name="0610a01" id="0610a01">　　法本无我无众生　　　彼能演说而无尽</a><br><a name="0610a02" id="0610a02">　　智者演说一切言　　　不以语言易彼心</a><br><a name="0610a03" id="0610a03">　　知诸言音如谷响　　　是故于言无取着</a><br><a name="0610a04" id="0610a04">　　以诸言音说是法　　　是言念顷即坏灭</a><br><a name="0610a05" id="0610a05">　　斯诸言音如是相　　　一切诸法相亦然</a><br><a name="0610a06" id="0610a06">　　诸法无相亦离相　　　恒常无相相空寂</a><br><a name="0610a07" id="0610a07">　　空寂无欲无取舍　　　是以寂定不可得</a><br><a name="0610a08" id="0610a08">　　有为无为悉远离　　　如是大仙无分别</a><br><a name="0610a09" id="0610a09">　　远离一切恶见道　　　了达诸趣悉无为</a><br><a name="0610a10" id="0610a10">　　恒常无染无嗔痴　　　是以心体恒寂灭</a><br><a name="0610a11" id="0610a11">　　以此三昧力最上　　　是故能知斯法空</a><br><a name="0610a12" id="0610a12">　　如空山河及溪谷　　　闻于胜妙响音声</a><br><a name="0610a13" id="0610a13">　　有为流转因缘起　　　一切世空犹如幻</a><br><a name="0610a14" id="0610a14">　　智力爱乐功德法　　　安住智慧神通仙</a><br><a name="0610a15" id="0610a15">　　发于语言能善巧　　　能说如是寂灭定</a><br><a name="0610a16" id="0610a16">　　所言觉观但妄想　　　世间不可得其边</a><br><a name="0610a17" id="0610a17">　　本际从来无有相　　　而为未来因缘道</a><br><a name="0610a18" id="0610a18">　　造业所为有所起　　　随上中下有所生</a><br><a name="0610a19" id="0610a19">　　此法自性无知觉　　　法空无我应当知</a><br><a name="0610a20" id="0610a20">　　黑白之业不坏灭　　　自所作者还自受</a><br><a name="0610a21" id="0610a21">　　业不能到于果所　　　而业能为彼作因</a><br><a name="0610a22" id="0610a22">　　诸佛演说世谛法　　　有为无为如是观</a><br><a name="0610a23" id="0610a23">　　无有真实及我人　　　一切世间相如是</a><br><a name="0610a24" id="0610a24">　　一切诸有皆虚妄　　　犹如幻化水中月</a><br><a name="0610a25" id="0610a25">　　空无亦如水聚沫　　　以声显说恒寂灭</a><br><a name="0610a26" id="0610a26">　　一切悉舍无所取　　　持戒威仪亦无依</a><br><a name="0610a27" id="0610a27">　　不着忍力诸众生　　　如是行者得寂定</a><br><a name="0610a28" id="0610a28">　　随其王意所乐欲　　　如来称机而演说</a><br><a name="0610a29" id="0610a29">　　王闻世尊所说法　　　王及眷属悉受戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150609c.htm'><img src='up.gif' border=0></a>
<a href='T150610b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>