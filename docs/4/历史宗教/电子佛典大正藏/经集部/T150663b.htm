<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0663b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷4)</font> 观相品第三之一 <font face='Arial'>T15, p0663b</h2></font><hr>
<span class='old'>
</a><a name="0663a28" id="0663a28">化佛眉间光明绕诸化佛满七匝已。还入释</a><a name="0663a29" id="0663a29">迦牟尼眉间。此光入时。佛身毛孔一毛孔中</span><a name="0663b01" id="0663b01">有一化像。一一化像身毛孔中。化成八万四</a><a name="0663b02" id="0663b02">千妙像。皆是三千大千世界。一切众生所希</a><a name="0663b03" id="0663b03">见事。是名如来八十好中一好光明。如是</a><a name="0663b04" id="0663b04">八十随形好光。说不可尽。如来少现白毫光</a><a name="0663b05" id="0663b05">明。父王所将众中有八千人。远尘离垢得</a><a name="0663b06" id="0663b06">法眼净。佛告阿难。如来白毫相光。诸修多罗</a><a name="0663b07" id="0663b07">中佛已广说。如是妙光惟佛佛见。十地菩</a><a name="0663b08" id="0663b08">萨见不明了。是故此中少分而说。说少分者</a><a name="0663b09" id="0663b09">为凡夫人。佛灭度后。如是观者名为正观。若</a><a name="0663b10" id="0663b10">异观者名为邪观。此光除罪如向所说。惟</a><a name="0663b11" id="0663b11">见光者心得了了见百亿佛。见白毛者是心</a><a name="0663b12" id="0663b12">想见</a><a name="0663b13" id="0663b13"><p>云何观如来额广平正相。如来面上三轮相。</a><a name="0663b14" id="0663b14">发际相。如是众相。一一相中皆出金光。其金</a><a name="0663b15" id="0663b15">色光化成金床。一一床上有千菩萨。拘楼孙</a><a name="0663b16" id="0663b16">驮为始下逮楼至。是千菩萨皆放光明坐金</a><a name="0663b17" id="0663b17">床上。如是百亿千万菩萨。百亿千万金床。</a><a name="0663b18" id="0663b18">其金床上皆有宝帐。一一宝帐有千光明。一</a><a name="0663b19" id="0663b19">一光明成千宝幢。一一幢上千万宝盖。众宝</a><a name="0663b20" id="0663b20">盖下有诸宝幡。诸宝幡中无量化佛。是诸</a><a name="0663b21" id="0663b21">化佛皆说苦空无常无我。说此偈时。一切化</a><a name="0663b22" id="0663b22">佛亦皆说此。释迦文佛方身丈六。在行者前</a><a name="0663b23" id="0663b23">举其右手。而作是言。善哉善哉。善男子。</a><a name="0663b24" id="0663b24">汝今能观诸佛相好。我等先世行菩萨道。与</a><a name="0663b25" id="0663b25">汝无异。汝今能观诸佛境界。此境界者。但是</a><a name="0663b26" id="0663b26">汝心妄想所生。作是语已即灭不现。额上诸</a><a name="0663b27" id="0663b27">光复更明显。其光流出有百千亿。一一光明</a><a name="0663b28" id="0663b28">照宝床上诸菩萨面。彼菩萨面亦出光明。照</a><a name="0663b29" id="0663b29">释迦文。此相现时。行者真观佛面了了无疑。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150663a.htm'><img src='up.gif' border=0></a>
<a href='T150663c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>