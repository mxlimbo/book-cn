<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0485 无所有菩萨经 0679b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 485 无所有菩萨经</font> <font face='Arial'>(卷1)</font> <font face='Arial'>T14, p0679b</h2></font><hr>
<span class='old'>
</a><a name="0679a28" id="0679a28">有毒害严炽。若诸众生。有见我时恐怖驰走。</a><a name="0679a29" id="0679a29">世尊。我于今朝。取合死者十丈夫杀。啮坏</span><a name="0679b01" id="0679b01">彼项即饮彼血。世尊。我时以人血醉。恶心更</a><a name="0679b02" id="0679b02">增更求害人。然我求时在王舍城。渐渐游行</a><a name="0679b03" id="0679b03">至东北分。于时我见王舍城中。有多人众游</a><a name="0679b04" id="0679b04">行在路。我则背面在远而住。恐彼见我生怖</a><a name="0679b05" id="0679b05">回还。世尊。时彼人众出王舍城。皆共往诣毗</a><a name="0679b06" id="0679b06">富罗山。到已上山。我时复见多有俱致那由</a><a name="0679b07" id="0679b07">他百千诸天遍满不得边际。世尊。我于彼时</a><a name="0679b08" id="0679b08">不见有一能于世尊功德光明。众相诸色形</a><a name="0679b09" id="0679b09">貌长短。若宽广等能有胜者。世尊。我自见身</a><a name="0679b10" id="0679b10">最为卑贱。我于尔时即于自身生秽恶想。生</a><a name="0679b11" id="0679b11">轻弱想不如物想。我于尔时毁辱自身。我今</a><a name="0679b12" id="0679b12">无利我今恶活。我于如是多人众中。最为下</a><a name="0679b13" id="0679b13">贱最为秽恶。最为不如最为严炽。世尊。我于</a><a name="0679b14" id="0679b14">尔时厌恶自身如是羞愧。若此大地容受我</a><a name="0679b15" id="0679b15">者即便入中。唯然世尊。我于尔时则闻空中</a><a name="0679b16" id="0679b16">如是声言。汝善男子。但信诸佛大德法身。汝</a><a name="0679b17" id="0679b17">当得离此下类身。我于尔时如是思惟。正念</a><a name="0679b18" id="0679b18">根中念于诸佛大德法身。如是念时复闻虚</a><a name="0679b19" id="0679b19">空如是声言。善男子。汝当莫瞬谛观世尊。</a><a name="0679b20" id="0679b20">汝观察时即当得入诸佛体中。当信当得。世</a><a name="0679b21" id="0679b21">尊。我于彼时合掌不瞬瞻仰世尊。即见世尊</a><a name="0679b22" id="0679b22">诸毛孔中出大莲花。众宝所成有无量色。金</a><a name="0679b23" id="0679b23">色无边色。诸莲花等大如车轮从身中出。彼</a><a name="0679b24" id="0679b24">花台中皆有诸佛。如释迦如来诸相具足。皆</a><a name="0679b25" id="0679b25">于中坐遍满虚空。无有众生能障碍者。于日</a><a name="0679b26" id="0679b26">光明亦无能障。世尊。我于彼时即生最胜欢</a><a name="0679b27" id="0679b27">喜踊跃。此是诸佛神通之力。我于彼时生清</a><a name="0679b28" id="0679b28">净已见佛世尊。如是观时即见所有诸世界</a><a name="0679b29" id="0679b29">中无佛出处。即住彼间而为说法摄诸菩萨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140679a.htm'><img src='up.gif' border=0></a>
<a href='T140679c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>