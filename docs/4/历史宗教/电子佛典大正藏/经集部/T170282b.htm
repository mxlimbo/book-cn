<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0282b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷48)</font> 观天品第六之一四天王初 <font face='Arial'>T17, p0282b</h2></font><hr>
<span class='old'>
</a><a name="0282a28" id="0282a28"><p><b>　　<A NAME="n99"></A>观天品之二十七(夜摩天之十三)</b></p>
</a><a name="0282a29" id="0282a29"><p>彼诸天众。既见如是业果报已。彼佛塔内。复</span><a name="0282b01" id="0282b01">更观察异处壁中。觅希有法。于彼壁中。复</a><a name="0282b02" id="0282b02">见天王牟修楼陀随顺法行。不习近欲爱乐</a><a name="0282b03" id="0282b03">法行。作诸众生利益之行。善知一切善恶等</a><a name="0282b04" id="0282b04">业。既知业已不放逸行。虽作天王而不放逸。</a><a name="0282b05" id="0282b05">彼诸天众观见天主牟修楼陀业果报已。心</a><a name="0282b06" id="0282b06">作是念。此大天王。本因何业。生此天处而为</a><a name="0282b07" id="0282b07">天王。见其往世于人身时。修行善法然灯佛</a><a name="0282b08" id="0282b08">所。得闻佛法。既闻法已摄取受持。思惟修行。</a><a name="0282b09" id="0282b09">如所闻法。如是安住。如是闻已。乃至一念心</a><a name="0282b10" id="0282b10">不曾乱。正信出家。剃除须发。披服法衣。既</a><a name="0282b11" id="0282b11">出家已。乃至微少尘许等恶。生大怖畏。修行</a><a name="0282b12" id="0282b12">梵行。以彼业因。身坏命终。生于善道天世界</a><a name="0282b13" id="0282b13">中。谓在他化自在天处作彼天王。名曰不坏。</a><a name="0282b14" id="0282b14">彼处退已。生于人中。为转轮王。王四天下。彼</a><a name="0282b15" id="0282b15">业尽已。命终生于四天王天。彼处退已。生于</a><a name="0282b16" id="0282b16">人中。复得为王。所王之土。一千由旬。彼命终</a><a name="0282b17" id="0282b17">已。生弗婆提。于彼为王。大胜身体。彼命终</a><a name="0282b18" id="0282b18">已。次复生于阿修罗中第一神通。有大势力。</a><a name="0282b19" id="0282b19">彼处命终。而复更作大富长者。恒常修行第</a><a name="0282b20" id="0282b20">一大施。次有持戒智等具足。随所生处。何处</a><a name="0282b21" id="0282b21">何处。施戒智等三事具足。彼处命尽。修施戒</a><a name="0282b22" id="0282b22">智。不断绝故。身坏命终。生于善道天世界中。</a><a name="0282b23" id="0282b23">夜摩天处为夜摩王。名牟修楼陀。彼如是法。</a><a name="0282b24" id="0282b24">次第相续。不断绝故。彼心善故善调伏故。不</a><a name="0282b25" id="0282b25">放逸行诸欲境界。不坏其心。自他利益。无量</a><a name="0282b26" id="0282b26">善业。随顺行故。多有天众。欲所不摄。尔时彼</a><a name="0282b27" id="0282b27">处夜摩天众。而说偈言</a><a name="0282b28" id="0282b28"><p class='lg'>　　随顺善法行　　　彼则常得善</a><br><a name="0282b29" id="0282b29">　　无量千亿劫　　　善业不失坏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170282a.htm'><img src='up.gif' border=0></a>
<a href='T170282c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>