<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0651 佛说诸法本无经 0771b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 651 佛说诸法本无经</font> <font face='Arial'>(卷3)</font> <font face='Arial'>T15, p0771b</h2></font><hr>
<span class='old'>
</a><a name="0771a28" id="0771a28">各作三时礼诸菩萨乘者富伽罗</a><a name="0771a29" id="0771a29"><p>尔时曼殊尸利童真。复白佛言。世尊。如我</span><a name="0771b01" id="0771b01">解佛所说义。欲声佛声称量一等。嗔声佛声</a><a name="0771b02" id="0771b02">等。痴声佛声等。外道声佛声等。少欲声多</a><a name="0771b03" id="0771b03">欲声等。知足声不知足声等。减省声不减省</a><a name="0771b04" id="0771b04">声等。乐独声共众住声等。此岸声彼岸声等。</a><a name="0771b05" id="0771b05">远声近声等。流转声涅槃声等。村落声阿兰</a><a name="0771b06" id="0771b06">拏声等。施声悭声等。持戒声破戒声等。嗔</a><a name="0771b07" id="0771b07">恨声忍声等。精进声懈怠声等。乱声定意声</a><a name="0771b08" id="0771b08">等。无智声智声等。尔时莲华游戏智通天子。</a><a name="0771b09" id="0771b09">语曼殊尸利童真言。曼殊尸利。何因缘故称</a><a name="0771b10" id="0771b10">量一等。曼殊尸利言。天子。如是欲声。于汝</a><a name="0771b11" id="0771b11">意谓是何。天子言。曼殊尸利。如我意谓欲</a><a name="0771b12" id="0771b12">声如响。曼殊尸利言。天子。如是佛声。汝</a><a name="0771b13" id="0771b13">意复谓是何。天子言。曼殊尸利。如我意谓</a><a name="0771b14" id="0771b14">亦与响法不别。曼殊尸利言。此因缘故称量</a><a name="0771b15" id="0771b15">一等</a><a name="0771b16" id="0771b16"><p>尔时佛告曼殊尸利童真言。曼殊尸利。汝于</a><a name="0771b17" id="0771b17">前世住初业地。未入如是法道。作何业障。汝</a><a name="0771b18" id="0771b18">今可说。若未来世所有假名菩萨。闻如是等</a><a name="0771b19" id="0771b19">业障恶已。当自守护。如是语已。曼殊尸利</a><a name="0771b20" id="0771b20">童真。复白佛言。世尊。彼闻如是等业障恶</a><a name="0771b21" id="0771b21">已。虽当忧怖而得净于业障。亦得诸法无碍。</a><a name="0771b22" id="0771b22">世尊。乃往过去无数劫。复过无数广不可量</a><a name="0771b23" id="0771b23">无量不可思。复过彼已。于彼时节有佛出世。</a><a name="0771b24" id="0771b24">名师子鼓音王如来应正遍知明行具足善逝</a><a name="0771b25" id="0771b25">世间解无上调御丈夫天人教师佛婆伽婆。</a><a name="0771b26" id="0771b26">彼如来寿量六十俱致那由多百千岁。说法</a><a name="0771b27" id="0771b27">调伏恒伽河沙等众生。亦以三乘成熟众生。</a><a name="0771b28" id="0771b28">彼世界名大光。于中若树若柱七宝所作。于</a><a name="0771b29" id="0771b29">彼树中有如是等声出。所谓空声。无相声。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150771a.htm'><img src='up.gif' border=0></a>
<a href='T150771c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>