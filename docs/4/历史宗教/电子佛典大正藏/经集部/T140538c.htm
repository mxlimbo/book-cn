<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0538c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷1)</font> 佛国品第一 <font face='Arial'>T14, p0538c</h2></font><hr>
<span class='old'>
</a><a name="0538b28" id="0538b28">深心。则意调伏。随意调伏则如说行。随</a><a name="0538b29" id="0538b29">如说行则能回向。随其回向则有方便。随</span><a name="0538c01" id="0538c01">其方便则成就众生。随成就众生则佛土</a><a name="0538c02" id="0538c02">净。随佛土净则说法净。随说法净则智慧</a><a name="0538c03" id="0538c03">净。随智慧净则其心净。随其心净则一切</a><a name="0538c04" id="0538c04">功德净。是故宝积。若菩萨欲得净土当净</a><a name="0538c05" id="0538c05">其心。随其心净则佛土净</a><a name="0538c06" id="0538c06"><p>尔时舍利弗。承佛威神作是念。若菩萨心</a><a name="0538c07" id="0538c07">净则佛土净者。我世尊本为菩萨时意岂不</a><a name="0538c08" id="0538c08">净。而是佛土不净若此。佛知其念即告之</a><a name="0538c09" id="0538c09">言。于意云何。日月岂不净耶。而盲者不见。</a><a name="0538c10" id="0538c10">对曰不也。世尊。是盲者过非日月咎。舍利弗。</a><a name="0538c11" id="0538c11">众生罪故不见如来佛土严净。非如来咎。</a><a name="0538c12" id="0538c12">舍利弗。我此土净而汝不见。尔时螺髻梵王</a><a name="0538c13" id="0538c13">语舍利弗。勿作是意。谓此佛土以为不</a><a name="0538c14" id="0538c14">净。所以者何。我见释迦牟尼佛土清净。譬</a><a name="0538c15" id="0538c15">如自在天宫。舍利弗言。我见此土。丘陵坑</a><a name="0538c16" id="0538c16">坎荆蕀沙砾。土石诸山秽恶充满。螺髻梵</a><a name="0538c17" id="0538c17">言。仁者心有高下。不依佛慧故。见此土</a><a name="0538c18" id="0538c18">为不净耳。舍利弗。菩萨于一切众生。悉皆</a><a name="0538c19" id="0538c19">平等。深心清净。依佛智慧则能见此佛土清</a><a name="0538c20" id="0538c20">净。于是佛以足指按地。即时三千大千世</a><a name="0538c21" id="0538c21">界若干百千珍宝严饰。譬如宝庄严佛无量</a><a name="0538c22" id="0538c22">功德宝庄严土。一切大众叹未曾有。而皆自</a><a name="0538c23" id="0538c23">见坐宝莲华。佛告舍利弗。汝且观是佛土</a><a name="0538c24" id="0538c24">严净。舍利弗言。唯然世尊。本所不见。本所</a><a name="0538c25" id="0538c25">不闻。今佛国土严净悉现。佛语舍利弗。我</a><a name="0538c26" id="0538c26">佛国土常净若此。为欲度斯下劣人故。示</a><a name="0538c27" id="0538c27">是众恶不净土耳。譬如诸天共宝器食随</a><a name="0538c28" id="0538c28">其福德饭色有异。如是舍利弗。若人心净</a><a name="0538c29" id="0538c29">便见此土功德庄严。当佛现此国土严净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140538b.htm'><img src='up.gif' border=0></a>
<a href='T140539a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>