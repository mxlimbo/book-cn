<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0360b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷61)</font> 观天品第六之一四天王初 <font face='Arial'>T17, p0360b</h2></font><hr>
<span class='old'>
</a><a name="0360a28" id="0360a28">搪突。炎火焚烧。遍体炽然。无救无归。处处</a><a name="0360a29" id="0360a29">遍走。以求救护。无能救者。此诸众生。何时当</span><a name="0360b01" id="0360b01">离种种苦恼。何时当断饥渴乏苦。是名观</a><a name="0360b02" id="0360b02">饿鬼苦而起悲心</a><a name="0360b03" id="0360b03"><p>复次若沙门婆罗门。及余善人。观于畜生而</a><a name="0360b04" id="0360b04">起悲心。饿鬼之中。无量苦恼。互相杀害。畜</a><a name="0360b05" id="0360b05">生三处。所谓空行水行陆行。死法无量。互相</a><a name="0360b06" id="0360b06">残害。互相食啖。此诸众生。何时当脱。是名观</a><a name="0360b07" id="0360b07">畜生苦而起悲心。若有能生如是之念。则生</a><a name="0360b08" id="0360b08">梵天。以悲心念诸众生故。悲念众生。于三恶</a><a name="0360b09" id="0360b09">道大苦恼处。于最大恶业果之地。兴悲心已。</a><a name="0360b10" id="0360b10">复于六欲诸天而起悲心于六欲天。受天之</a><a name="0360b11" id="0360b11">乐。不可譬喻。种种山谷山峰园林。而受快乐。</a><a name="0360b12" id="0360b12">莲华林池。共诸天女。游戏受于百千种乐。既</a><a name="0360b13" id="0360b13">受乐已。业尽还退。生在苦处。受大苦恼。堕于</a><a name="0360b14" id="0360b14">地狱饿鬼畜生。此生死处。戏弄众生。爱锁所</a><a name="0360b15" id="0360b15">缚。东西驰走。迷乱无知。受大苦恼。是名观</a><a name="0360b16" id="0360b16">诸天苦而起悲心</a><a name="0360b17" id="0360b17"><p>复次若沙门婆罗门。及以余人。观于人中而</a><a name="0360b18" id="0360b18">起悲心。以种种业。生于人中。受苦乐果。上中</a><a name="0360b19" id="0360b19">下众生。种种作业。种种心性。种种信解。或有</a><a name="0360b20" id="0360b20">贫穷。依恃他人。憎[<a href='javascript:showpic("images/010998.gif")'>怡-台+疾</a>]妨碍。畏他轻贱。追求作</a><a name="0360b21" id="0360b21">业。以自存活。如是观人世间而起悲心。如是</a><a name="0360b22" id="0360b22">悲心。第一白法。能得涅槃。如是观五道众生</a><a name="0360b23" id="0360b23">五种苦已。而兴悲心。如是之人。得胜安隐。则</a><a name="0360b24" id="0360b24">得涅槃。尔时孔雀王菩萨。说迦迦村陀如来</a><a name="0360b25" id="0360b25">颂曰</a><a name="0360b26" id="0360b26"><p class='lg'>　　若人心柔软　　　悲心自庄严</a><br><a name="0360b27" id="0360b27">　　为一切所护　　　众人所称叹</a><br><a name="0360b28" id="0360b28">　　如是柔软心　　　诸根常悦预</a><br><a name="0360b29" id="0360b29">　　此正见善人　　　去涅槃不远<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170360a.htm'><img src='up.gif' border=0></a>
<a href='T170360c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>