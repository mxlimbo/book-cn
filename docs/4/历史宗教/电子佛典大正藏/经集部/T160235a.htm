<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0658 宝云经 0235a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 658 宝云经</font> <font face='Arial'>(卷6)</font> <font face='Arial'>T16, p0235a</h2></font><hr>
<span class='old'>
</a><a name="0234c28" id="0234c28">遍知如来甚深境界边际。如来有大悲心。不</a><a name="0234c29" id="0234c29">与声闻辟支佛共。如来于一众生起于悲心。</span><a name="0235a01" id="0235a01">乃至一切众生亦复如是。为作利益。如来大</a><a name="0235a02" id="0235a02">悲无有边际。非诸二乘所能究竟。善男子。如</a><a name="0235a03" id="0235a03">来说法不可穷尽。能于一时普为十方众生</a><a name="0235a04" id="0235a04">说法。若一劫。百千万亿劫。无量阿僧祇劫。作</a><a name="0235a05" id="0235a05">如是说。一切众生无有能知如来说法边际</a><a name="0235a06" id="0235a06">本末。假使无量众生一时问难。而如来于一</a><a name="0235a07" id="0235a07">念中。各随其类一音能答。然如来辩才无有</a><a name="0235a08" id="0235a08">穷尽。如来有无量阿僧祇禅定三昧之所行</a><a name="0235a09" id="0235a09">处。善男子。假使一切众生皆得十住。各各皆</a><a name="0235a10" id="0235a10">入无量三昧。于百千劫中各入异定。如是经</a><a name="0235a11" id="0235a11">无量劫。犹不能尽知如来三昧境界。如来又</a><a name="0235a12" id="0235a12">作无量阿僧祇应身。令一切众生应受化者。</a><a name="0235a13" id="0235a13">悉见如来皆现其前。于一念顷一一色相皆</a><a name="0235a14" id="0235a14">生信解各有差别。如来又复一时皆现其前。</a><a name="0235a15" id="0235a15">随其所应而为说法。令诸众生悉皆受行。善</a><a name="0235a16" id="0235a16">男子。如来天眼所见境界无量无边。非肉眼</a><a name="0235a17" id="0235a17">所见。是天眼境界。如来于一念中悉皆见之。</a><a name="0235a18" id="0235a18">如观掌中阿摩勒果。如来天耳所闻境界无</a><a name="0235a19" id="0235a19">量无边。如上天眼。一切众生异类音声。随其</a><a name="0235a20" id="0235a20">大小。于一念顷悉分别知。如来复有无量无</a><a name="0235a21" id="0235a21">边无碍智慧。无与等者不可为譬。一切众生</a><a name="0235a22" id="0235a22">若心念所知。随其根性种种差别。如来于一</a><a name="0235a23" id="0235a23">刹那顷悉分别知。随彼众生各各所念各各</a><a name="0235a24" id="0235a24">所作。随造善恶所得业报。如来能以三达无</a><a name="0235a25" id="0235a25">碍智慧。于刹那顷悉分别知。善男子。如来常</a><a name="0235a26" id="0235a26">在禅定。何以故。如来终无忘念。如来诸根</a><a name="0235a27" id="0235a27">无有错谬。如来断一切结使其心寂静。若杂</a><a name="0235a28" id="0235a28">结使其心散乱离清净法。如来已离一切业</a><a name="0235a29" id="0235a29">习。尘垢永尽无漏无为。于法自在。一切三昧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160234c.htm'><img src='up.gif' border=0></a>
<a href='T160235b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>