<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0512 佛说净饭王般涅槃经 0782b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 512 佛说净饭王般涅槃经</font> <font face='Arial'>(卷1)</font> <font face='Arial'>T14, p0782b</h2></font><hr>
<span class='old'>
</a><br><a name="0782a28" id="0782a28">　　我今得重病　　　愿佛度我厄</a><br><a name="0782a29" id="0782a29">　　严饰瞿昙种　　　汝为甚奇特</span><br><a name="0782b01" id="0782b01">　　末世说正法　　　无护而作护</a><br><a name="0782b02" id="0782b02">　　法王以法味　　　灌泽诸众生</a><br><a name="0782b03" id="0782b03">　　如是后世人　　　我子极慈孝</a><br><a name="0782b04" id="0782b04">　　人中之上宝　　　名达大千界</a><br><a name="0782b05" id="0782b05">　　上至净居天　　　独步无等双　</p></a><a name="0782b06" id="0782b06"><p>佛言。唯愿父王。莫复愁悒。所以然者。道德</a><a name="0782b07" id="0782b07">纯备。无有缺减。佛从袈裟里出金色臂。掌</a><a name="0782b08" id="0782b08">如莲华。即以手着父王额上。王是清净。戒</a><a name="0782b09" id="0782b09">行之人。心垢已离。今应欢悦。不宜烦恼。当</a><a name="0782b10" id="0782b10">谛思念。诸经法义。于不牢固。得坚固志。已</a><a name="0782b11" id="0782b11">种善根。是故大王。宜当欢喜。命虽欲终。自</a><a name="0782b12" id="0782b12">可宽意。时大称王。以恭敬心。白净饭王言。</a><a name="0782b13" id="0782b13">佛是王子。神力具足。无与等者。次子难陀。</a><a name="0782b14" id="0782b14">亦是王子。已度生死诸欲之海。四道无碍。</a><a name="0782b15" id="0782b15">斛饭王子。阿难陀者。已服法味。佛所说</a><a name="0782b16" id="0782b16">法。犹若渊海。一句不忘。悉总持之。王孙罗</a><a name="0782b17" id="0782b17">云。道德纯备。逮诸禅定。成四道果。是四</a><a name="0782b18" id="0782b18">子等。已坏魔网。时净饭王。闻是语已。欢喜</a><a name="0782b19" id="0782b19">踊跃。不能自胜。即以自手。捉于佛手。着其</a><a name="0782b20" id="0782b20">心上。王于卧处。仰向合掌。白世尊言。我瞻</a><a name="0782b21" id="0782b21">如来。目睫不眴。视之无厌。我愿已满。心意</a><a name="0782b22" id="0782b22">踊跃。从是取别。如来至真。多所饶益。其</a><a name="0782b23" id="0782b23">有得见。闻所说者。此辈之等皆是有相。大</a><a name="0782b24" id="0782b24">功德人。今日世尊。是我之子。接遇过多。不</a><a name="0782b25" id="0782b25">见捐弃。王于卧处。合掌心礼世尊足下。时</a><a name="0782b26" id="0782b26">佛手掌。故在王心。无常对至。命尽气绝。忽</a><a name="0782b27" id="0782b27">就后世。于是诸释。[<a href='javascript:showpic("images/023741.gif")'>目*睾</a>]啕啼哭。举身自扑。两</a><a name="0782b28" id="0782b28">手拍地。解髻乱发。同发声言。永失覆盖。中</a><a name="0782b29" id="0782b29">有自绝璎珞者。中有自裂坏衣服者。中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140782a.htm'><img src='up.gif' border=0></a>
<a href='T140782c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>