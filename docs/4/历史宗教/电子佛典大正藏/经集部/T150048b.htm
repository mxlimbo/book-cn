<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0048b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷3)</font> 谈论品第七 <font face='Arial'>T15, p0048b</h2></font><hr>
<span class='old'>
</a><a name="0048a28" id="0048a28">起我见不起佛见。不起我见不起法见。不</a><a name="0048a29" id="0048a29">起我见不起僧见。是名归依佛归依法归依</span><a name="0048b01" id="0048b01">僧。又优婆塞。不以色见佛。不以受想行识</a><a name="0048b02" id="0048b02">见佛。是名归依佛。优婆塞。于法无所分</a><a name="0048b03" id="0048b03">别。亦不行非法。是名归依法。若优婆塞。不</a><a name="0048b04" id="0048b04">离有为法。见无为法。不离无为法见有为</a><a name="0048b05" id="0048b05">法。是名归依僧。又优婆塞。不得佛。不得法。</a><a name="0048b06" id="0048b06">不得僧。是名归依佛归依法归依僧</a><a name="0048b07" id="0048b07"><p>尔时等行菩萨问文殊师利言。是诸菩萨发</a><a name="0048b08" id="0048b08">菩提心者。为趣何所。答曰。趣于虚空。所</a><a name="0048b09" id="0048b09">以者何。阿耨多罗三藐三菩提同虚空故。等</a><a name="0048b10" id="0048b10">行言。云何菩萨名发阿耨多罗三藐三菩提</a><a name="0048b11" id="0048b11">心。答言。若菩萨知一切发非发。一切法非</a><a name="0048b12" id="0048b12">法。一切众生非众生。是名菩萨发阿耨多罗</a><a name="0048b13" id="0048b13">三藐三菩提心。尔时等行菩萨白佛言。世</a><a name="0048b14" id="0048b14">尊。所言菩萨。菩萨者。为何谓耶。佛言。善</a><a name="0048b15" id="0048b15">男子。若菩萨于邪定众生发大悲心。于正定</a><a name="0048b16" id="0048b16">众生不见殊异。故言菩萨。所以者何。菩萨</a><a name="0048b17" id="0048b17">不为正定众生。不为不定众生故发心。但</a><a name="0048b18" id="0048b18">为度邪定众生故。而起大悲发阿耨多罗三</a><a name="0048b19" id="0048b19">藐三菩提心。故言菩萨</a><a name="0048b20" id="0048b20"><p>(尔时等行菩萨白佛言下丹为名字义品第十三)尔时菩提菩萨白佛言。</a><a name="0048b21" id="0048b21">世尊。我等亦乐说所以为菩萨。佛言便</a><a name="0048b22" id="0048b22">说。菩提菩萨言。譬如男子女人受一日戒</a><a name="0048b23" id="0048b23">无毁无缺。若菩萨如是从初发心。乃至成</a><a name="0048b24" id="0048b24">佛。于其中间常修净行。是名菩萨。坚</a><a name="0048b25" id="0048b25">意菩萨言。若菩萨成就深固慈心。是名菩</a><a name="0048b26" id="0048b26">萨。度众生菩萨言。譬如桥船渡人不倦</a><a name="0048b27" id="0048b27">无有分别。若心如是。是名菩萨。断恶道</a><a name="0048b28" id="0048b28">菩萨言。若菩萨于诸佛国投足之处。即时</a><a name="0048b29" id="0048b29">一切恶道皆灭。是名菩萨。观世音菩萨言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150048a.htm'><img src='up.gif' border=0></a>
<a href='T150048c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>