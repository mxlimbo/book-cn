<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0705c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷4)</font> 地波罗蜜多品第七 <font face='Arial'>T16, p0705c</h2></font><hr>
<span class='old'>
</a><a name="0705b28" id="0705b28">故我说力波罗蜜多与静虑波罗蜜多而为</a><a name="0705b29" id="0705b29">助伴。若诸菩萨于菩萨藏。已能闻缘善修习</span><a name="0705c01" id="0705c01">故。能发静虑。如是名智波罗蜜多。由此智</a><a name="0705c02" id="0705c02">故堪能引发出世间慧。是故我说智波罗蜜</a><a name="0705c03" id="0705c03">多与慧波罗蜜多而为助伴</a><a name="0705c04" id="0705c04"><p>观自在菩萨复白佛言。世尊。何因缘故。宣</a><a name="0705c05" id="0705c05">说六种波罗蜜多如是次第。佛告观自在菩</a><a name="0705c06" id="0705c06">萨曰。善男子。能为后后引发依故。谓诸菩</a><a name="0705c07" id="0705c07">萨若于身财无所顾吝便能受持清净禁</a><a name="0705c08" id="0705c08">戒。为护禁戒便修忍辱。修忍辱已能发</a><a name="0705c09" id="0705c09">精进。发精进已能办静虑具静虑已便能</a><a name="0705c10" id="0705c10">获得出世间慧是故我说波罗蜜多如是次</a><a name="0705c11" id="0705c11">第</a><a name="0705c12" id="0705c12"><p>观自在菩萨复白佛言。世尊。如是六种波罗</a><a name="0705c13" id="0705c13">蜜多。各有几种品类差别。佛告观自在菩</a><a name="0705c14" id="0705c14">萨曰。善男子。各有三种施。三种者一者法</a><a name="0705c15" id="0705c15">施。二者财施三者无畏施。戒三种者。一者转</a><a name="0705c16" id="0705c16">舍不善戒。二者转生善戒。三者转生饶益有</a><a name="0705c17" id="0705c17">情戒。忍三种者。一者耐怨害忍。二者安受苦</a><a name="0705c18" id="0705c18">忍。三者谛察法忍。精进三种者。一者被甲</a><a name="0705c19" id="0705c19">精进。二者转生善法加行精进。三者饶益有</a><a name="0705c20" id="0705c20">情加行精进。静虑三种者。一者无分别寂静</a><a name="0705c21" id="0705c21">极寂静无罪故对治烦恼众苦乐住静虑。二</a><a name="0705c22" id="0705c22">者引发功德静虑。三者引发饶益有情静虑。</a><a name="0705c23" id="0705c23">慧三种者。一者缘世俗谛慧。二者缘胜义谛</a><a name="0705c24" id="0705c24">慧。三者缘饶益有情慧。观自在菩萨复白佛</a><a name="0705c25" id="0705c25">言。世尊何因缘故。波罗蜜多说名波罗蜜多。</a><a name="0705c26" id="0705c26">佛告观自在菩萨曰。善男子。五因缘故。一</a><a name="0705c27" id="0705c27">者无染着故。二者无顾恋故。三者无罪过故。</a><a name="0705c28" id="0705c28">四者无分别故。五者正回向故。无染著者。谓</a><a name="0705c29" id="0705c29">不染着波罗蜜多诸相违事。无顾恋者。谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160705b.htm'><img src='up.gif' border=0></a>
<a href='T160706a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>