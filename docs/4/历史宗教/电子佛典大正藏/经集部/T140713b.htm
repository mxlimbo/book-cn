<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0713b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷4)</font> <font face='Arial'>T14, p0713b</h2></font><hr>
<span class='old'>
</a><a name="0713a28" id="0713a28">善调伏心。善觉了心。由此即能善摄诸法。亦</a><a name="0713a29" id="0713a29">善调伏及善觉了。如是即能正观诸法。此因</span><a name="0713b01" id="0713b01">缘故得心寂止。以心系心。以心止心。以心住</a><a name="0713b02" id="0713b02">心。如是策勤心寂止故。即得心一境性。心一</a><a name="0713b03" id="0713b03">境故。即成三摩地。三摩呬多。由是现前得离</a><a name="0713b04" id="0713b04">生喜乐。由喜乐心故即能远离罪不善法。乃</a><a name="0713b05" id="0713b05">能成就有寻有伺离生喜乐初禅定法。次复</a><a name="0713b06" id="0713b06">于诸寻伺悉无对碍。于其喜乐不生味着。作</a><a name="0713b07" id="0713b07">无常观已。还从初禅定心渐次而起。远离寻</a><a name="0713b08" id="0713b08">伺有所著心。即能成就无寻无伺定生喜乐</a><a name="0713b09" id="0713b09">二禅定法。次复于乐观苦作苦观已。即得舍</a><a name="0713b10" id="0713b10">行舍念行成。如圣所观。能正觉了妙乐现前。</a><a name="0713b11" id="0713b11">即能成就离喜妙乐三禅定法。次复于三禅</a><a name="0713b12" id="0713b12">定中。作空观已引四禅心。彼四禅中除去我</a><a name="0713b13" id="0713b13">执。我执离故苦乐悉断。苦乐断故如先所起。</a><a name="0713b14" id="0713b14">悦意恼意亦悉舍离。即能成就舍念清净四</a><a name="0713b15" id="0713b15">禅定法。次复于自身相与虚空相等作一解</a><a name="0713b16" id="0713b16">脱。观如是解脱故。于一切处一切种类。过诸</a><a name="0713b17" id="0713b17">色想及离障碍。由过色想离障碍故。彼种种</a><a name="0713b18" id="0713b18">想悉无作意缘。无边虚空而为行相。即能成</a><a name="0713b19" id="0713b19">就空无边处定法。次复于空无边处。俱时观</a><a name="0713b20" id="0713b20">彼识无边处而为行相。即能成就识无边处</a><a name="0713b21" id="0713b21">定法。次复过彼识无边处。缘无所有处而为</a><a name="0713b22" id="0713b22">行相。即能成就无所有处定法。次复过彼无</a><a name="0713b23" id="0713b23">所有处。缘非想非非想处。而为行相。即能成</a><a name="0713b24" id="0713b24">就非想非非想处定法。次于上心无复行相。</a><a name="0713b25" id="0713b25">灭诸想受离诸发悟名灭尽定。如是等法。是</a><a name="0713b26" id="0713b26">为菩萨善了止观。云何是不着禅相。谓若菩</a><a name="0713b27" id="0713b27">萨虽入灭定。亦不乐着寂灭。即能俱时发起</a><a name="0713b28" id="0713b28">慈心。悉离怨亲违顺等境运心广大。先于一</a><a name="0713b29" id="0713b29">方起慈无量行。普遍观察作解脱已。南西北<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140713a.htm'><img src='up.gif' border=0></a>
<a href='T140713c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>