<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0447b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷6)</font> <font face='Arial'>T15, p0447b</h2></font><hr>
<span class='old'>
</a><a name="0447a28" id="0447a28">净境界如来法中为金轮王。供养彼佛及苾</a><a name="0447a29" id="0447a29">刍众。至彼佛灭后。收其舍利恭敬供养。是人</span><a name="0447b01" id="0447b01">于彼命终已后生兜率天。至满一劫生无染</a><a name="0447b02" id="0447b02">世界。证于阿耨多罗三藐三菩提。名为日幢</a><a name="0447b03" id="0447b03">如来应供正等正觉。十号具足。彼佛世尊及</a><a name="0447b04" id="0447b04">菩萨声闻之众。所有寿量皆悉同等</a><a name="0447b05" id="0447b05"><p>尔时他方来会诸菩萨众。闻授月吉祥太子</a><a name="0447b06" id="0447b06">记已。俱白佛言。世尊。今释迦牟尼佛。与妙吉</a><a name="0447b07" id="0447b07">祥菩萨。于一切方处作大佛事。利益众生无</a><a name="0447b08" id="0447b08">有空过。何以故。佛及菩萨以大悲心起诸方</a><a name="0447b09" id="0447b09">便。于国城郡邑乃至聚落处处。为诸众生说</a><a name="0447b10" id="0447b10">法教化。令诸众生闻法解脱。离诸怖畏断除</a><a name="0447b11" id="0447b11">一切烦恼重障。我等今日得于此地。闻佛及</a><a name="0447b12" id="0447b12">妙吉祥菩萨宣说妙法。及见放光希有之事。</a><a name="0447b13" id="0447b13">利益众生诚无空过</a><a name="0447b14" id="0447b14"><p>尔时世尊告诸菩萨言。善男子。如是如是。若</a><a name="0447b15" id="0447b15">佛菩萨于诸方处。为诸众生宣说正法施作</a><a name="0447b16" id="0447b16">佛事。当观是处如佛塔庙。何以故。我于过去</a><a name="0447b17" id="0447b17">世中值遇燃灯如来时。我以信重心故。垂发</a><a name="0447b18" id="0447b18">布地承彼佛足。我时获得无生法忍。彼燃灯</a><a name="0447b19" id="0447b19">如来。知我已得忍法具足。即为我授阿耨多</a><a name="0447b20" id="0447b20">罗三藐三菩提记作如是言。汝于来世过阿僧</a><a name="0447b21" id="0447b21">祇劫。当得作佛。号释迦牟尼如来应供正等</a><a name="0447b22" id="0447b22">正觉。十号具足。彼燃灯佛授我记已。告彼苾</a><a name="0447b23" id="0447b23">刍众言。汝等宜于此地起尊重想勿生轻慢。</a><a name="0447b24" id="0447b24">何以故。此地有善男子。垂发布地承世尊足。</a><a name="0447b25" id="0447b25">以殊胜力故即得忍法具足。是故此地所有</a><a name="0447b26" id="0447b26">天人。瞻敬如佛塔庙而无有异。燃灯如来作</a><a name="0447b27" id="0447b27">是言时。有八十俱胝天人。异口同音白佛言。</a><a name="0447b28" id="0447b28">世尊。我等今于此地。起尊敬想如佛塔庙。是</a><a name="0447b29" id="0447b29">时有一长者名曰贤天。在彼会中。即白燃灯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150447a.htm'><img src='up.gif' border=0></a>
<a href='T150447c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>