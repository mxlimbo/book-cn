<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0497 佛说摩诃迦叶度贫母经 0762b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 497 佛说摩诃迦叶度贫母经</font> <font face='Arial'>(卷1)</font> <font face='Arial'>T14, p0762b</h2></font><hr>
<span class='old'>
</a><a name="0762a28" id="0762a28">北亦尔。时母人见此踊跃。一心长跪遥视</a><a name="0762a29" id="0762a29">迦叶。迦叶告曰。母今意中所愿何等。世间</span><a name="0762b01" id="0762b01">豪富。转轮圣王。及四天王释梵诸天。若复</a><a name="0762b02" id="0762b02">欲得须陀洹。斯陀含。阿那含。阿罗汉。辟支</a><a name="0762b03" id="0762b03">佛。若复欲得阿耨多罗三藐三菩提阿惟三</a><a name="0762b04" id="0762b04">佛者。悉可得果其愿。尔时母人厌于世苦。闻</a><a name="0762b05" id="0762b05">天堂上审为快乐。即启迦叶。愿以微福得生</a><a name="0762b06" id="0762b06">天上。于是迦叶忽然不现。老母数日寿终。即</a><a name="0762b07" id="0762b07">生第二忉利天上。威德巍巍。震动天地。光</a><a name="0762b08" id="0762b08">明挺特。譬如七日一时俱出照曜天宫。释提</a><a name="0762b09" id="0762b09">桓因即自惊悸。何所人者。福德感动。将无</a><a name="0762b10" id="0762b10">此间有胜吾者。即以天眼观此天女福德使</a><a name="0762b11" id="0762b11">然。释提桓因。即偈问言</a><a name="0762b12" id="0762b12"><p class='lg'>　　此女从何来　　　大光明照曜</a><br><a name="0762b13" id="0762b13">　　譬如七大日　　　一时俱出现</a><br><a name="0762b14" id="0762b14">　　震动吾宫殿　　　威德难可当</a><br><a name="0762b15" id="0762b15">　　本修何福德　　　得来升此天　</p></a><a name="0762b16" id="0762b16"><p>是时天女。答帝释偈言</a><a name="0762b17" id="0762b17"><p class='lg'>　　本在阎浮提　　　粪窟不净中</a><br><a name="0762b18" id="0762b18">　　羸老兼疾病　　　衣食不充备</a><br><a name="0762b19" id="0762b19">　　三千大千土　　　释迦文佛尊</a><br><a name="0762b20" id="0762b20">　　次有大弟子　　　名摩诃迦叶</a><br><a name="0762b21" id="0762b21">　　哀矜从母乞　　　说法我心欢</a><br><a name="0762b22" id="0762b22">　　贡其臭米汁　　　施少获愿多</a><br><a name="0762b23" id="0762b23">　　一心供福地　　　愿欲生天上</a><br><a name="0762b24" id="0762b24">　　弃身粪窟中　　　来生忉利天　</p></a><a name="0762b25" id="0762b25"><p>尔时天女即自念言。此之福报。缘其前世供</a><a name="0762b26" id="0762b26">养迦叶所致。假令当以天上珍宝种种百千</a><a name="0762b27" id="0762b27">施上迦叶。犹尚未报须臾之恩。即将侍女持</a><a name="0762b28" id="0762b28">天香华忽然来下。于虚空中散迦叶上。然后</a><a name="0762b29" id="0762b29">来下五体投地。礼毕却住。叉手叹曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140762a.htm'><img src='up.gif' border=0></a>
<a href='T140762c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>