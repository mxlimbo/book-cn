<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0307b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷6)</font> <font face='Arial'>T16, p0307b</h2></font><hr>
<span class='old'>
</a><a name="0307a28" id="0307a28">诸有情无能知者。惟除如来之所加持何以</a><a name="0307a29" id="0307a29">故。如来甚深难可度量。超过计度及计度所</span><a name="0307b01" id="0307b01">行。广大无量犹若虚空。超越一切虚妄计者</a><a name="0307b02" id="0307b02">所有境界。菩萨如是正思惟。此是真实非为</a><a name="0307b03" id="0307b03">虚诳。于彼法中得无犹豫。是名菩萨深信如</a><a name="0307b04" id="0307b04">来意业秘密。云何深信菩萨积集。谓闻诸菩</a><a name="0307b05" id="0307b05">萨现前利益一切有情。是诸有情所作之事。</a><a name="0307b06" id="0307b06">皆能作之终无疲倦亦不惊怖。复能荷负大</a><a name="0307b07" id="0307b07">愿重担。有大势力勇猛坚固。遍能积集诸波</a><a name="0307b08" id="0307b08">罗蜜多。次第积集一切佛法得无碍智。无边</a><a name="0307b09" id="0307b09">智性。无等智性。不共智性。精进坚固。被甲坚</a><a name="0307b10" id="0307b10">固。誓愿坚固誓愿不动誓愿不共。以为无上</a><a name="0307b11" id="0307b11">菩提因缘。是诸菩萨次第修习。令生增长圆</a><a name="0307b12" id="0307b12">满广大。菩萨如是思惟。此为真实非是虚诳。</a><a name="0307b13" id="0307b13">菩萨于彼诸法之中得无犹豫。是名菩萨能</a><a name="0307b14" id="0307b14">得深信积集。云何菩萨深信菩提及如来出</a><a name="0307b15" id="0307b15">现。谓诸菩萨如是思惟。闻诸菩萨坐菩提道</a><a name="0307b16" id="0307b16">场已。无著无碍无障。得天眼智通。天耳智通。</a><a name="0307b17" id="0307b17">他心智通。宿住随念智通。神境智通。漏尽智</a><a name="0307b18" id="0307b18">通。成就胜智。一一刹那了达三世。无著无碍</a><a name="0307b19" id="0307b19">无障。由是因缘能遍观察诸有情界。此类有</a><a name="0307b20" id="0307b20">情成就身恶行。成就语恶行。成就意恶行。受</a><a name="0307b21" id="0307b21">诸邪法。起于邪见诽谤圣者。由是因缘身坏</a><a name="0307b22" id="0307b22">命终。堕诸恶趣生捺落迦中。复能观察如是</a><a name="0307b23" id="0307b23">有情。成就身善行。成就语善行。成就意善行。</a><a name="0307b24" id="0307b24">领受正法。起于正见。不谤圣者。以是因缘命</a><a name="0307b25" id="0307b25">终之后。生诸善趣得生天中。菩萨如是能实</a><a name="0307b26" id="0307b26">观察诸有情界善不善业已作是思惟。我于</a><a name="0307b27" id="0307b27">往昔行菩萨行有如是愿。若自觉悟令他觉</a><a name="0307b28" id="0307b28">悟。我愿既满意乐亦足。惟此真实非是虚妄。</a><a name="0307b29" id="0307b29">菩萨能于彼法之中得无犹豫。由是菩萨能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160307a.htm'><img src='up.gif' border=0></a>
<a href='T160307c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>