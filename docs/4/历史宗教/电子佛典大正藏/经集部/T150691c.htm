<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0691c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷9)</font> 观像品第九 <font face='Arial'>T15, p0691c</h2></font><hr>
<span class='old'>
</a><a name="0691b28" id="0691b28">是语时大梵天王无量梵众。持诸天华奉散</a><a name="0691b29" id="0691b29">世尊。脱身璎珞以奉上佛。其华如云在空</span><a name="0691c01" id="0691c01">中住。所上璎珞变成金台。于金台中有金色</a><a name="0691c02" id="0691c02">光。其光变为七佛尊像。端严微妙色相悉具。</a><a name="0691c03" id="0691c03">蠡髻梵王长跪合掌。劝请世尊而作是言。如</a><a name="0691c04" id="0691c04">来大悲慈愍众生。愿为来世盲冥众生。具足</a><a name="0691c05" id="0691c05">演说观像相法。令诸众生依佛所说恒得值</a><a name="0691c06" id="0691c06">遇诸佛世尊得念佛三昧。三昧力故令诸众</a><a name="0691c07" id="0691c07">生远离罪恶。以罪灭故现见诸佛。佛告梵王</a><a name="0691c08" id="0691c08">如是如是如汝所说</a><a name="0691c09" id="0691c09"><p>尔时世尊复为来世诸众生故。更说观像坐</a><a name="0691c10" id="0691c10">法。观像坐者。至心系念令前立像足下生</a><a name="0691c11" id="0691c11">华。此华生时当起想念。令此大地作黄金色</a><a name="0691c12" id="0691c12">作七宝色。随想而现。一一宝色黄金为界。</a><a name="0691c13" id="0691c13">一一界间生宝莲华。作此想时有宝莲华千</a><a name="0691c14" id="0691c14">叶具足。应想而现。既见花已请诸想像令</a><a name="0691c15" id="0691c15">坐宝华。众像坐时大地自然出大白光。如琉</a><a name="0691c16" id="0691c16">璃色白净可爱。众白光间百亿菩萨白如雪</a><a name="0691c17" id="0691c17">山。从想像身毛孔中出。一一菩萨身毛孔中。</a><a name="0691c18" id="0691c18">出金色光其光如山。百千金色阎浮檀金。光</a><a name="0691c19" id="0691c19">明赫奕数不可知。应想而现。一一山顶有一</a><a name="0691c20" id="0691c20">想像高显可观。阎浮檀金色其光大盛。照十</a><a name="0691c21" id="0691c21">方界皆作金色。见地及空亦作金色。满中金</a><a name="0691c22" id="0691c22">像金光金盖金台金华金幡。见想菩萨纯白</a><a name="0691c23" id="0691c23">玉色。手执白拂有执白华。当起想念极令鲜</a><a name="0691c24" id="0691c24">白。若余杂想异境界现当疾除灭。若不除灭</a><a name="0691c25" id="0691c25">随逐余想。随他境界喜发风病。此念佛想。是</a><a name="0691c26" id="0691c26">大甘露利益众生。观佛三昧。如服良药利益</a><a name="0691c27" id="0691c27">四大。服此药者不老不死</a><a name="0691c28" id="0691c28"><p>佛告阿难。若有众生欲观像坐。当如是观。</a><a name="0691c29" id="0691c29">作是观者名为正观。若他观者名为邪观。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150691b.htm'><img src='up.gif' border=0></a>
<a href='T150692a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>