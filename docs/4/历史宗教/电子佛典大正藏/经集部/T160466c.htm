<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0668 佛说不增不减经 0466c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 668 佛说不增不减经</font> <font face='Arial'>(卷1)</font> <font face='Arial'>T16, p0466c</h2></font><hr>
<span class='old'>
</a><a name="0466b28" id="0466b28">恶业。复次舍利弗。此诸众生依于减见复起</a><a name="0466b29" id="0466b29">三见。此三种见与彼减见。不相舍离犹如罗</span><a name="0466c01" id="0466c01">网。何谓三见。一者断见。谓毕竟尽。二者灭</a><a name="0466c02" id="0466c02">见。谓即涅槃。三者无涅槃见。谓此涅槃毕竟</a><a name="0466c03" id="0466c03">空寂。舍利弗。此三种见如是缚如是执如</a><a name="0466c04" id="0466c04">是触。以是三见力因缘故。展转复生二种邪</a><a name="0466c05" id="0466c05">见。此二种见与彼三见。不相舍离犹如罗网。</a><a name="0466c06" id="0466c06">何谓二见。一者无欲见。二者毕竟无涅槃</a><a name="0466c07" id="0466c07">见。舍利弗。依无欲见复起二见。此二种见</a><a name="0466c08" id="0466c08">与无欲见。不相舍离犹如罗网。何谓二见。</a><a name="0466c09" id="0466c09">一者戒取见。二者于不净中起净颠倒见</a><a name="0466c10" id="0466c10"><p>舍利弗。依毕竟无涅槃见复起六种见。此六</a><a name="0466c11" id="0466c11">种见与无涅槃见。不相舍离犹如罗网。何谓</a><a name="0466c12" id="0466c12">六见。一者世间有始见。二者世间有终见。</a><a name="0466c13" id="0466c13">三者众生幻化所作见。四者无苦无乐见。五</a><a name="0466c14" id="0466c14">者无众生事见。六者无圣谛见</a><a name="0466c15" id="0466c15"><p>复次舍利弗。此诸众生依于增见复起二见。</a><a name="0466c16" id="0466c16">此二种见与彼增见。不相舍离犹如罗网。何</a><a name="0466c17" id="0466c17">谓二见。一者涅槃始生见。二者无因无缘忽</a><a name="0466c18" id="0466c18">然而有见。舍利弗。此二种见令诸众生。于</a><a name="0466c19" id="0466c19">善法中无愿欲心勤精进心。舍利弗。是诸众</a><a name="0466c20" id="0466c20">生以起如是二种见故。正使七佛如来应正</a><a name="0466c21" id="0466c21">遍知。次第出世为其说法。于善法中若生欲</a><a name="0466c22" id="0466c22">心。勤精进心无有是处</a><a name="0466c23" id="0466c23"><p>舍利弗。此二种见乃是无明诸惑根本。所谓</a><a name="0466c24" id="0466c24">涅槃始生见。无因无缘忽然而有见</a><a name="0466c25" id="0466c25"><p>舍利弗。此二种见乃是极恶根本大患之法。</a><a name="0466c26" id="0466c26">舍利弗。依此二见起一切见。此一切见与彼</a><a name="0466c27" id="0466c27">二见不相舍离犹如罗网。一切见者。所谓</a><a name="0466c28" id="0466c28">若内若外。若粗若细若中种种诸见。所谓增</a><a name="0466c29" id="0466c29">见减见。舍利弗。此二种见依止一界。同一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160466b.htm'><img src='up.gif' border=0></a>
<a href='T160467a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>