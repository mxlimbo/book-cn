<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0626 佛说阿阇世王经 0394a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 626 佛说阿阇世王经</font> <font face='Arial'>(卷1)</font> <font face='Arial'>T15, p0394a</h2></font><hr>
<span class='old'>
</a><a name="0393c28" id="0393c28">时怛萨阿竭勇莫能胜。于五恶世而作佛。有</a><a name="0393c29" id="0393c29">比丘名慧王。明于经法。持钵入惟致国中而</span><a name="0394a01" id="0394a01">行分卫。得百味饭若干种食。尔时有尊者子。</a><a name="0394a02" id="0394a02">名离垢王。为乳母所抱持。在城门外而住。其</a><a name="0394a03" id="0394a03">儿遥见明经比丘。欲从抱下。得下便取之求</a><a name="0394a04" id="0394a04">其食。比丘即以蜜饼授与之。其儿则食之。知</a><a name="0394a05" id="0394a05">味甘美。随比丘而行。不顾念乳母。便随至勇</a><a name="0394a06" id="0394a06">莫能胜佛所。则为佛作礼而坐一面。若那罗</a><a name="0394a07" id="0394a07">耶比丘。以所持钵得食。而与是儿令上其佛。</a><a name="0394a08" id="0394a08">儿则受之以上怛萨阿竭。其佛受食钵则为</a><a name="0394a09" id="0394a09">满。其儿所持钵食续如故。复以是食遍八万</a><a name="0394a10" id="0394a10">四千比丘。及菩萨万二千人。各各悉饱满。其</a><a name="0394a11" id="0394a11">儿所持食续复如故。佛以威神令儿欢喜。并</a><a name="0394a12" id="0394a12">蒙本之功德即为尽信。便前而住。即叹其佛。</a><a name="0394a13" id="0394a13">所持钵食而奉上。以应时满。其所持者亦不</a><a name="0394a14" id="0394a14">缺减。遍比丘及诸菩萨。其食续在。乃知佛尊</a><a name="0394a15" id="0394a15">亦不尽索。而复增益。其供养佛者。功德可重</a><a name="0394a16" id="0394a16">而增。佛语舍利弗。是儿以一钵食。乃至七日</a><a name="0394a17" id="0394a17">其食不减。满则如故。其佛阿波罗耆陀陀。</a><a name="0394a18" id="0394a18">教导其儿。自归佛及法比丘僧。授与五戒。教</a><a name="0394a19" id="0394a19">令悔过。劝助功德。乃发阿耨多罗三耶三菩</a><a name="0394a20" id="0394a20">心。其儿父母求索子无所不遍。乃至怛萨阿</a><a name="0394a21" id="0394a21">竭所。前为佛作礼而住。其子见父母。前为作</a><a name="0394a22" id="0394a22">礼而誉言。我今入菩萨法。用一切故愿复发</a><a name="0394a23" id="0394a23">意。所以者何。难值佛故。语其父母视佛相</a><a name="0394a24" id="0394a24">及其种好。其慧无所不遍。其道以度。愿欲我</a><a name="0394a25" id="0394a25">身令得作沙门。所以者何。难与怛萨阿竭会</a><a name="0394a26" id="0394a26">故。父母即言。善哉善哉。随子之所欲欢乐子</a><a name="0394a27" id="0394a27">之所求。悉如子之愿。吾等亦复发心。当从汝</a><a name="0394a28" id="0394a28">为法。则今悉放其舍宅。亦复效汝而为沙门。</a><a name="0394a29" id="0394a29">佛语舍利弗。是儿之所言。父母及五百人。悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150393c.htm'><img src='up.gif' border=0></a>
<a href='T150394b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>