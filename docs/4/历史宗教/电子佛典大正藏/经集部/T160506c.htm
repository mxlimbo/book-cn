<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0506c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷4)</font> 一切佛语心品第一之一 <font face='Arial'>T16, p0506c</h2></font><hr>
<span class='old'>
</a><a name="0506b28" id="0506b28">言说。大慧。彼恶烧智不知言说自性不知</a><a name="0506b29" id="0506b29">言说生灭义不生灭。大慧。一切言说堕于文</span><a name="0506c01" id="0506c01">字。义则不堕。离性非性故。无受生亦无</a><a name="0506c02" id="0506c02">身故。大慧。如来不说堕文字法。文字有</a><a name="0506c03" id="0506c03">无不可得故。除不堕文字。大慧。若有说言</a><a name="0506c04" id="0506c04">如来说堕文字法者。此则妄说。法离文字</a><a name="0506c05" id="0506c05">故。是故大慧。我等诸佛及诸菩萨。不说一</a><a name="0506c06" id="0506c06">字不答一字。所以者何。法离文字故。非</a><a name="0506c07" id="0506c07">不饶益义说。言说者众生妄想故。大慧。若不</a><a name="0506c08" id="0506c08">说一切法者。教法则坏。教法坏者。则无诸</a><a name="0506c09" id="0506c09">佛菩萨缘觉声闻。若无者谁说为谁。是故大</a><a name="0506c10" id="0506c10">慧。菩萨摩诃萨莫着言说。随宜方便广说</a><a name="0506c11" id="0506c11">经法。以众生悕望烦恼不一故。我及诸佛</a><a name="0506c12" id="0506c12">为彼种种异解众生。而说诸法令离心意</a><a name="0506c13" id="0506c13">意识故。不为得自觉圣智处。大慧。于一切</a><a name="0506c14" id="0506c14">法无所有。觉自心现量离二妄想。诸菩萨</a><a name="0506c15" id="0506c15">摩诃萨。依于义不依文字。若善男子善女</a><a name="0506c16" id="0506c16">人依文字者。自坏第一义。亦不能觉他。</a><a name="0506c17" id="0506c17">堕恶见相续。而为众说。不善了知一切法</a><a name="0506c18" id="0506c18">一切地一切相。亦不知章句。若善一切法</a><a name="0506c19" id="0506c19">一切地一切相。通达章句。具足性义。彼则</a><a name="0506c20" id="0506c20">能以正无相乐而自娱乐。平等大乘建立众</a><a name="0506c21" id="0506c21">生。大慧。摄受大乘者。则摄受诸佛菩萨缘</a><a name="0506c22" id="0506c22">觉声闻。摄受诸佛菩萨缘觉声闻者。则摄</a><a name="0506c23" id="0506c23">受一切众生。摄受一切众生者。则摄受正</a><a name="0506c24" id="0506c24">法。摄受正法者。则佛种不断。佛种不断者。</a><a name="0506c25" id="0506c25">则能了知得殊胜入处。知得殊胜入处菩</a><a name="0506c26" id="0506c26">萨摩诃萨。常得化生建立大乘。十自在力</a><a name="0506c27" id="0506c27">现众色像。通达众生形类悕望烦恼诸相。如</a><a name="0506c28" id="0506c28">实说法。如实者不异。如实者不来不去相。一</a><a name="0506c29" id="0506c29">切虚伪息。是名如实。大慧。善男子善女人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160506b.htm'><img src='up.gif' border=0></a>
<a href='T160507a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>