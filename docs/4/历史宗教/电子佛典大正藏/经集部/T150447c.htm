<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0447c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷6)</font> <font face='Arial'>T15, p0447c</h2></font><hr>
<span class='old'>
</a><a name="0447b28" id="0447b28">世尊。我等今于此地。起尊敬想如佛塔庙。是</a><a name="0447b29" id="0447b29">时有一长者名曰贤天。在彼会中。即白燃灯</span><a name="0447c01" id="0447c01">佛言。我今于此造七宝塔。使诸众生瞻礼获</a><a name="0447c02" id="0447c02">福。时彼长者。即如其言起希有心。集诸珍宝</a><a name="0447c03" id="0447c03">造立一塔。高广妙好种种庄严。其功殊丽不</a><a name="0447c04" id="0447c04">日而成。是时长者既造塔已。即诣燃灯佛所</a><a name="0447c05" id="0447c05">白言。世尊。我已造立七宝妙塔。于当来世得</a><a name="0447c06" id="0447c06">几所福。佛言。长者。若有善男子。于菩萨摩诃</a><a name="0447c07" id="0447c07">萨证无生法忍之地。垦取其土下至水际。当</a><a name="0447c08" id="0447c08">持此土恭敬供养。所得福聚尚如供养诸佛</a><a name="0447c09" id="0447c09">塔庙等无有异。何况汝今起净信心造七宝</a><a name="0447c10" id="0447c10">塔。所获福聚倍胜于前。无量无边不可较量。</a><a name="0447c11" id="0447c11">是时燃灯如来。复告贤天长者言。汝今于此</a><a name="0447c12" id="0447c12">深种善根。于未来世中释迦牟尼佛所。得授</a><a name="0447c13" id="0447c13">阿耨多罗三藐三菩提记</a><a name="0447c14" id="0447c14"><p>尔时释迦牟尼佛。为他方来会诸大菩萨。说</a><a name="0447c15" id="0447c15">是往昔受记因缘。复告诸菩萨言。汝今当知。</a><a name="0447c16" id="0447c16">我往昔时于燃灯佛所。种善根已今得成佛。</a><a name="0447c17" id="0447c17">彼时我得忍法之地。彼诸天人敬如佛塔。汝</a><a name="0447c18" id="0447c18">等今日于此地中。亦应如是起尊敬想。复次</a><a name="0447c19" id="0447c19">诸菩萨。汝等当知。彼时贤天长者。岂异人乎。</a><a name="0447c20" id="0447c20">即今贤天长者是。于彼法中亦名贤天。此人</a><a name="0447c21" id="0447c21">于未来世当得成佛。号曰善现如来应供正</a><a name="0447c22" id="0447c22">等正觉。十号具足。复次诸菩萨。我此所说甚</a><a name="0447c23" id="0447c23">深之法。若有苾刍苾刍尼。优婆塞优婆夷。能</a><a name="0447c24" id="0447c24">听受读诵。为他演说者。是人所居之地天人</a><a name="0447c25" id="0447c25">瞻敬。如佛塔庙等无有异</a><a name="0447c26" id="0447c26"><p>复次诸菩萨。若有善男子善女人修施行者。</a><a name="0447c27" id="0447c27">聚以七宝满三千大千世界。于昼夜六时。供</a><a name="0447c28" id="0447c28">养诸佛及苾刍众。如是乃至劫尽。不如于此</a><a name="0447c29" id="0447c29">未曾有正法听受读诵一四句偈。是人所获<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150447b.htm'><img src='up.gif' border=0></a>
<a href='T150448a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>