<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0016b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷2)</font> 法门品第五 <font face='Arial'>T16, p0016b</h2></font><hr>
<span class='old'>
</a><a name="0016a28" id="0016a28">恒离八法不处愦闹。闻辄欢悦心无二见。解</a><a name="0016a29" id="0016a29">空无相亦不着相。复能深入寂灭定意。神足</span><a name="0016b01" id="0016b01">无碍得捷疾智。知法自生不见起灭。是谓善</a><a name="0016b02" id="0016b02">男子善女人。便能具足十无碍功德。尔时舍</a><a name="0016b03" id="0016b03">利弗即从座起。偏露右臂。叉手前白佛言。唯</a><a name="0016b04" id="0016b04">然世尊。诸法无形不可睹见。无形之法。非是</a><a name="0016b05" id="0016b05">罗汉辟支所及。云何世尊。言善男子善女人。</a><a name="0016b06" id="0016b06">执持讽诵十无碍功德。便成道果入泥洹门。</a><a name="0016b07" id="0016b07">无碍泥洹岂异法乎。泥洹无为无碍无著。如</a><a name="0016b08" id="0016b08">来现在逮等正觉。云何以无碍功德。而说泥</a><a name="0016b09" id="0016b09">洹。若使众生得十无碍功德。便为已得泥洹。</a><a name="0016b10" id="0016b10">若使众生已得泥洹者。则为泥洹非泥洹也。</a><a name="0016b11" id="0016b11">云何世尊。言得十无碍功德便是泥洹。佛告</a><a name="0016b12" id="0016b12">舍利弗。如汝所问。皆佛威神非汝境界。云何</a><a name="0016b13" id="0016b13">舍利弗。泥洹色耶。对曰非也。云何舍利弗。</a><a name="0016b14" id="0016b14">泥洹无色耶。对曰非也。云何舍利弗。泥洹</a><a name="0016b15" id="0016b15">色无色耶。对曰非也。云何舍利弗。泥洹非</a><a name="0016b16" id="0016b16">色非不色耶。对曰非也。云何舍利弗。无碍诸</a><a name="0016b17" id="0016b17">法。是常非常有起有灭耶。对曰非也世尊。佛</a><a name="0016b18" id="0016b18">告舍利弗。若使无碍诸法乃至泥洹。非色非</a><a name="0016b19" id="0016b19">无色。亦非色亦非无色。亦无生灭断着。无</a><a name="0016b20" id="0016b20">形不可见。云何复言泥洹名乎。舍利弗白佛</a><a name="0016b21" id="0016b21">言。世尊。泥洹无名。非眼识境界所能见也。</a><a name="0016b22" id="0016b22">佛言。如是如是。舍利弗。如汝所言。非眼识</a><a name="0016b23" id="0016b23">境界所能见也。云何舍利弗。识有形乎。对</a><a name="0016b24" id="0016b24">曰。随其形相。佛告舍利弗。如汝所言。随其</a><a name="0016b25" id="0016b25">形相。则有识者。云何复言非眼识境界耶。</a><a name="0016b26" id="0016b26">舍利弗白佛言。随有形相是有为识。随无</a><a name="0016b27" id="0016b27">形相是无为识。无碍泥洹。非有为相非有为</a><a name="0016b28" id="0016b28">识。非无为相非无为识。云何舍利弗。无碍泥</a><a name="0016b29" id="0016b29">洹非有为相非有为识。非无为相非无为识。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160016a.htm'><img src='up.gif' border=0></a>
<a href='T160016c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>