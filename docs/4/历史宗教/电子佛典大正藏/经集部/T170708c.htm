<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0772 大乘四法经 0708c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 772 大乘四法经</font> <font face='Arial'>(卷1)</font> <font face='Arial'>T17, p0708c</h2></font><hr>
<span class='old'>
</a><a name="0708b28" id="0708b28">必定不得舍阿练若。诸苾刍如是四法菩萨</a><a name="0708b29" id="0708b29">尽寿常应坚持。宁丧身命而不舍离。尔时</span><a name="0708c01" id="0708c01">世尊重演其义。说伽他曰</a><a name="0708c02" id="0708c02"><p class='lg'>　　世间明慧者　　　应发菩提心</a><br><a name="0708c03" id="0708c03">　　常思一切智　　　恒近善知识</a><br><a name="0708c04" id="0708c04">　　住堪忍爱乐　　　依止阿练若</a><br><a name="0708c05" id="0708c05">　　犹如师子王　　　远离诸惊怖　</p></a><a name="0708c06" id="0708c06"><p>诸明慧者修行此法。速能超出众魔罗网。</a><a name="0708c07" id="0708c07">疾证无上正等菩提。时薄伽梵说此经已。诸</a><a name="0708c08" id="0708c08">苾刍等。欢喜奉行</a><a name="0708c09" id="0708c09">大乘四法经<p class='juan'>
</p>

<p><p><p><a name="0708c10" id="0708c10"></a><a name="0708c11" id="0708c11"></a><a name="0708c12" id="0708c12"><p><b>　　<A NAME="n329"></A>No. 773</b></a><a name="0708c13" id="0708c13"><p class='juan'>
佛说菩萨修行四法经</p>
</a><a name="0708c14" id="0708c14"></a><a name="0708c15" id="0708c15"><p><span class='byline'>　　　　大唐天竺三藏地婆诃罗译</span><br></a><a name="0708c16" id="0708c16"><p>如是我闻。一时佛在舍卫国祇树给孤独园。</a><a name="0708c17" id="0708c17">与大比丘众千二百五十人俱。尔时世尊告</a><a name="0708c18" id="0708c18">诸比丘。汝等已得无量善利。当求无上佛大</a><a name="0708c19" id="0708c19">菩提。何以故。佛菩提者。世出世间无等等</a><a name="0708c20" id="0708c20">故。若未来世诸众生等。发意欲求佛菩提者。</a><a name="0708c21" id="0708c21">当修四法。何等为四。一者当发大菩提心。</a><a name="0708c22" id="0708c22">宁失身命不应退转。二者应当亲近善友。宁</a><a name="0708c23" id="0708c23">失身命不应远离。三者应修忍辱柔和。宁</a><a name="0708c24" id="0708c24">失身命不生嗔恚。四者当依寂静之处。宁失</a><a name="0708c25" id="0708c25">身命不思愦闹。诸善男子。如是四法。菩萨摩</a><a name="0708c26" id="0708c26">诃萨应当修学。尔时世尊。即说偈言</a><a name="0708c27" id="0708c27"><p class='lg'>　　诸欲求胜果　　　当发菩提心</a><br><a name="0708c28" id="0708c28">　　策勤精进行　　　须依善知识</a><br><a name="0708c29" id="0708c29">　　忍辱佛所赞　　　称为有力人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170708b.htm'><img src='up.gif' border=0></a>
<a href='T170709a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>