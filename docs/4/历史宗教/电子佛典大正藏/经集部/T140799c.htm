<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0524 佛为优填王说王法政论经 0799c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 524 佛为优填王说王法政论经</font> <font face='Arial'>(卷1)</font> <font face='Arial'>T14, p0799c</h2></font><hr>
<span class='old'>
</a><a name="0799b28" id="0799b28">王正受境界。遂能善巧摄养自身</a><a name="0799b29" id="0799b29"><p>云何名王勤修善法。谓有国王。具足净信戒</span><a name="0799c01" id="0799c01">闻舍慧。于净信处了信他世。及信当来善不</a><a name="0799c02" id="0799c02">善业人天果报。如是名为具足净信。受持净</a><a name="0799c03" id="0799c03">戒于年三长每月六斋。远离杀生及偷盗邪</a><a name="0799c04" id="0799c04">行妄言饮酒诸放逸处。如是名王具足净戒。</a><a name="0799c05" id="0799c05">于净闻处于现世业及当来果。修德进业。乐</a><a name="0799c06" id="0799c06">听般若众妙法门。专意勤心究竟通达。如是</a><a name="0799c07" id="0799c07">名王具足净闻。于净舍心远离悭贪舒手惠</a><a name="0799c08" id="0799c08">施。常应修福圆满平等。如是名王具足净舍。</a><a name="0799c09" id="0799c09">谓于具足净慧之处。如实了知有罪无罪。修</a><a name="0799c10" id="0799c10">与不修胜劣方便。亲近多闻戒行沙门。远离</a><a name="0799c11" id="0799c11">诸恶邪教之者。善知三种果报圆满士用圆满</a><a name="0799c12" id="0799c12">功德圆满。所谓国王继习帝业。所生宗族聪</a><a name="0799c13" id="0799c13">利明慧。府库财宝应用不亏。如是名为果报</a><a name="0799c14" id="0799c14">圆满。若诸国王善权方便恒常成就。英勇进</a><a name="0799c15" id="0799c15">退善达艺能。是即名为士用圆满。若诸国王</a><a name="0799c16" id="0799c16">任持正法。与诸内宫王子大臣。共修惠施</a><a name="0799c17" id="0799c17">行好善事持斋受戒慈三摩地门上妙梵行</a><a name="0799c18" id="0799c18"><p>频作护摩息灾增益。建曼荼罗具受灌顶。是</a><a name="0799c19" id="0799c19">为功德圆满。若能如是行者是名净慧具足</a><a name="0799c20" id="0799c20"><p>复次大王当知。我已略说王之过失王之功</a><a name="0799c21" id="0799c21">德王衰损门王可爱法。及能发起王可爱之</a><a name="0799c22" id="0799c22">法。是故大王每日晨朝。若读若诵此秘密王</a><a name="0799c23" id="0799c23">教。依之修行即名圣王即名法王。诸佛菩萨</a><a name="0799c24" id="0799c24">天龙八部。日夜加持恒常护念。能感世间风</a><a name="0799c25" id="0799c25">雨顺时兵甲休息。诸国朝贡福祚无边。国土</a><a name="0799c26" id="0799c26">安宁寿命长远。是故当获一切利益现世安</a><a name="0799c27" id="0799c27">乐。尔时优填王闻佛所说。踊跃欢喜信受奉</a><a name="0799c28" id="0799c28">行</a><a name="0799c29" id="0799c29">佛为优填王说王法政论经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140799b.htm'><img src='up.gif' border=0></a>
<a href='T140800a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>