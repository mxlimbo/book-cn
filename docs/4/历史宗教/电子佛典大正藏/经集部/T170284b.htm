<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0284b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷48)</font> 观天品第六之一四天王初 <font face='Arial'>T17, p0284b</h2></font><hr>
<span class='old'>
</a><a name="0284a28" id="0284a28">所见。此是大仙第六如来。应正遍知明行足</a><a name="0284a29" id="0284a29">善逝世间解无上士调御丈夫天人师佛世</span><a name="0284b01" id="0284b01">尊。天中之天。迦叶佛塔。此佛塔者。诸天本</a><a name="0284b02" id="0284b02">业所修梵行。本曾修心。利益饶益。此佛塔内</a><a name="0284b03" id="0284b03">宝壁之上。化现明了。如余如来所应利益。此</a><a name="0284b04" id="0284b04">佛塔内。亦复如是。我共汝等诸天大众。于佛</a><a name="0284b05" id="0284b05">正法。生敬重心。作自利益。夜摩天主。如是说</a><a name="0284b06" id="0284b06">已。共诸天众往向佛塔。到已则见具足种种</a><a name="0284b07" id="0284b07">妙宝光明。如前所说</a><a name="0284b08" id="0284b08"><p>尔时如是夜摩天主。共其天众。入彼佛塔。即</a><a name="0284b09" id="0284b09">见大仙迦叶佛像阎浮那陀真金之像。妙宝</a><a name="0284b10" id="0284b10">衣服。无量光明。毗琉璃宝为师子座佛像坐</a><a name="0284b11" id="0284b11">上。如现在时说法之相。等无有异。彼像则有</a><a name="0284b12" id="0284b12">不可喻色。如是色者形彼天色。如萤火虫于</a><a name="0284b13" id="0284b13">日不异。佛威德色。如是胜妙。尔时天王并彼</a><a name="0284b14" id="0284b14">天众见佛像已。胜欢喜心。敬重深信头面敬</a><a name="0284b15" id="0284b15">礼去冠璎珞鬘庄严具远离色慢。止于色乐。</a><a name="0284b16" id="0284b16">离光明慢。一切憍慢。皆悉舍离。心离欲垢。</a><a name="0284b17" id="0284b17">以头顶礼彼世尊足。转转离慢。重复更礼。如</a><a name="0284b18" id="0284b18">是礼已。一切天起一心不动。以业因故。彼佛</a><a name="0284b19" id="0284b19">塔中宝壁之上。佛像傍厢。见有文字。此修</a><a name="0284b20" id="0284b20">多罗。是佛神力之所化现。利益天人。一切世</a><a name="0284b21" id="0284b21">间皆悉利益。正字正句。善义善味。次第乃</a><a name="0284b22" id="0284b22">至示于涅槃。乃是一切诸出家人之大和上。</a><a name="0284b23" id="0284b23">如律教学。此谓比丘。有十三法以为妨碍。不</a><a name="0284b24" id="0284b24">得坐禅。读诵经律障自利益。不得涅槃。若诸</a><a name="0284b25" id="0284b25">比丘。不舍如是十三法者。于病老死。悲啼号</a><a name="0284b26" id="0284b26">哭。愁苦懊恼则不得脱人中凡下非实出家</a><a name="0284b27" id="0284b27">身口意等常不正行。不勤精进。如是比丘。若</a><a name="0284b28" id="0284b28">于一日受他卧具病药所须。则不能消彼如</a><a name="0284b29" id="0284b29">是物。于已为妨。所谓妨者。能令身瘦懈怠怖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170284a.htm'><img src='up.gif' border=0></a>
<a href='T170284c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>