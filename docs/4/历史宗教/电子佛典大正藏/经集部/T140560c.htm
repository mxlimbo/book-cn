<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0560c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷1)</font> 显不思议方便善巧品第二 <font face='Arial'>T14, p0560c</h2></font><hr>
<span class='old'>
</a><a name="0560b28" id="0560b28">为最说法上首。为随世教于尊卑等。所</a><a name="0560b29" id="0560b29">作事业示无与乖。虽不希求世间财宝。然</span><a name="0560c01" id="0560c01">于俗利示有所习。为益含识游诸市衢。</a><a name="0560c02" id="0560c02">为护群生理诸王务。入讲论处导以大</a><a name="0560c03" id="0560c03">乘。入诸学堂诱开童蒙。入诸淫舍示欲之</a><a name="0560c04" id="0560c04">过。为令建立正念正知游诸伎乐。若在长</a><a name="0560c05" id="0560c05">者。长者中尊为说胜法。若在居士。居士中</a><a name="0560c06" id="0560c06">尊断其贪着。若在刹帝利。刹帝利中尊教</a><a name="0560c07" id="0560c07">以忍辱。若在婆罗门。婆罗门中尊除其我</a><a name="0560c08" id="0560c08">慢。若在大臣。大臣中尊教以正法。若在王</a><a name="0560c09" id="0560c09">子。王子中尊示以忠孝。若在内官。内官中尊</a><a name="0560c10" id="0560c10">化正宫女。若在庶人。庶人中尊修相似福</a><a name="0560c11" id="0560c11">殊胜意乐。若在梵天梵天中尊。示诸梵众</a><a name="0560c12" id="0560c12">静虑差别。若在帝释帝释中尊。示现自在</a><a name="0560c13" id="0560c13">悉皆无常。若在护世护世中尊。守护一切</a><a name="0560c14" id="0560c14">利益安乐。是无垢称。以如是等不可思议无</a><a name="0560c15" id="0560c15">量善巧方便慧门饶益有情。其以方便现</a><a name="0560c16" id="0560c16">身有疾。以其疾故。国王大臣长者居士婆</a><a name="0560c17" id="0560c17">罗门等。及诸王子并余官属。无数千人皆往</a><a name="0560c18" id="0560c18">问疾。时无垢称。因以身疾广为说法。言诸</a><a name="0560c19" id="0560c19">仁者。是四大种所合成身。无常无强无坚无</a><a name="0560c20" id="0560c20">力。朽故迅速不可保信。为苦为恼众病之</a><a name="0560c21" id="0560c21">器。多诸过患变坏之法。诸仁者。如此之身。</a><a name="0560c22" id="0560c22">其聪慧者所不为怙。是身如聚沫不可</a><a name="0560c23" id="0560c23">撮摩。是身如浮泡不得久立。是身如阳</a><a name="0560c24" id="0560c24">焰从诸烦恼渴爱所生。是身如芭蕉都</a><a name="0560c25" id="0560c25">无有实。是身如幻从颠倒起。是身如梦</a><a name="0560c26" id="0560c26">为虚妄见。是身如影从业缘现。是身如响</a><a name="0560c27" id="0560c27">属诸因缘。是身如云须臾变灭。是身如电</a><a name="0560c28" id="0560c28">念念不住。是身无主为如地。是身无我</a><a name="0560c29" id="0560c29">为如水。是身无有情为如火。是身无命<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140560b.htm'><img src='up.gif' border=0></a>
<a href='T140561a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>