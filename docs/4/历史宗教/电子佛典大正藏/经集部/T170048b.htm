<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0048b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷9)</font> 地狱品第三之一 <font face='Arial'>T17, p0048b</h2></font><hr>
<span class='old'>
</a><a name="0048a28" id="0048a28">地狱第五别处。众生何业生于彼处。彼见有</a><a name="0048a29" id="0048a29">人杀生偷盗邪行饮酒。及以妄语乐行多作。</span><a name="0048b01" id="0048b01">堕彼地狱一切闇处。杀生偷盗邪行饮酒。业</a><a name="0048b02" id="0048b02">及果报。如前所说。何者妄语。所谓有人。奸</a><a name="0048b03" id="0048b03">他妇女。于众人前。若于王前。妄语说言。如</a><a name="0048b04" id="0048b04">是妇女。我实不犯。令彼女家。返得殃罚。彼</a><a name="0048b05" id="0048b05">人以是恶业因缘。身坏命终。堕于恶处。在</a><a name="0048b06" id="0048b06">彼地狱一切闇处。受大苦恼。所谓苦者。劈</a><a name="0048b07" id="0048b07">头出舌。出已刀割。割已复生。复以炎刀苦</a><a name="0048b08" id="0048b08">痛割之。如是无量百千年岁。乃至恶业未坏</a><a name="0048b09" id="0048b09">未烂。业气未尽。于一切时与苦不止。若恶</a><a name="0048b10" id="0048b10">业尽。彼地狱处尔乃得脱。若于前世过去久</a><a name="0048b11" id="0048b11">远。有善业熟。不生饿鬼畜生之道。若生人</a><a name="0048b12" id="0048b12">中同业之处。生盲耳聋。常在道头。若四出</a><a name="0048b13" id="0048b13">巷。乞索活命。自身如是。得如是人。以为父</a><a name="0048b14" id="0048b14">母。经无量家乞求而活。寿命不长。无妻无</a><a name="0048b15" id="0048b15">子。是彼恶业余残果报</a><a name="0048b16" id="0048b16"><p>又彼比丘。知业果报。观大叫唤之大地狱。复</a><a name="0048b17" id="0048b17">有何处。彼见闻知。复有异处名人闇烟。是</a><a name="0048b18" id="0048b18">彼地狱第六别处。众生何业生于彼处。彼见</a><a name="0048b19" id="0048b19">闻知。若人杀盗邪行饮酒。及以妄语乐行多</a><a name="0048b20" id="0048b20">作。堕彼地狱人闇烟处。杀生偷盗邪行饮酒。</a><a name="0048b21" id="0048b21">业及果报。如前所说。何者妄语。所谓有人</a><a name="0048b22" id="0048b22">治生活命。共他立要。香火为契。异处治生。实</a><a name="0048b23" id="0048b23">得财物。妄语说言我不得物而不共分。彼人</a><a name="0048b24" id="0048b24">如是即是大贼。劫他财物。彼人以是恶业因</a><a name="0048b25" id="0048b25">缘。身坏命终。堕于恶处。在彼地狱人闇烟</a><a name="0048b26" id="0048b26">处。受大苦恼。所谓苦者。如前所说。活等地</a><a name="0048b27" id="0048b27">狱所受苦恼。彼一切苦此中具受。复有胜者。</a><a name="0048b28" id="0048b28">所谓此中一切身分。皆悉遍割。割已复生。生</a><a name="0048b29" id="0048b29">则软嫩。彼复更割。割已复生。生更软嫩。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170048a.htm'><img src='up.gif' border=0></a>
<a href='T170048c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>