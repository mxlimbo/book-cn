<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0259b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷2)</font> <font face='Arial'>T15, p0259b</h2></font><hr>
<span class='old'>
</a><a name="0259a28" id="0259a28">物。起心灭除。当作是念。如来世尊。教我观</a><a name="0259a29" id="0259a29">骨。云何乃有余想境界。我今应当一心观骨。</span><a name="0259b01" id="0259b01">见白骨已。令心澄静。无诸外想。普见三千</a><a name="0259b02" id="0259b02">大千世界。满中骨人。见此骨人已。一一皆灭。</a><a name="0259b03" id="0259b03">如前观苦</a><a name="0259b04" id="0259b04"><p>尔时槃直迦比丘。闻佛说此语。一一谛观。心</a><a name="0259b05" id="0259b05">不分散。了了分明。应时即得阿罗汉道。三明</a><a name="0259b06" id="0259b06">六通。具八解脱。自念宿命。所习三藏。了了分</a><a name="0259b07" id="0259b07">明。亦无错谬。尔时世尊。因此愚痴贡高槃直</a><a name="0259b08" id="0259b08">迦比丘。制此清净观白骨法。佛告迦栴延。此</a><a name="0259b09" id="0259b09">槃直迦愚痴比丘。尚以系念。成阿罗汉。何</a><a name="0259b10" id="0259b10">况智者而不修禅。尔时世尊。见此事已。为</a><a name="0259b11" id="0259b11">说偈言</a><a name="0259b12" id="0259b12"><p class='lg'>　　禅为甘露法　　　定心灭诸恶</a><br><a name="0259b13" id="0259b13">　　慧杀诸愚痴　　　永不受后有</a><br><a name="0259b14" id="0259b14">　　愚痴槃直迦　　　尚以定心得</a><br><a name="0259b15" id="0259b15">　　何况诸智者　　　不勤修系念　</p></a><a name="0259b16" id="0259b16"><p>尔时世尊。告迦栴延。及敕阿难。汝今应当受</a><a name="0259b17" id="0259b17">持佛语。以此妙法。普济群生。若有后世愚痴</a><a name="0259b18" id="0259b18">众生。憍慢贡高。邪恶众生。欲坐禅者。从初迦</a><a name="0259b19" id="0259b19">絺罗难陀观法。及禅难提观像之法。复当学</a><a name="0259b20" id="0259b20">此槃直迦比丘所观之法。然后自观己身。见</a><a name="0259b21" id="0259b21">诸白骨。白如珂雪。时骨人。还来入身。悉见白</a><a name="0259b22" id="0259b22">骨。流光散灭。见此事已。行者自然心意和悦。</a><a name="0259b23" id="0259b23">恬静无为。出定之时。顶上温暖。身毛孔中。</a><a name="0259b24" id="0259b24">恒出诸香。出定入定。恒闻妙法。续复自见。身</a><a name="0259b25" id="0259b25">体温暖。悦豫快乐。颜貌熙怡。恒少睡眠。身无</a><a name="0259b26" id="0259b26">苦患。得此暖法。恒自觉知。心下温暖。心常安</a><a name="0259b27" id="0259b27">乐。若后世人。欲学禅者。从初不净。乃至此</a><a name="0259b28" id="0259b28">法。得此观者。名和暖法。佛告阿难。佛灭度</a><a name="0259b29" id="0259b29">后。若有比丘比丘尼。优婆塞。优婆夷。于浊世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150259a.htm'><img src='up.gif' border=0></a>
<a href='T150259c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>