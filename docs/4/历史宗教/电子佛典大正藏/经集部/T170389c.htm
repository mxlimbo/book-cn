<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0389c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷65)</font> 身念处品第七初 <font face='Arial'>T17, p0389c</h2></font><hr>
<span class='old'>
</a><a name="0389b28" id="0389b28">风。若不调顺。诸根瘦损。或复头痛。或一眼</a><a name="0389b29" id="0389b29">一耳。半面疼痛。或目视[<a href='javascript:showpic("images/065438.gif")'>目*芒</a>][<a href='javascript:showpic("images/065438.gif")'>目*芒</a>]。或复鼻塞不</span><a name="0389c01" id="0389c01">知香臭。面色萎黄。咳逆[<a href='javascript:showpic("images/073572.gif")'>口*欧</a>]唾。见不净时即</a><a name="0389c02" id="0389c02">便[<a href='javascript:showpic("images/073572.gif")'>口*欧</a>]吐。其心多乱。不能禅思。常念身心无</a><a name="0389c03" id="0389c03">病安隐。人身之中。受想行识。四阴住处。此身</a><a name="0389c04" id="0389c04">所摄。一切无常。作是观已。知生死法。观破</a><a name="0389c05" id="0389c05">毛屎风已。如实知身</a><a name="0389c06" id="0389c06"><p>复次修行者。内身循身观。有何等风。住我身</a><a name="0389c07" id="0389c07">中作何等业。彼以闻慧。或以天眼。见乱精沫</a><a name="0389c08" id="0389c08">风。于小便中。能令其人精尿俱出。细如芥</a><a name="0389c09" id="0389c09">子。与尿俱出。或大便疼。作如是病。恼乱其</a><a name="0389c10" id="0389c10">心。不得专一。若风调顺。则无此病。观乱精风</a><a name="0389c11" id="0389c11">已。如实知身</a><a name="0389c12" id="0389c12"><p>复次修行者。内身循身观。有何等风住在身</a><a name="0389c13" id="0389c13">中。或作安隐。或不安隐。彼以闻慧。或以天</a><a name="0389c14" id="0389c14">眼。见有老风住在身中。随风转增渐就衰老。</a><a name="0389c15" id="0389c15">气力微弱。不能去来。须臾欲起。极不从心。行</a><a name="0389c16" id="0389c16">住坐卧。疲极顿乏。犹如他身。心睡惛浊。若风</a><a name="0389c17" id="0389c17">调顺则无此病。观老风已。如实知身</a><a name="0389c18" id="0389c18"><p>复次修行者。内身循身观。有何等风住我身</a><a name="0389c19" id="0389c19">中。或为安隐。或不安隐。彼以闻慧。或以天</a><a name="0389c20" id="0389c20">眼。见塞胞风住在身中。若不调顺。身肉[<a href='javascript:showpic("images/023671.gif")'>目*闰</a>]动。</a><a name="0389c21" id="0389c21">身羸心痛。屎尿闭塞。便利涩难。妨于修禅。得</a><a name="0389c22" id="0389c22">大苦恼。心意散乱。识不安隐。不能观法。以身</a><a name="0389c23" id="0389c23">苦故。不能念法。若风调顺。则无如向所说诸</a><a name="0389c24" id="0389c24">病。观塞胞风已。如实知身</a><a name="0389c25" id="0389c25"><p class='juan'>
正法念处经卷第六十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170389b.htm'><img src='up.gif' border=0></a>
<a href='T170390a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>