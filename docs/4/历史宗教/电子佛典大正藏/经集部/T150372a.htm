<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0625 大树紧那罗王所问经 0372a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 625 大树紧那罗王所问经</font> <font face='Arial'>(卷1)</font> <font face='Arial'>T15, p0372a</h2></font><hr>
<span class='old'>
</a><a name="0371c28" id="0371c28">色。不可睹见。无有触碍。不可宣说。犹如幻化。</a><a name="0371c29" id="0371c29">大树紧那罗言。善男子。若离身心从何而出。</span><a name="0372a01" id="0372a01">天冠答言。从于思惟出生音声。又问。若无虚</a><a name="0372a02" id="0372a02">空声何由出。天冠答言。若无虚空声终不</a><a name="0372a03" id="0372a03">出。紧那罗言。善男子。是故当知一切音声从</a><a name="0372a04" id="0372a04">虚空出。当知是声即虚空性。闻已便灭。若其</a><a name="0372a05" id="0372a05">灭已同空性住。是故诸法若说不说同虚空</a><a name="0372a06" id="0372a06">性。是故应当不舍空际。如音声分诸法亦尔。</a><a name="0372a07" id="0372a07">若以音声有所说法。而是诸法于音声中求</a><a name="0372a08" id="0372a08">不可得。音声于法求亦叵得。善男子。是故说</a><a name="0372a09" id="0372a09">言。一切诸法不可言说。但以音声名为言说。</a><a name="0372a10" id="0372a10">当知言说为无所说。又以音声名为言说。然</a><a name="0372a11" id="0372a11">是音声本无住处。若无住处则无坚实。则名</a><a name="0372a12" id="0372a12">为实。若其是实则不可坏。若不可坏则无有</a><a name="0372a13" id="0372a13">起。若无有起则无有灭。若无有灭是名清净。</a><a name="0372a14" id="0372a14">若是清净是则白净。若是白净是则无垢。若</a><a name="0372a15" id="0372a15">是无垢是则光明。若是光明则是心性。若是</a><a name="0372a16" id="0372a16">心性。则是出过。若是出过则出过诸相。若出</a><a name="0372a17" id="0372a17">过诸相则是正位。若菩萨在正位。是则名得</a><a name="0372a18" id="0372a18">无生法忍。若得无生法忍一切能忍。亦忍于</a><a name="0372a19" id="0372a19">空亦忍于人。何以故。不离于人名之为空。人</a><a name="0372a20" id="0372a20">即是空忍于无相亦忍于相。何以故。是相实</a><a name="0372a21" id="0372a21">性即是无相。忍于无愿亦忍于愿。何以故。愿</a><a name="0372a22" id="0372a22">实性相即是无愿。一切法性及众生性。一切</a><a name="0372a23" id="0372a23">常灭亦如是忍。何以故。一切众生生死之性</a><a name="0372a24" id="0372a24">犹如幻梦。是名菩萨得无生法忍。不违一切</a><a name="0372a25" id="0372a25">法不逆一切法。若顺此忍则亦忍顺随诸法</a><a name="0372a26" id="0372a26">去。若无去则无来。若无去来知一切法。是</a><a name="0372a27" id="0372a27">常住性如法常住。众生亦尔。若得是处如</a><a name="0372a28" id="0372a28">法随顺如处修行。是名成就无生法忍。一切</a><a name="0372a29" id="0372a29">言说即是音声。为语他故起是音声。是无生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150371c.htm'><img src='up.gif' border=0></a>
<a href='T150372b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>