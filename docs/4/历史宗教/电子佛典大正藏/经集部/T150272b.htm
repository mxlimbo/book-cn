<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0272b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷1)</font> <font face='Arial'>T15, p0272b</h2></font><hr>
<span class='old'>
</a><a name="0272a28" id="0272a28">相皆自知之。他所不见。上三品者初习行先</a><a name="0272a29" id="0272a29">未发意。已习行三四身修。久习行百年身学</span><a name="0272b01" id="0272b01"><p class='lg'>　　第二治嗔恚法门　</p></a><a name="0272b02" id="0272b02"><p>若嗔恚偏多。当学三种慈心法门。或初习行。</a><a name="0272b03" id="0272b03">或已习行。或久习行。若初习行者当教言。慈</a><a name="0272b04" id="0272b04">及亲爱。云何亲及愿与亲乐。行者若得种种</a><a name="0272b05" id="0272b05">身心快乐。寒时得衣热时得凉。饥渴得饮食。</a><a name="0272b06" id="0272b06">贫贱得富贵。行极时得止息。如是种种乐愿</a><a name="0272b07" id="0272b07">亲爱。得系心在慈不令异念。异念诸缘摄之</a><a name="0272b08" id="0272b08">令还。若已习行当教言。慈及中人。云何及中</a><a name="0272b09" id="0272b09">人而与乐。行者若得种种身心快乐。愿中</a><a name="0272b10" id="0272b10">人。得系心在慈不令异念。异念诸缘摄之令</a><a name="0272b11" id="0272b11">还。若久习行当教言。慈及怨憎。云何及彼而</a><a name="0272b12" id="0272b12">与其乐。行者若得种种身心快乐。愿怨憎得。</a><a name="0272b13" id="0272b13">得与亲同。同得一心。心大清净。亲中怨等广</a><a name="0272b14" id="0272b14">及世界。无量众生皆令得乐。周遍十方靡不</a><a name="0272b15" id="0272b15">同等大心清净。见十方众生皆如自见。在心</a><a name="0272b16" id="0272b16">目前了了见之受得快乐。是时即得慈心三</a><a name="0272b17" id="0272b17">昧。问曰。亲爱中人愿令得乐。怨憎恶人云何</a><a name="0272b18" id="0272b18">怜愍复愿与乐。答曰。应与彼乐。所以者何。</a><a name="0272b19" id="0272b19">其人更有种种好清净法因。我今云何岂可</a><a name="0272b20" id="0272b20">以一怨故而没其善。复次思惟。是人过去世</a><a name="0272b21" id="0272b21">时或是我亲善。岂以今嗔更生怨恶。我当忍</a><a name="0272b22" id="0272b22">彼是我善利。又念行法仁德含弘慈力无量</a><a name="0272b23" id="0272b23">此不可失。复思惟言。若无怨憎何因生忍。生</a><a name="0272b24" id="0272b24">忍由怨怨则我之亲善。复次嗔报最重众恶</a><a name="0272b25" id="0272b25">中上无有过是。以嗔加物其毒难制。虽欲烧</a><a name="0272b26" id="0272b26">他实是自害。复自念言。外被法服内习忍行。</a><a name="0272b27" id="0272b27">是谓沙门岂可恶声纵此变色憋心。复次五</a><a name="0272b28" id="0272b28">受阴者。众苦林薮受恶之的。苦恼恶来何由</a><a name="0272b29" id="0272b29">可免。如刺刺身苦刺无量。众怨甚多不可</a><a name="0272b30" id="0272b30">得除。当自守护着忍革屣。如佛言曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150272a.htm'><img src='up.gif' border=0></a>
<a href='T150272c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>