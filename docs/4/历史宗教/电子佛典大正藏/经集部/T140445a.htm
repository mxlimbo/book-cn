<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0459 佛说文殊悔过经 0445a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 459 佛说文殊悔过经</font> <font face='Arial'>(卷1)</font> <font face='Arial'>T14, p0445a</h2></font><hr>
<span class='old'>
</a><a name="0444c28" id="0444c28">方便畅识一切众生根本。为说经法莫能抑</a><a name="0444c29" id="0444c29">制。而皆断绝一切处所闭结之行。照见群黎</span><a name="0445a01" id="0445a01">所欲咨受。五体投地稽首诸佛尊敬归命。为</a><a name="0445a02" id="0445a02">胜为殊为最第一。为无等伦无有过上。不有</a><a name="0445a03" id="0445a03">譬喻无可为侣。佛之智慧如是难及。观无二</a><a name="0445a04" id="0445a04">际。我如此礼乃为礼佛。无所从生亦无所至。</a><a name="0445a05" id="0445a05">为忍辱礼首悔殃衅。以稽首佛悔过自归。</a><a name="0445a06" id="0445a06">殃罪消索云除日出。假使无量十方一切所</a><a name="0445a07" id="0445a07">有世界满中众尘。如此之数众生之类口所</a><a name="0445a08" id="0445a08">宣说发心之顷思念诸想不可计会。劝助诸</a><a name="0445a09" id="0445a09">佛令转法轮。此诸世尊转无上轮。至无二</a><a name="0445a10" id="0445a10">轮无有形相无成就轮不可得轮。裂坏一切</a><a name="0445a11" id="0445a11">魔罗网轮。久远已来觉无从生。逮致大道</a><a name="0445a12" id="0445a12">而[<a href='javascript:showpic("images/025614.gif")'>穴/悟</a>]起轮。开化众生严净十方诸佛土轮。</a><a name="0445a13" id="0445a13">于一切智多所摧伏。力无能胜入此道轮。晓</a><a name="0445a14" id="0445a14">了于空无相愿轮。无所行轮。亦无所生无</a><a name="0445a15" id="0445a15">有起轮。悉无所有如真谛轮。所可成就无所</a><a name="0445a16" id="0445a16">成轮。有可降伏无所度轮。深奥微妙解于</a><a name="0445a17" id="0445a17">十二缘起之轮。破坏众魔却外敌轮。消除</a><a name="0445a18" id="0445a18">迷惑危害怨贼。挝不可逮无极法鼓。亦复吹</a><a name="0445a19" id="0445a19">于无言法蠡。则亦竖立法慧之幢。而智圣</a><a name="0445a20" id="0445a20">慧解脱大明。而炳然炽无极锭燎。寻则雨于</a><a name="0445a21" id="0445a21">无量甘露。法渧之水可悦众生。及贤圣智</a><a name="0445a22" id="0445a22">无上大道。以正七觉而饱满之。灭尽一切众</a><a name="0445a23" id="0445a23">生之类生老病死愁忧啼哭恼不可意结网之</a><a name="0445a24" id="0445a24">碍。窈冥唵蔽树之根栽。故曰然于智慧</a><a name="0445a25" id="0445a25">之明无极大灯。则随众生本所为业。罪福果</a><a name="0445a26" id="0445a26">报各为现说。是诸世尊在于无数不可计会</a><a name="0445a27" id="0445a27">十方世界。而作佛事善示法律。不断言教谛</a><a name="0445a28" id="0445a28">分别慧。亦复授于诸菩萨[<a href='javascript:showpic("images/031017.gif")'>廿/别</a>]。坚住圣众开</a><a name="0445a29" id="0445a29">化众生。求于玄妙寂然无为。启受经典而无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140444c.htm'><img src='up.gif' border=0></a>
<a href='T140445b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>