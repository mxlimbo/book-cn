<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0304c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷5)</font> <font face='Arial'>T16, p0304c</h2></font><hr>
<span class='old'>
</a><a name="0304b28" id="0304b28">如月天子乘最上乘光耀四洲。菩萨如是乘</a><a name="0304b29" id="0304b29">最上乘。智慧光耀无量无边一切世界。云何</span><a name="0304c01" id="0304c01">菩萨常得庄严。善男子。如月天子威德庄严。</a><a name="0304c02" id="0304c02">其庄严具常不萎歇。菩萨如是以功德法常</a><a name="0304c03" id="0304c03">自庄严。云何菩萨得爱乐法。善男子。如月天</a><a name="0304c04" id="0304c04">子于一切时爱乐欲乐。菩萨如月于一切时。</a><a name="0304c05" id="0304c05">爱法苑乐不爱欲乐。云何菩萨得大威神及</a><a name="0304c06" id="0304c06">大威德。善男子。如月天子有大神通及大威</a><a name="0304c07" id="0304c07">德。菩萨亦尔。有大神通及大威德。谓大福性</a><a name="0304c08" id="0304c08">及大智性。善男子。菩萨成就此十种法故等</a><a name="0304c09" id="0304c09">于月</a><a name="0304c10" id="0304c10"><p>复次善男子。菩萨成就十种法等之于日。何</a><a name="0304c11" id="0304c11">等为十。一者能破一切无明黑闇。二者能调</a><a name="0304c12" id="0304c12">伏有情令得觉悟。三者能光耀十方。四者能</a><a name="0304c13" id="0304c13">出现善法。五者诸漏灭尽。六者能作光明。七</a><a name="0304c14" id="0304c14">者能映蔽一切外道邪论。八者能示现高下。</a><a name="0304c15" id="0304c15">九者起所作业。所谓一切白净善法。十者得</a><a name="0304c16" id="0304c16">善人爱乐。云何菩萨能破一切无明黑闇。善</a><a name="0304c17" id="0304c17">男子。如日出现破诸黑闇。菩萨日出亦复如</a><a name="0304c18" id="0304c18">是。能破一切无明黑闇。云何菩萨调伏有情</a><a name="0304c19" id="0304c19">令得觉悟。善男子。如日出现能令一切莲花</a><a name="0304c20" id="0304c20">开敷。菩萨日出调伏有情令得觉悟。云何菩</a><a name="0304c21" id="0304c21">萨能光耀十方。如日出现光耀十方。菩萨日</a><a name="0304c22" id="0304c22">现以般若威力。光明朗耀于十方界。而不娆</a><a name="0304c23" id="0304c23">乱诸有情等。云何菩萨能出现善法。善男子。</a><a name="0304c24" id="0304c24">如日天子出现之时。于赡部洲光明可得。菩</a><a name="0304c25" id="0304c25">萨出世以智光明现诸善法。云何菩萨诸漏</a><a name="0304c26" id="0304c26">已尽。如日没时于赡部洲名日光隐没。菩萨</a><a name="0304c27" id="0304c27">烦恼得灭尽时。说名永断一切诸漏。云何菩</a><a name="0304c28" id="0304c28">萨能作光明。善男子。如日出现。为赡部洲一</a><a name="0304c29" id="0304c29">切有情作种种光明。菩萨出现。为一切有情<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160304b.htm'><img src='up.gif' border=0></a>
<a href='T160305a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>