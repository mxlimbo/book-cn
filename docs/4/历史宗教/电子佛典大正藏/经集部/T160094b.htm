<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0094b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷10)</font> 三道三乘品第三十 <font face='Arial'>T16, p0094b</h2></font><hr>
<span class='old'>
</a><a name="0094a28" id="0094a28">菩萨三道三乘。复说声闻菩萨乘。未闻如来</a><a name="0094a29" id="0094a29">说声闻菩萨辟支佛乘。唯愿世尊以时敷演。</span><a name="0094b01" id="0094b01">使众会者永无狐疑。尔时世尊告舍利弗。汝</a><a name="0094b02" id="0094b02">欲闻声闻辟支佛菩萨乘者。谛听谛听吾当</a><a name="0094b03" id="0094b03">演说。舍利弗白佛言。如是世尊。佛言。舍</a><a name="0094b04" id="0094b04">利弗。西北去此度一百亿江河沙数。彼有</a><a name="0094b05" id="0094b05">佛土名曰昼度。佛名清净观如来至真等正</a><a name="0094b06" id="0094b06">觉。十号具足。佛土清净总持不忘。菩萨所</a><a name="0094b07" id="0094b07">行法不思议。化度众生一向修道。诸法炽盛</a><a name="0094b08" id="0094b08">得佛圣行。神足变化无所触碍。彼有浴池清</a><a name="0094b09" id="0094b09">净无秽。众果茂盛香气馥芬。于池水中生</a><a name="0094b10" id="0094b10">种种华。优钵莲华。拘牟头华。波头牟花。分</a><a name="0094b11" id="0094b11">陀利花。复有异类奇鸟数十百种。在彼池中</a><a name="0094b12" id="0094b12">共相娱乐。诸有得道声闻辟支佛菩萨乘者。</a><a name="0094b13" id="0094b13">尽生彼刹。于池中央有七宝座。纵广高下如</a><a name="0094b14" id="0094b14">一亿刹土。上过众生际。诸有发意求声闻辟</a><a name="0094b15" id="0094b15">支佛菩萨乘尽。生彼刹。尔时世尊与舍利弗。</a><a name="0094b16" id="0094b16">式漏曰</a><a name="0094b17" id="0094b17"><p class='lg'>　　昼度清净刹　　　诸圣尽云集</a><br><a name="0094b18" id="0094b18">　　共说诸道教　　　变化无穷极</a><br><a name="0094b19" id="0094b19">　　清净观如来　　　本愿之所致</a><br><a name="0094b20" id="0094b20">　　念念无余想　　　唯修无上道</a><br><a name="0094b21" id="0094b21">　　舍本除闇冥　　　现佛光明慧</a><br><a name="0094b22" id="0094b22">　　内外悉清净　　　无复三毒患</a><br><a name="0094b23" id="0094b23">　　一切众生类　　　闻法辄开悟</a><br><a name="0094b24" id="0094b24">　　菩萨三道乘　　　无缘得生彼</a><br><a name="0094b25" id="0094b25">　　辟支三道乘　　　亦复不得生</a><br><a name="0094b26" id="0094b26">　　声闻辟支乘　　　乃得生彼刹</a><br><a name="0094b27" id="0094b27">　　汝等舍利弗　　　观彼清净界</a><br><a name="0094b28" id="0094b28">　　所度不可量　　　非我所能及　</p></a><a name="0094b29" id="0094b29"><p>尔时世尊与舍利弗说此偈已。复有无数百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160094a.htm'><img src='up.gif' border=0></a>
<a href='T160094c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>