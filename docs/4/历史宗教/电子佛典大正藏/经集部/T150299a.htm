<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0617 思惟略要法 0299a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 617 思惟略要法</font> <font face='Arial'>(卷1)</font> 白骨观法 <font face='Arial'>T15, p0299a</h2></font><hr>
<span class='old'>
</a><a name="0298c28" id="0298c28">相续如綖穿珠。如意所见及观外身亦复如</a><a name="0298c29" id="0298c29">是。若心欲住精勤莫废。如攒火见烟掘井见</span><a name="0299a01" id="0299a01">湿。必得不久。若心静住。开眼闭眼光骨明了。</a><a name="0299a02" id="0299a02">如水澄静则见面像浊则不了竭则不见</a><a name="0299a03" id="0299a03"><p><b>　　<A NAME="n208"></A>观佛三昧法</b></a><a name="0299a04" id="0299a04"><p>佛为法王。能令人得种种善法。是故习禅之</a><a name="0299a05" id="0299a05">人先当念佛。念佛者。令无量劫重罪微薄得</a><a name="0299a06" id="0299a06">至禅定。至心念佛佛亦念之。如人为王所念</a><a name="0299a07" id="0299a07">怨家债主不敢侵近。念佛之人诸余恶法不</a><a name="0299a08" id="0299a08">来扰乱。若念佛者佛常在也。云何忆念。人</a><a name="0299a09" id="0299a09">之自信无过于眼。当观好像便如真佛。先从</a><a name="0299a10" id="0299a10">肉髻眉间白毫下至于足。从足复至肉髻。如</a><a name="0299a11" id="0299a11">是相相谛取还于静处。闭目思惟系心在像</a><a name="0299a12" id="0299a12">不令他念。若念余缘摄之令还。心目观察如</a><a name="0299a13" id="0299a13">意得见。是为得观像定。当作是念。我亦不往</a><a name="0299a14" id="0299a14">像亦不来。而得见者由心定想住也。然后进</a><a name="0299a15" id="0299a15">观生身便得见之。如对面无异也。人心驰散</a><a name="0299a16" id="0299a16">多缘恶法。当如乳母伺视其子莫令坠于坑</a><a name="0299a17" id="0299a17">井险道。念则如子行者如母。若心不住当自</a><a name="0299a18" id="0299a18">责心。念老病死甚为切近。若生天者着于妙</a><a name="0299a19" id="0299a19">欲无有治心善法。若堕三恶道苦恼怖懅善</a><a name="0299a20" id="0299a20">心不生。今受妙法云何可不至心专念耶。又</a><a name="0299a21" id="0299a21">作念言。生在末法。末法垂已欲灭。犹如赦</a><a name="0299a22" id="0299a22">鼓开门放囚。鼓音渐已欲止。门扉已闭一</a><a name="0299a23" id="0299a23">扇。岂可自宽不求出狱。过去无始世界已</a><a name="0299a24" id="0299a24">来。所更生死苦恼万端。今所受法未得成就。</a><a name="0299a25" id="0299a25">无常死贼须臾叵保。当复更受无央数劫生</a><a name="0299a26" id="0299a26">死之苦。如是种种鞭心令心得住。心住相者。</a><a name="0299a27" id="0299a27">坐卧行步常得见佛。然后更进生身法身。得</a><a name="0299a28" id="0299a28">初观已展转则易</a><a name="0299a29" id="0299a29"><p><b>　　<A NAME="n209"></A>生身观法</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150298c.htm'><img src='up.gif' border=0></a>
<a href='T150299b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>