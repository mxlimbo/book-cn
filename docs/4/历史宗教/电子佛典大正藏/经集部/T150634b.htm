<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0642 佛说首楞严三昧经 0634b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 642 佛说首楞严三昧经</font> <font face='Arial'>(卷1)</font> <font face='Arial'>T15, p0634b</h2></font><hr>
<span class='old'>
</a><a name="0634a28" id="0634a28"><p>尔时会中有天帝释名持须弥顶。于此三千</a><a name="0634a29" id="0634a29">大千世界。最在边外。白佛言。世尊。譬如住</span><a name="0634b01" id="0634b01">于须弥山顶悉能睹见一切天下。菩萨如是</a><a name="0634b02" id="0634b02">住首楞严三昧。于诸声闻辟支佛行及诸一</a><a name="0634b03" id="0634b03">切众生之行。自然能观。尔时坚意菩萨。问是</a><a name="0634b04" id="0634b04">持须弥顶释。言汝从何许四天下来。住何</a><a name="0634b05" id="0634b05">须弥山顶。是释报言。善男子。若有菩萨得首</a><a name="0634b06" id="0634b06">楞严三昧。不应问其所住处也。所以者何。</a><a name="0634b07" id="0634b07">如此菩萨一切佛国皆是住处。而不着住处。</a><a name="0634b08" id="0634b08">不得住处。不见住处。坚意问言。仁者。得是首</a><a name="0634b09" id="0634b09">楞严三昧耶。释言。是三昧中宁复有得不得</a><a name="0634b10" id="0634b10">相耶。坚意言。不也。释言。善男子。当知菩萨</a><a name="0634b11" id="0634b11">行是三昧。于诸法中都无所得。坚意言。如</a><a name="0634b12" id="0634b12">汝辩者。必已得是首楞严三昧。释言。善男</a><a name="0634b13" id="0634b13">子。我不见法有所住处。于一切法无所住者。</a><a name="0634b14" id="0634b14">乃得首楞严三昧。善男子。住是三昧则于诸</a><a name="0634b15" id="0634b15">法都无所住。若无所住即无所取。若无所取</a><a name="0634b16" id="0634b16">即无所说。尔时佛告坚意菩萨。汝见是持须</a><a name="0634b17" id="0634b17">弥山释不。已见世尊。坚意。是释自然随意。</a><a name="0634b18" id="0634b18">能得首楞严三昧。住是三昧。于此三千大千</a><a name="0634b19" id="0634b19">世界诸帝释宫皆能现身。尔时此间释提桓</a><a name="0634b20" id="0634b20">因白佛言。世尊。若持须弥山释于诸释宫</a><a name="0634b21" id="0634b21">能现身者。我于一切帝释处所。何故不见。</a><a name="0634b22" id="0634b22">尔时持须弥山释语此释言。憍尸迦。若我今</a><a name="0634b23" id="0634b23">以实身示汝。汝于宫殿不复喜乐。我常至汝</a><a name="0634b24" id="0634b24">所住宫殿。汝不见我。尔时释提桓因白佛言。</a><a name="0634b25" id="0634b25">世尊。我欲见此大士成就妙身。佛言。憍尸迦。</a><a name="0634b26" id="0634b26">汝欲见耶。世尊。愿乐欲见。佛语持须弥山</a><a name="0634b27" id="0634b27">释言。善男子。汝示此释真实妙身。彼释即</a><a name="0634b28" id="0634b28">现真实妙身。尔时会中其诸释梵护世天王</a><a name="0634b29" id="0634b29">声闻菩萨。不得首楞严三昧者。身皆不现犹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150634a.htm'><img src='up.gif' border=0></a>
<a href='T150634c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>