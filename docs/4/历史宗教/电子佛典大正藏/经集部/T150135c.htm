<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0135c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷1)</font> 六度品第三 <font face='Arial'>T15, p0135c</h2></font><hr>
<span class='old'>
</a><a name="0135b28" id="0135b28">建立智慧而奉禁戒。见身意寂斯护禁戒。不</a><a name="0135b29" id="0135b29">倚身口意。不倚今世后世。亦无内外。不倚</span><a name="0135c01" id="0135c01">阴盖四大诸入。不倚觉意。不倚灭度。于一</a><a name="0135c02" id="0135c02">切法亦无所倚。则为护戒。不以戒戏。亦不</a><a name="0135c03" id="0135c03">放逸。是为菩萨建立慧戒。彼行忍辱亦不得</a><a name="0135c04" id="0135c04">我。亦不得人。亦不得我人。不住吾所。不住</a><a name="0135c05" id="0135c05">我所我。净人净我净人净见。一切法净是为</a><a name="0135c06" id="0135c06">行忍。彼虽行忍于法无作。于法不起不灭。</a><a name="0135c07" id="0135c07">彼虽行忍。于诸法无寂不寂。彼虽行忍。见</a><a name="0135c08" id="0135c08">人空寂而无吾我。亦不恐怖。彼虽行忍。亦</a><a name="0135c09" id="0135c09">不得身口意。彼虽坏身段节解之。自观其身</a><a name="0135c10" id="0135c10">如草木墙壁。则为忍辱。彼闻恶言骂言自</a><a name="0135c11" id="0135c11">在言。不可取言。清净言无处所。晓了所言</a><a name="0135c12" id="0135c12">则为忍辱。彼虽乱心心无所结。本无之心各</a><a name="0135c13" id="0135c13">各无实须臾灭尽。以观如此则为忍辱。是为</a><a name="0135c14" id="0135c14">菩萨建立慧忍。彼修精进长诸善法。观其</a><a name="0135c15" id="0135c15">法界不增不减等御法界。察一切法不见诸</a><a name="0135c16" id="0135c16">法。立成就者。观猗世者。由从不实颠倒而</a><a name="0135c17" id="0135c17">兴。彼以清净智慧之明。观一切法不随诸法。</a><a name="0135c18" id="0135c18">不舍诸法。不睹诸法之所积聚。不见去来何</a><a name="0135c19" id="0135c19">所从来何所从去。晓了诸法。遵法如是分别</a><a name="0135c20" id="0135c20">苦谛颠倒之事。为人说法修行精进。彼诸众</a><a name="0135c21" id="0135c21">生无实无谛。若人无得。一切诸法亦不可得。</a><a name="0135c22" id="0135c22">所以者何。人不离法法不离人。如人自然吾</a><a name="0135c23" id="0135c23">我自然。吾我自然诸法自然诸法自然佛法</a><a name="0135c24" id="0135c24">自然。其以如是求诸佛法。如自然者解自然</a><a name="0135c25" id="0135c25">已便逮佛法。其有求者。若已求者。甫当求</a><a name="0135c26" id="0135c26">者。彼求此已求无所得。是为菩萨建立智慧</a><a name="0135c27" id="0135c27">精进之行。彼于禅定而以正受不坏平等。亦</a><a name="0135c28" id="0135c28">不成就。彼于禅定而以正受诸法无思。亦无</a><a name="0135c29" id="0135c29">所舍。亦不合会。于诸境界行无著禅。立诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150135b.htm'><img src='up.gif' border=0></a>
<a href='T150136a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>