<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0842 大方广圆觉修多罗了义经 0917b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 842 大方广圆觉修多罗了义经</font> <font face='Arial'>(卷1)</font> <font face='Arial'>T17, p0917b</h2></font><hr>
<span class='old'>
</a><a name="0917a28" id="0917a28">指。若复见月了知所标毕竟非月。一切如来</a><a name="0917a29" id="0917a29">种种言说开示菩萨亦复如是。此名菩萨。已</span><a name="0917b01" id="0917b01">入地者随顺觉性</a><a name="0917b02" id="0917b02"><p>善男子。一切障碍即究竟觉。得念失念无非</a><a name="0917b03" id="0917b03">解脱。成法破法皆名涅。智慧愚痴通为般</a><a name="0917b04" id="0917b04">若。菩萨外道所成就法同是菩提。无明真如</a><a name="0917b05" id="0917b05">无异境界。诸戒定慧及淫怒痴俱是梵行。众</a><a name="0917b06" id="0917b06">生国土同一法性。地狱天宫皆为净土。有性</a><a name="0917b07" id="0917b07">无性齐成佛道。一切烦恼毕竟解脱。法界海</a><a name="0917b08" id="0917b08">慧照了诸相犹如虚空。此名如来随顺觉性。</a><a name="0917b09" id="0917b09">善男子。但诸菩萨及末世众生。居一切时。不</a><a name="0917b10" id="0917b10">起妄念。于诸妄心。亦不息灭。住妄想境。不加</a><a name="0917b11" id="0917b11">了知。于无了知。不辨真实。彼诸众生。闻是</a><a name="0917b12" id="0917b12">法门。信解受持。不生惊畏。是则名为随顺觉</a><a name="0917b13" id="0917b13">性。善男子。汝等当知。如是众生已曾供养百</a><a name="0917b14" id="0917b14">千万亿恒河沙诸佛及大菩萨。植众德本。佛</a><a name="0917b15" id="0917b15">说是人名为成就一切种智。尔时世尊。欲重</a><a name="0917b16" id="0917b16">宣此义。而说偈言</a><a name="0917b17" id="0917b17"><p class='lg'>　　清净慧当知　　　圆满菩提性</a><br><a name="0917b18" id="0917b18">　　无取亦无证　　　无菩萨众生</a><br><a name="0917b19" id="0917b19">　　觉与未觉时　　　渐次有差别</a><br><a name="0917b20" id="0917b20">　　众生为解碍　　　菩萨未离觉</a><br><a name="0917b21" id="0917b21">　　入地永寂灭　　　不住一切相</a><br><a name="0917b22" id="0917b22">　　大觉悉圆满　　　名为遍随顺</a><br><a name="0917b23" id="0917b23">　　末世诸众生　　　心不生虚妄</a><br><a name="0917b24" id="0917b24">　　佛说如是人　　　现世即菩萨</a><br><a name="0917b25" id="0917b25">　　供养恒沙佛　　　功德已圆满</a><br><a name="0917b26" id="0917b26">　　虽有多方便　　　皆名随顺智　</p></a><a name="0917b27" id="0917b27"><p>于是威德自在菩萨。在大众中。即从座起。</a><a name="0917b28" id="0917b28">顶礼佛足。右绕三匝。长跪叉手。而白佛言。大</a><a name="0917b29" id="0917b29">悲世尊。广为我等。分别如是随顺觉性。令诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170917a.htm'><img src='up.gif' border=0></a>
<a href='T170917c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>