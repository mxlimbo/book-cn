<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0513 佛说琉璃王经 0785b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 513 佛说琉璃王经</font> <font face='Arial'>(卷1)</font> <font face='Arial'>T14, p0785b</h2></font><hr>
<span class='old'>
</a><a name="0785a28" id="0785a28">知外有。并命之厄。亦不闻有奔波之怖。安</a><a name="0785a29" id="0785a29">雅如常。一无所豫。琉璃王厚葬摩男。存宠</span><a name="0785b01" id="0785b01">其后。王平舍夷更立长。安慰毕讫。还舍卫</a><a name="0785b02" id="0785b02">国。佛与弟子。至迦维罗卫。见诸人民伤残</a><a name="0785b03" id="0785b03">者多。又察众女人。杌无手足耳鼻支体。身</a><a name="0785b04" id="0785b04">形裸露。委在坑堑。无用自蔽。世间苦痛如</a><a name="0785b05" id="0785b05">是。不仁之人。相害甚酷。佛言诸比丘。彼琉</a><a name="0785b06" id="0785b06">璃王。肆意恶逆。罪盛乃尔。却数七日。有</a><a name="0785b07" id="0785b07">地狱火。当烧杀之。现世作罪。便现世受。大</a><a name="0785b08" id="0785b08">史奏谶。怪与佛同。王大恐怖。乘船入海。冀</a><a name="0785b09" id="0785b09">得自免。停住海中。至于七日期尽。水中则</a><a name="0785b10" id="0785b10">有自然火出。烧船及王。一时灰灭。世尊。哀</a><a name="0785b11" id="0785b11">愍诸裸露者。即以威神。动忉利天紫绀之殿。</a><a name="0785b12" id="0785b12">帝释及后。首耶之等。无数天子。各赍天衣。</a><a name="0785b13" id="0785b13">俱供来下。以服覆遍裸露厄者。佛为众女。</a><a name="0785b14" id="0785b14">而说偈曰</a><a name="0785b15" id="0785b15"><p class='lg'>　　诸仁目所见　　　现在变如是</a><br><a name="0785b16" id="0785b16">　　毕故莫造新　　　后可长度脱　</p></a><a name="0785b17" id="0785b17"><p>佛叹偈已。复为说法。诸来观者。天龙鬼神</a><a name="0785b18" id="0785b18">阿须伦迦留罗真陀罗摩休勒。梵志居士。长</a><a name="0785b19" id="0785b19">者人民。无央数千。闻佛所说。五百比丘。漏</a><a name="0785b20" id="0785b20">尽意解。五百梵志。其余现人。见国荒毁伤</a><a name="0785b21" id="0785b21">残之痛。出家遵道。皆为沙门。五百天子。立</a><a name="0785b22" id="0785b22">不起法忍。二百阿须伦千龙王。皆发无上正</a><a name="0785b23" id="0785b23">真道意。沟坑五杌裸形男女。命尽得上生</a><a name="0785b24" id="0785b24">忉利天。千五百人得见道迹。千人得不还证。</a><a name="0785b25" id="0785b25">佛说此已。一切遍闻。稽首而退</a><a name="0785b26" id="0785b26">佛说琉璃王经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140785a.htm'><img src='up.gif' border=0></a>
<a href='T140785c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>