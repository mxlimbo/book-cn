<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0106a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷12)</font> 释提桓因问品第三十五 <font face='Arial'>T16, p0106a</h2></font><hr>
<span class='old'>
</a><a name="0105c28" id="0105c28">尽。幻化无形亦不可猗。佛告释提桓因。如</a><a name="0105c29" id="0105c29">是如是。拘翼。菩萨摩诃萨亦复如是。得如</span><a name="0106a01" id="0106a01">幻三昧自然定意。分别一切诸法所起。无缘</a><a name="0106a02" id="0106a02">无著不见成败。化导一切众生之类。不见有</a><a name="0106a03" id="0106a03">度不见无度。度无所度化无所化。皆空皆寂</a><a name="0106a04" id="0106a04">复无生灭。何以故。如幻定意正受三昧。甚深</a><a name="0106a05" id="0106a05">微妙无有边崖。如幻境界不可思议。唯有菩</a><a name="0106a06" id="0106a06">萨摩诃萨。遍能观察乃得达了。亦不见生亦</a><a name="0106a07" id="0106a07">不见灭。亦复不见当有生者。亦复不见已</a><a name="0106a08" id="0106a08">有生者。何以故。菩萨所入不可思议。非是</a><a name="0106a09" id="0106a09">罗汉辟支所知。菩萨所度犹如虚空。虚空所</a><a name="0106a10" id="0106a10">度无形无像。如幻三昧亦复如是。亦无东西</a><a name="0106a11" id="0106a11">南北四维上下。拘翼当知。今当与汝引喻。犹</a><a name="0106a12" id="0106a12">如凡夫本无形色。未能分别禅定根本。生亦</a><a name="0106a13" id="0106a13">不知生。不生亦不知不生亦复不知当生已</a><a name="0106a14" id="0106a14">生。未能究竟心所念法。亦不见住亦不见不</a><a name="0106a15" id="0106a15">住。亦不见尽亦不见不尽。何以故。心本无</a><a name="0106a16" id="0106a16">形不可猗着。亦非三乘所能思议拘翼当知。</a><a name="0106a17" id="0106a17">菩萨摩诃萨亦复如是。入此如幻三昧一切</a><a name="0106a18" id="0106a18">诸法皆现在前。无有边际亦无境界。有亦不</a><a name="0106a19" id="0106a19">见有无亦不见无。何以故。菩萨境界不可思</a><a name="0106a20" id="0106a20">议。所行法则遍满三千大千世界。拘翼当知。</a><a name="0106a21" id="0106a21">今当与汝引喻。犹如娑竭龙王意欲念雨。若</a><a name="0106a22" id="0106a22">在六天便雨甘露。若在四天王上能雨七宝。</a><a name="0106a23" id="0106a23">难陀优钵难陀龙王及摩那斯龙王。雨六天</a><a name="0106a24" id="0106a24">上便雨衣被服饰香璎华鬘。若雨第四天上</a><a name="0106a25" id="0106a25">自然饮食各令充足。云何拘翼。此龙所作为</a><a name="0106a26" id="0106a26">实有不乎。尔时释提桓因白佛言。无也世尊。</a><a name="0106a27" id="0106a27">何以故。但彼诸天功德。乃使诸龙王等献奉</a><a name="0106a28" id="0106a28">供养。佛复问释提桓因。云何拘翼。七宝宫</a><a name="0106a29" id="0106a29">殿衣被服饰。皆龙所降本无所有。今复自说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160105c.htm'><img src='up.gif' border=0></a>
<a href='T160106b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>