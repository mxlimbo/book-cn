<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0818 大庄严法门经 0825b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 818 大庄严法门经</font> <font face='Arial'>(卷1)</font> <font face='Arial'>T17, p0825b</h2></font><hr>
<span class='old'>
</a><a name="0825a28" id="0825a28"><p>如是我闻。一时佛在王舍城耆阇崛山。与大</a><a name="0825a29" id="0825a29">比丘众五百人。大菩萨众八千人俱。尔时王</span><a name="0825b01" id="0825b01">舍城中。有淫女。女名胜金色光明德。彼女宿</a><a name="0825b02" id="0825b02">世善根因缘。形貌端正众相具足。身真金色</a><a name="0825b03" id="0825b03">光明照曜。容仪媚丽世所希有。神慧聪敏辩</a><a name="0825b04" id="0825b04">才无碍。音辞清妙深邃柔软。言常含笑语无</a><a name="0825b05" id="0825b05">粗犷。顾眄进止容豫安详。随所在处。或行或</a><a name="0825b06" id="0825b06">住或坐或卧。地皆金色。光明照曜。所著衣服</a><a name="0825b07" id="0825b07">青黄赤白亦皆金色。时王舍城一切人众。或</a><a name="0825b08" id="0825b08">是王子或大臣子。或长者子或豪富子。见者</a><a name="0825b09" id="0825b09">贪染系心爱着。情无舍离。是金色女。或在聚</a><a name="0825b10" id="0825b10">落或在街巷。或在市肆或在河岸。或在园林</a><a name="0825b11" id="0825b11">所游之处。若男若女童男童女。皆悉随从观</a><a name="0825b12" id="0825b12">无厌足。复于异日。有长者子名上威德。为欲</a><a name="0825b13" id="0825b13">乐故多与财宝。共相要契乘驷马车。其车纯</a><a name="0825b14" id="0825b14">以金银琉璃摩尼真珠上妙众宝。严饰庄校。</a><a name="0825b15" id="0825b15">建立宝幢微妙幡盖。宝座华鬘涂香末香。如</a><a name="0825b16" id="0825b16">是种种和合胜香以用涂薰。以瞻卜华而为</a><a name="0825b17" id="0825b17">璎珞。庄严其身同载宝车。于宝车前。种种伎</a><a name="0825b18" id="0825b18">乐歌舞作倡。于其车后。复持种种甘美饮食</a><a name="0825b19" id="0825b19">衣服卧具。次第随从往诣园林。尔时大众。若</a><a name="0825b20" id="0825b20">男若女童男童女。皆悉随逐左右观看</a><a name="0825b21" id="0825b21"><p>尔时文殊师利童子从禅定起。于一切众生</a><a name="0825b22" id="0825b22">起大悲心。而作是念。何等众生。于大乘中堪</a><a name="0825b23" id="0825b23">受教化。何等众生。应以神通而受教化。何等</a><a name="0825b24" id="0825b24">众生。应以过去业缘而受教化。何等众生。应</a><a name="0825b25" id="0825b25">闻正法而受教化。作是念已。见金色女与长</a><a name="0825b26" id="0825b26">者子。同载宝车欲诣园林。见已即观根性差</a><a name="0825b27" id="0825b27">别。差别观已作是念言。此女过去善业因缘</a><a name="0825b28" id="0825b28">堪受教化。若闻我法即能信受。尔时文殊师</a><a name="0825b29" id="0825b29">利以神通力身放光明。映蔽日光悉不复现。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170825a.htm'><img src='up.gif' border=0></a>
<a href='T170825c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>