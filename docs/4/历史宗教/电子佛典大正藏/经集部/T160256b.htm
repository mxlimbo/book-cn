<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0256b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷3)</font> 平等品第三 <font face='Arial'>T16, p0256b</h2></font><hr>
<span class='old'>
</a><a name="0256a28" id="0256a28">萨摩诃萨具足十法譬喻如日。何等为十。一</a><a name="0256a29" id="0256a29">者灭无明暗。二者能令开悟。三者能照十方。</span><a name="0256b01" id="0256b01">四者善法因起。五者能灭诸流。六者能作光</a><a name="0256b02" id="0256b02">明。七者能翳外道邪见。八者显现好丑。九者</a><a name="0256b03" id="0256b03">造作善法诸业。十者善人恭敬。善男子。云何</a><a name="0256b04" id="0256b04">菩萨摩诃萨。灭无明暗乃至云何善人恭敬。</a><a name="0256b05" id="0256b05">善男子。如日出时灭一切暗。菩萨日出灭无</a><a name="0256b06" id="0256b06">明暗亦复如是。善男子。如日出时莲华开敷。</a><a name="0256b07" id="0256b07">菩萨日出开悟众生。诸受化者亦复如是。善</a><a name="0256b08" id="0256b08">男子。如日出时照了十方。菩萨日出智慧光</a><a name="0256b09" id="0256b09">明遍照十方。而不损恼一切众生。善男子。如</a><a name="0256b10" id="0256b10">日出时放千光明照阎浮提。世人方知是日</a><a name="0256b11" id="0256b11">出已。菩萨日出智光明照。尔时方知有诸善</a><a name="0256b12" id="0256b12">法。善男子。于阎浮提。日光灭时即知日没。菩</a><a name="0256b13" id="0256b13">萨日出于诸众生作智光明。能灭众生一切</a><a name="0256b14" id="0256b14">痴暗。重昏盲冥痴暗灭故。名为漏尽菩萨不</a><a name="0256b15" id="0256b15">现。善男子。如日出时诸余光明翳不能照。日</a><a name="0256b16" id="0256b16">于尔时不作是念。我令是等诸余光明翳不</a><a name="0256b17" id="0256b17">令照。以法尔故自然不现。菩萨日出一切外</a><a name="0256b18" id="0256b18">道邪见盲暗自然退灭。是时菩萨亦不作念。</a><a name="0256b19" id="0256b19">我令是等退灭不现。善男子。如日出时于阎</a><a name="0256b20" id="0256b20">浮提一切众生。为现好丑高下邪正。菩萨日</a><a name="0256b21" id="0256b21">出亦复如是。为诸众生显了好丑高下邪正。</a><a name="0256b22" id="0256b22">所言好者。则是圣道。所言丑者。一切邪道。善</a><a name="0256b23" id="0256b23">男子。如日出时种植等业因之得成。菩萨日</a><a name="0256b24" id="0256b24">出善法方生。善男子。如日出时善人欢喜供</a><a name="0256b25" id="0256b25">养称叹。而诸不良愁毒不乐。菩萨日出有智</a><a name="0256b26" id="0256b26">之人。聪哲利根欢喜称叹。行邪道者。婴儿凡</a><a name="0256b27" id="0256b27">夫钝根不良无智慧眼。愿乐生死背涅槃道</a><a name="0256b28" id="0256b28">而不恭敬。是名菩萨灭无明暗。乃至善人恭</a><a name="0256b29" id="0256b29">敬。如是善男子。菩萨摩诃萨具足十法譬喻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160256a.htm'><img src='up.gif' border=0></a>
<a href='T160256c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>