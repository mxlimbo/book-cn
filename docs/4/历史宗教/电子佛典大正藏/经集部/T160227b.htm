<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0658 宝云经 0227b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 658 宝云经</font> <font face='Arial'>(卷3)</font> <font face='Arial'>T16, p0227b</h2></font><hr>
<span class='old'>
</a><a name="0227a28" id="0227a28"><p>善男子。菩萨复有十法名喜无量。何等为</a><a name="0227a29" id="0227a29">十。见诸众生于生死炽然。得离三有虚伪之</span><a name="0227b01" id="0227b01">主而生欢喜。断绝生死震动来往结业之索</a><a name="0227b02" id="0227b02">生欢喜心。见生死海中魔竭恶觉水罗刹难。</a><a name="0227b03" id="0227b03">今得远离生死大海如是众难生欢喜心。倾</a><a name="0227b04" id="0227b04">倒魔幢生欢喜心。以智金刚摧结使山令无</a><a name="0227b05" id="0227b05">尘末生欢喜心。我今自得止息。亦令他得止</a><a name="0227b06" id="0227b06">息生欢喜心。我今自于生死长眠境界心得</a><a name="0227b07" id="0227b07">觉悟。而诸众生为爱所缚无明所盲。亦当令</a><a name="0227b08" id="0227b08">彼悉得觉悟生欢喜心。我今自得解脱。离诸</a><a name="0227b09" id="0227b09">恶趣崄难之处。亦当度脱诸堕恶趣崄难之</a><a name="0227b10" id="0227b10">者生欢喜心。于生死旷野六趣崄路。独行无</a><a name="0227b11" id="0227b11">侣周回往返。不善知道不识方所。我今得知</a><a name="0227b12" id="0227b12">正道识于方所生欢喜心。我今得近一切智</a><a name="0227b13" id="0227b13">城邻于佛坐生欢喜心。善男子。具此十事。是</a><a name="0227b14" id="0227b14">名菩萨喜心无量</a><a name="0227b15" id="0227b15"><p>善男子。菩萨复有十法名舍无量。何等为</a><a name="0227b16" id="0227b16">十。眼见好色而无染着入于舍心。耳闻声鼻</a><a name="0227b17" id="0227b17">嗅香舌尝味身触细滑意知诸法。如是五尘</a><a name="0227b18" id="0227b18">不取其相。亦不恼逼常行舍心。苦苦行苦坏</a><a name="0227b19" id="0227b19">苦。于此三受心无增减。而不恼逼常行舍心。</a><a name="0227b20" id="0227b20">所作已办尽诸有结常行舍心。菩萨作是思</a><a name="0227b21" id="0227b21">惟。我欲度之彼已自度常行舍心。善男子。具</a><a name="0227b22" id="0227b22">此十事。是名菩萨舍心无量</a><a name="0227b23" id="0227b23"><p>善男子。菩萨复有十法名游戏神通。何等为</a><a name="0227b24" id="0227b24">十。现舍寿。现受生。现为童子种种戏笑。现</a><a name="0227b25" id="0227b25">作出家。现作苦行。现向菩提树。现降魔劳怨。</a><a name="0227b26" id="0227b26">现乐寂静。现转法轮。现入涅槃。除盖障菩萨</a><a name="0227b27" id="0227b27">白佛言。世尊。以何因缘。现兜率陀天舍寿。</a><a name="0227b28" id="0227b28">乃至现入涅槃。佛答言。兜率陀天染着五欲</a><a name="0227b29" id="0227b29">多生常想见。菩萨于一切众生中最上最胜。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160227a.htm'><img src='up.gif' border=0></a>
<a href='T160227c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>