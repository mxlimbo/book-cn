<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0541 佛说佛大僧大经 0827a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 541 佛说佛大僧大经</font> <font face='Arial'>(卷1)</font> <font face='Arial'>T14, p0827a</h2></font><hr>
<span class='old'>
</a><a name="0826c28" id="0826c28"><p><span class='byline'>　　　　宋居士沮渠京声译</span><br></a><a name="0826c29" id="0826c29"><p>佛在王舍国。国有富者。其名曰厉。金银众</span><a name="0827a01" id="0827a01">宝田地舍宅。牛马奴婢。不可称数。厉年西</a><a name="0827a02" id="0827a02">耄。绝无继嗣。其国常法。人无子者。死后财</a><a name="0827a03" id="0827a03">物。皆没入官。厉祷日月诸天鬼神并九子母</a><a name="0827a04" id="0827a04">山树诸神。皆从请子。不能致之。厉自念曰。人</a><a name="0827a05" id="0827a05">有缓急。辄往自归山树之神。靡所不至。财</a><a name="0827a06" id="0827a06">宝消索。产业不修。疾病相仍。灾祸首尾。奴</a><a name="0827a07" id="0827a07">婢死亡。六畜不孳。俱为妖孽。鬼神导师。迷</a><a name="0827a08" id="0827a08">惑舞使。乱君内居。云当有福。而祸重至。由</a><a name="0827a09" id="0827a09">盲吞毒谓之良药。庶有瘳损。毒着丧身。吾</a><a name="0827a10" id="0827a10">今杀生。祠祀鬼神。当入地狱。而望天祚。岂</a><a name="0827a11" id="0827a11">不惑哉。世有佛道。高操之圣。有得仙者。名</a><a name="0827a12" id="0827a12">曰应真人。真人清净。如琉璃珠。精进存想。</a><a name="0827a13" id="0827a13">乃睹之耳。奉斯道者。唯守靖漠。无欲无</a><a name="0827a14" id="0827a14">求。以斯为乐。现世得安。终生天上。厉自念</a><a name="0827a15" id="0827a15">曰置吾常供养。奉佛三宝。奉佛一载。妇遇</a><a name="0827a16" id="0827a16">生男。厉曰奉佛获愿。字曰佛大。佛诸弟子。</a><a name="0827a17" id="0827a17">谥比丘僧。试复事之。事未满岁。复生贤男。</a><a name="0827a18" id="0827a18">字曰僧大厉训二子。示以圣道。僧大禀性。仁</a><a name="0827a19" id="0827a19">爱人物。孝心难攀。诵佛法戒。亲近沙门。清</a><a name="0827a20" id="0827a20">净知足。亲睹其志。爱之有特。亲被疾着床。</a><a name="0827a21" id="0827a21">即呼长子。渧泣诫之。夫生有死。万物无常。</a><a name="0827a22" id="0827a22">持戒者安。犯戒者危。其持佛戒。终始无患。</a><a name="0827a23" id="0827a23">僧大尚小。仁孝清白。厉已累尔。辞句适竟。</a><a name="0827a24" id="0827a24">奄忽殁故。弟去所天。孤无归告。数启其</a><a name="0827a25" id="0827a25">兄。欲作沙门其国之法。儿欲求妇。便佯诈</a><a name="0827a26" id="0827a26">云。欲作沙门。亲惧其然。立为娉妻。佛大</a><a name="0827a27" id="0827a27">以弟等彼伪类。即为寻索。国最贤家女。字</a><a name="0827a28" id="0827a28">快见。光华炜炜。端正少双。长短肥瘦。适得</a><a name="0827a29" id="0827a29">其中。贞洁慈孝。犹星中月。国女贤妇。靡不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140826c.htm'><img src='up.gif' border=0></a>
<a href='T140827b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>