<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0749 佛说因缘僧护经 0571a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 749 佛说因缘僧护经</font> <font face='Arial'>(卷1)</font> <font face='Arial'>T17, p0571a</h2></font><hr>
<span class='old'>
</a><a name="0570c28" id="0570c28">苦。至今不息</a><a name="0570c29" id="0570c29"><p>尔时世尊复告僧护比丘。汝见第一肉柱者。</span><a name="0571a01" id="0571a01">实非是柱。是地狱人。迦叶佛时。是出家人。寺</a><a name="0571a02" id="0571a02">中常住。破佛刹柱。为己私用。以是因缘。入地</a><a name="0571a03" id="0571a03">狱中。作大肉柱。火烧受苦。至今不息。汝见第</a><a name="0571a04" id="0571a04">二肉柱者。实非是柱。是地狱人。迦叶佛时。是</a><a name="0571a05" id="0571a05">白衣人。以刀刮取像上金薄。以是因缘。堕地</a><a name="0571a06" id="0571a06">狱中。作大肉柱。狱卒捉斧。斫身受苦。猛火烧</a><a name="0571a07" id="0571a07">身。至今不息。汝见第三柱者。实非是柱。是</a><a name="0571a08" id="0571a08">地狱人。迦叶佛时。是出家人。为僧当事。用僧</a><a name="0571a09" id="0571a09">梁柱。浪与白衣。以是因缘。入地狱中。作大肉</a><a name="0571a10" id="0571a10">柱。火烧受苦。至今不息。汝见四树。实非是</a><a name="0571a11" id="0571a11">树。是四罪人。是地狱人。迦叶佛时。是出家</a><a name="0571a12" id="0571a12">人。五德不具。作大众主。为僧断事。随爱怖</a><a name="0571a13" id="0571a13">嗔痴。断事不平。以是因缘。入地狱中。作四肉</a><a name="0571a14" id="0571a14">树。火烧受苦。至今不息。汝见十四树者。实非</a><a name="0571a15" id="0571a15">是树。是地狱人。迦叶佛时。是出家人。在寺常</a><a name="0571a16" id="0571a16">住。不依戒律。分诸敷具。好者自取。或随嗔</a><a name="0571a17" id="0571a17">爱。好恶差别。于佛法中。尘沙比丘。应随次受</a><a name="0571a18" id="0571a18">不平等故。以是因缘。此十四人。堕地狱中。作</a><a name="0571a19" id="0571a19">大肉树。火烧受苦。至今不息。汝见二比丘者。</a><a name="0571a20" id="0571a20">实非比丘。是地狱人。迦叶佛时。是出家人。于</a><a name="0571a21" id="0571a21">大众中斗诤相打。以是因缘。入地狱中。猛</a><a name="0571a22" id="0571a22">火焚身。受相打苦。至今不息。汝见二沙弥者。</a><a name="0571a23" id="0571a23">实非沙弥。是地狱人。迦叶佛时。是出家沙</a><a name="0571a24" id="0571a24">弥。一被褥中。相抱眠卧。以是因缘。入地狱</a><a name="0571a25" id="0571a25">中。火烧被褥中。相抱受苦。至今不息。尔时世</a><a name="0571a26" id="0571a26">尊重告僧护。以是因缘。我今语汝。在地狱</a><a name="0571a27" id="0571a27">中。出家者众。白衣鲜少。所以者何。出家之</a><a name="0571a28" id="0571a28">众。多喜犯戒。不顺比丘。互相欺陵。私用</a><a name="0571a29" id="0571a29">僧物。或分饮食不能平等是故我今更重告<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170570c.htm'><img src='up.gif' border=0></a>
<a href='T170571b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>