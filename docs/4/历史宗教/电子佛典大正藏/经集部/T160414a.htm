<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0414a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷3)</font> 灭业障品第五 <font face='Arial'>T16, p0414a</h2></font><hr>
<span class='old'>
</a><a name="0413c28" id="0413c28">作业障罪者。云何忏悔。当得除灭</a><a name="0413c29" id="0413c29"><p>佛告天帝释。善哉善哉。善男子。汝今修行。</span><a name="0414a01" id="0414a01">欲为无量无边众生。令得清净解脱安乐。</a><a name="0414a02" id="0414a02">哀愍世间福利一切。若有众生。由业障</a><a name="0414a03" id="0414a03">故。造诸罪者。应当策励昼夜六时。偏袒右</a><a name="0414a04" id="0414a04">肩右膝着地。合掌恭敬一心专念。口自说</a><a name="0414a05" id="0414a05">言。归命顶礼。现在十方一切诸佛。已得阿</a><a name="0414a06" id="0414a06">耨多罗三藐三菩提者。转妙法轮。持照法</a><a name="0414a07" id="0414a07">轮。雨大法雨。击大法鼓。吹大法螺。建大法</a><a name="0414a08" id="0414a08">幢。秉大法炬。为欲利益安乐诸众生故。</a><a name="0414a09" id="0414a09">常行法施诱进群迷。令得大果证常乐</a><a name="0414a10" id="0414a10">故。如是等诸佛世尊。以身语意。稽首归</a><a name="0414a11" id="0414a11">诚。至心礼敬。彼诸世尊以真实慧。以真实</a><a name="0414a12" id="0414a12">眼。真实证明。真实平等。悉知悉见一切众</a><a name="0414a13" id="0414a13">生善恶之业。我从无始生死以来。随恶流</a><a name="0414a14" id="0414a14">转。共诸众生造业障罪。为贪嗔痴之所缠</a><a name="0414a15" id="0414a15">缚。未识佛时。未识法时。未识僧时。未识</a><a name="0414a16" id="0414a16">善恶。由身语意。造无间罪。恶心出佛身血。</a><a name="0414a17" id="0414a17">诽谤正法。破和合僧。杀阿罗汉。杀害父母。</a><a name="0414a18" id="0414a18">身三语四意三种行。造十恶业。自作教他。</a><a name="0414a19" id="0414a19">见作随喜。于诸善人。横生毁谤。斗秤欺</a><a name="0414a20" id="0414a20">诳。以伪为真。不净饮食。施与一切。于六道</a><a name="0414a21" id="0414a21">中所有父母。更相恼害。或盗窣堵波物四</a><a name="0414a22" id="0414a22">方僧物现前僧物。自在而用。世尊法律不乐</a><a name="0414a23" id="0414a23">奉行。师长教示不相随顺。见行声闻独觉</a><a name="0414a24" id="0414a24">大乘行者。喜生骂辱。令诸行人心生悔恼。</a><a name="0414a25" id="0414a25">见有胜已便怀嫉妒。法施财施常生悭惜。</a><a name="0414a26" id="0414a26">无明所覆邪见惑心。不修善因令恶增长。</a><a name="0414a27" id="0414a27">于诸佛所而起诽谤。法说非法。非法说法。</a><a name="0414a28" id="0414a28">如是众罪。佛以真实慧。真实眼。真实证明。</a><a name="0414a29" id="0414a29">真实平等。悉知悉见。我今归命。对诸佛前。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160413c.htm'><img src='up.gif' border=0></a>
<a href='T160414b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>