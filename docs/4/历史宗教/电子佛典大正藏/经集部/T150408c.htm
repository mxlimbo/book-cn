<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0408c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷1)</font> 正士品第一 <font face='Arial'>T15, p0408c</h2></font><hr>
<span class='old'>
</a><a name="0408b28" id="0408b28">所为则悉归趣诸通敏慧。所以者何。观诸所</a><a name="0408b29" id="0408b29">有一切因缘。不住于内不处于外不在口言。</span><a name="0408c01" id="0408c01">假使菩萨不住因缘。亦不御趣尘劳之碍。亦</a><a name="0408c02" id="0408c02">不劝导罪福之碍。无报应碍无诸根碍。无诸</a><a name="0408c03" id="0408c03">法碍无非慧碍。已度罪福尘垢魔界。则应大</a><a name="0408c04" id="0408c04">乘诸通慧矣</a><a name="0408c05" id="0408c05"><p>超魔见菩萨曰。惟族姓子。已住吾我自见己</a><a name="0408c06" id="0408c06">身。则便处于魔之事业。已断吾我不睹所虚。</a><a name="0408c07" id="0408c07">已除所见则无诸阴。已除诸阴则不见魔。已</a><a name="0408c08" id="0408c08">度魔界则寻逮成无碍脱门。菩萨已逮无碍</a><a name="0408c09" id="0408c09">脱门。则应大乘诸通慧矣</a><a name="0408c10" id="0408c10"><p>无忧施菩萨曰。仁者当知。其犯恶者后怀汤</a><a name="0408c11" id="0408c11">火。其为善业后无忧戚。是故菩萨当修善业。</a><a name="0408c12" id="0408c12">其所作者无能说短。所兴造者后无所悔无</a><a name="0408c13" id="0408c13">诸碍盖。假使众生愁忧不乐。则为讲说离忧</a><a name="0408c14" id="0408c14">之法。菩萨大士如是行者。则应大乘诸通慧</a><a name="0408c15" id="0408c15">矣</a><a name="0408c16" id="0408c16"><p>诸议告菩萨曰。惟族姓子。其有士夫奉禁戒</a><a name="0408c17" id="0408c17">者所愿必获。已获所愿。所获立本由无放逸。</a><a name="0408c18" id="0408c18">立无逸已具道品法。已能具立道品之法。则</a><a name="0408c19" id="0408c19">诸通慧戒禁之正也。菩萨已住无逸道法。则</a><a name="0408c20" id="0408c20">应大乘诸通慧矣</a><a name="0408c21" id="0408c21"><p>普花天子曰。譬族姓子。树花盛时多所饶益</a><a name="0408c22" id="0408c22">于一切人。菩萨以功德本而自庄严。犹树花</a><a name="0408c23" id="0408c23">茂饶益群黎。如忉利天昼度之树纷葩茂盛。</a><a name="0408c24" id="0408c24">忉利诸天莫不敬仰。菩萨如是以诸法门而</a><a name="0408c25" id="0408c25">自挍饰。诸天龙神揵沓和世人阿须伦靡不</a><a name="0408c26" id="0408c26">宗戴。犹如天上明月之珠。无有瑕秽众德具</a><a name="0408c27" id="0408c27">足。开士志性清净无瑕德议显备。则应大乘</a><a name="0408c28" id="0408c28">诸通慧矣</a><a name="0408c29" id="0408c29"><p>光华天子曰。譬族姓子。日出光明灭除众冥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150408b.htm'><img src='up.gif' border=0></a>
<a href='T150409a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>