<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0612b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷1)</font> <font face='Arial'>T17, p0612b</h2></font><hr>
<span class='old'>
</a><a name="0612a28" id="0612a28">赞叹给侍于我。如是众生我应教化。而诸如</a><a name="0612a29" id="0612a29">来寂静三昧。慈悲普覆于彼众生。自然住于</span><a name="0612b01" id="0612b01">平等法故。善男子。如来无高心无下心无x</a><a name="0612b02" id="0612b02">慢心。无爱心无贪心无嗔心无随贪心。无著</a><a name="0612b03" id="0612b03">心无碍心无障心无杂心。无烦恼心无随</a><a name="0612b04" id="0612b04">烦恼心。无嗔心无痴心。无随嗔心无随痴心。</a><a name="0612b05" id="0612b05">善男子。而诸如来。自然寂静寂静境界。住于</a><a name="0612b06" id="0612b06">赞叹寂静境界故。善男子。如来无有一法不</a><a name="0612b07" id="0612b07">知不解不觉。于一切境界毕竟满足现前悉</a><a name="0612b08" id="0612b08">知。而诸如来见彼彼事彼彼众生所作诸业</a><a name="0612b09" id="0612b09">自然成故。善男子。如来见诸众生修行成就</a><a name="0612b10" id="0612b10">不以为喜。见诸众生不修行者亦不生忧。而</a><a name="0612b11" id="0612b11">诸如来。于修正行众生无障大慈常现在前。</a><a name="0612b12" id="0612b12">于邪行众生无障大悲常现在前。善男子。是</a><a name="0612b13" id="0612b13">名菩萨摩诃萨入十种法行。能知如来应供</a><a name="0612b14" id="0612b14">正遍知行。善男子。菩萨摩诃萨入十种法行。</a><a name="0612b15" id="0612b15">知诸佛如来应供正遍知譬喻相应。何者为</a><a name="0612b16" id="0612b16">十。善男子。譬如日出于上中下。诸众生等若</a><a name="0612b17" id="0612b17">信不信若恭敬不恭敬。平等出现平等普照。</a><a name="0612b18" id="0612b18">善男子。如来应供正遍知亦复如是。于上中</a><a name="0612b19" id="0612b19">下诸众生等。若信不信若恭敬不恭敬。平等</a><a name="0612b20" id="0612b20">出现平等智慧光明普照。善男子。譬如虚空</a><a name="0612b21" id="0612b21">于一切众生无有障碍。而彼虚空为诸烟云</a><a name="0612b22" id="0612b22">尘雾等事之所苏稀Ｉ颇凶印Ｖ罘鹑缋匆喔</a><a name="0612b23" id="0612b23">如是。于一切众生无有障碍。而为烟云尘雾</a><a name="0612b24" id="0612b24">我见烦恼客尘所障不见如来。不受如来功</a><a name="0612b25" id="0612b25">德利益。善男子。譬如树木虽有火性以无因</a><a name="0612b26" id="0612b26">缘而不现用。善男子。诸佛如来亦复如是。虽</a><a name="0612b27" id="0612b27">有无量神力自在。以诸众生远离精进信等</a><a name="0612b28" id="0612b28">因缘。不出于世不作佛事。善男子。譬如种种</a><a name="0612b29" id="0612b29">熏色置一器中熏种种衣。复以众杂染色置<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170612a.htm'><img src='up.gif' border=0></a>
<a href='T170612c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>