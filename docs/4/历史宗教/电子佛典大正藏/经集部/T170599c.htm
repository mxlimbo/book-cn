<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0757 佛说身毛喜竖经 0599c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 757 佛说身毛喜竖经</font> <font face='Arial'>(卷3)</font> <font face='Arial'>T17, p0599c</h2></font><hr>
<span class='old'>
</a><a name="0599b28" id="0599b28">事。以净天眼。而悉知见。又舍利子。我时次</a><a name="0599b29" id="0599b29">第。住三摩呬多心。清净洁白。离随烦恼软品</span><a name="0599c01" id="0599c01">之业。安住不动。于中夜分。如实证得。宿命智</a><a name="0599c02" id="0599c02">明。心善开晓。舍利子。我所证得。宿命之智。</a><a name="0599c03" id="0599c03">能知过去种种之事。所谓一生二生三四五</a><a name="0599c04" id="0599c04">生。若十二十。乃至百生千生百千生。无数百</a><a name="0599c05" id="0599c05">千生。如是无数生中。若成若坏成坏劫事。昔</a><a name="0599c06" id="0599c06">如是姓。如是名字。如是种族。如是色相。如是</a><a name="0599c07" id="0599c07">饮食。如是寿量。苦乐等事。此灭彼生。彼灭此</a><a name="0599c08" id="0599c08">生。如是无数种事。我以宿命智力。如实思念。</a><a name="0599c09" id="0599c09">又舍利子。我时次第住三摩呬多心。清净洁</a><a name="0599c10" id="0599c10">白。离随烦恼软品之业。安住不动。于后夜分。</a><a name="0599c11" id="0599c11">如实证得。漏尽智明。心善开晓。次第于其明</a><a name="0599c12" id="0599c12">星现时。吉祥欢喜。人中大龙。人中师子。人中</a><a name="0599c13" id="0599c13">大仙。人中勇猛。人中众色莲华。人中白莲华。</a><a name="0599c14" id="0599c14">人中最上。人中无上善调御者。人中调御士。</a><a name="0599c15" id="0599c15">于一切处。知所应知。得所应得。觉所应觉。证</a><a name="0599c16" id="0599c16">所应证。如是一切。于刹那间。起相应心。以如</a><a name="0599c17" id="0599c17">实智。成正觉道</a><a name="0599c18" id="0599c18"><p>复次舍利子。我知世间有沙门婆罗门。作如</a><a name="0599c19" id="0599c19">是言。若人幼少。颜貌光泽。顶发黝润。志气壮</a><a name="0599c20" id="0599c20">盛。心力具全。年正二十。或过二十。是人能于</a><a name="0599c21" id="0599c21">正慧。随转修行。若复有人。年寿耆耄。心力衰</a><a name="0599c22" id="0599c22">微。将欲谢世。是人不能于其正慧随转修行。</a><a name="0599c23" id="0599c23">舍利子。我今耆耄。年将八十。俯期谢世。譬如</a><a name="0599c24" id="0599c24">朽故车轮。以杂绳索。而用系缚。强使运转。我</a><a name="0599c25" id="0599c25">亦如是。舍利子。汝可周行。从国至国。从邑至</a><a name="0599c26" id="0599c26">邑。观察诸有声闻弟子。于如来身及神通力</a><a name="0599c27" id="0599c27">胜慧辩才。此之五事。皆悉减少。舍利子。若人</a><a name="0599c28" id="0599c28">顶以火盆。从国至国。从邑至邑。如是周行。未</a><a name="0599c29" id="0599c29">足为难。若于胜慧辩才。不令减少。是则为难。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170599b.htm'><img src='up.gif' border=0></a>
<a href='T170600a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>