<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0470c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷1)</font> <font face='Arial'>T14, p0470c</h2></font><hr>
<span class='old'>
</a><a name="0470b28" id="0470b28">说则生惊畏。文殊师利言。大德智灯。汝亦</a><a name="0470b29" id="0470b29">惊畏况复初行。智灯答言。都无有能惊畏我</span><a name="0470c01" id="0470c01">者。文殊师利言。大德。岂不怖畏生死心得解</a><a name="0470c02" id="0470c02">脱也。智灯言。文殊师利。怖畏厌患心得解</a><a name="0470c03" id="0470c03">脱。文殊师利言。是故我说。大德智灯。本亦</a><a name="0470c04" id="0470c04">怖畏况复初行。智灯问言。文殊师利。菩萨</a><a name="0470c05" id="0470c05">云何而得解脱。文殊答言。不畏不厌菩萨解</a><a name="0470c06" id="0470c06">脱。问言。文殊不畏不厌言得解脱。此义云</a><a name="0470c07" id="0470c07">何。文殊答言。菩萨不畏百千万亿魔诸军众。</a><a name="0470c08" id="0470c08">菩萨不厌为于一切生死众生。菩萨不畏集</a><a name="0470c09" id="0470c09">诸善根。菩萨不厌集智庄严。以是义故我作</a><a name="0470c10" id="0470c10">是说。不畏不厌心得解脱。尔时会中有诸天</a><a name="0470c11" id="0470c11">子。以种种华散供文殊师利童子。如是叹</a><a name="0470c12" id="0470c12">言。若有住处见文殊师利则为见佛。所说</a><a name="0470c13" id="0470c13">法处应起塔想。若有众生闻是法者。当知是</a><a name="0470c14" id="0470c14">人摄诸德已。时文殊师利。语智灯比丘。佛</a><a name="0470c15" id="0470c15">说大德智慧第一。是智慧者为是有为为是</a><a name="0470c16" id="0470c16">无为。若是有为是生灭三相。若是无为则无</a><a name="0470c17" id="0470c17">三相。智灯答言。修无为故佛说名圣。文殊</a><a name="0470c18" id="0470c18">问言。大德智灯。是无为者可修习不。不也</a><a name="0470c19" id="0470c19">文殊。文殊又言。云何大德。说修无为名之</a><a name="0470c20" id="0470c20">为圣。时智灯大声闻即便默然。尔时光相如</a><a name="0470c21" id="0470c21">来。告文殊师利。可说法门。令诸会众不退</a><a name="0470c22" id="0470c22">无上正真之道。文殊师利白言。世尊。一切</a><a name="0470c23" id="0470c23">诸法是寂静门。一切言说是寂静门。示寂静</a><a name="0470c24" id="0470c24">故。时有菩萨名曰法勇。在会而坐。问文殊师</a><a name="0470c25" id="0470c25">利。如来所说及贪嗔痴。是寂静门示寂静耶。</a><a name="0470c26" id="0470c26">文殊答言。善男子。是贪嗔痴从何所起。答言</a><a name="0470c27" id="0470c27">文殊。从妄想起。文殊又问。是妄想者为住</a><a name="0470c28" id="0470c28">何处。答言文殊。住于颠倒。文殊问言。是颠</a><a name="0470c29" id="0470c29">倒者复住何处。答言。文殊。住不正思念。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140470b.htm'><img src='up.gif' border=0></a>
<a href='T140471a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>