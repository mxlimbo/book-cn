<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0532a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷3)</font> 集一切佛法品第三之一 <font face='Arial'>T16, p0532a</h2></font><hr>
<span class='old'>
</a><a name="0531c28" id="0531c28">彼诸外道谤因果法。因邪见故拔诸一切</a><a name="0531c29" id="0531c29">善根白法清净之因。大慧。欲求胜法者当</span><a name="0532a01" id="0532a01">远离说如是法人。彼人心着自他二见。执</a><a name="0532a02" id="0532a02">虚妄法堕于诽谤。建立邪心入于恶道。大</a><a name="0532a03" id="0532a03">慧。譬如目翳见虚空中有于毛轮。为他说</a><a name="0532a04" id="0532a04">言如是如是青黄赤白汝何不观。大慧。而彼</a><a name="0532a05" id="0532a05">毛轮本自无体。何以故。有见不见故。大慧。</a><a name="0532a06" id="0532a06">诸外道等依邪见心虚妄分别亦复如是。</a><a name="0532a07" id="0532a07">虚妄执着一异俱不俱有无非有非无常无</a><a name="0532a08" id="0532a08">常生诸法故。大慧。譬如天雨生于水泡似</a><a name="0532a09" id="0532a09">颇梨珠。愚痴凡夫妄见执着。生于珠想东</a><a name="0532a10" id="0532a10">西走逐。大慧。而彼水泡非宝珠非不宝珠。</a><a name="0532a11" id="0532a11">何以故。有取不取故。大慧。彼诸外道因虚</a><a name="0532a12" id="0532a12">妄心分别熏习亦复如是。说非有法依因</a><a name="0532a13" id="0532a13">缘生。复有说言实有法灭。复次大慧。彼诸</a><a name="0532a14" id="0532a14">外道建立三种量五分论。而作是言。实有</a><a name="0532a15" id="0532a15">圣者内证之法离二自体。虚妄分别故。大慧。</a><a name="0532a16" id="0532a16">离心意意识。转身便得圣种类身。修行诸</a><a name="0532a17" id="0532a17">行无如是心。离自心见能取可取虚妄境</a><a name="0532a18" id="0532a18">界故。入如来地自身进趣证圣智故。如实</a><a name="0532a19" id="0532a19">修行者。不生有无心故。大慧。如实修行必</a><a name="0532a20" id="0532a20">得如是境界故。大慧。若取有无法者。即</a><a name="0532a21" id="0532a21">为我相人相众生相寿者相故。大慧。说有</a><a name="0532a22" id="0532a22">无法自相同相。是名应化佛说。非法佛说。复</a><a name="0532a23" id="0532a23">次大慧。应化如来说如是法。随顺愚痴凡</a><a name="0532a24" id="0532a24">夫见心令其修行。非为建立如实修行。示</a><a name="0532a25" id="0532a25">现自身内证圣智三昧乐行故。大慧。譬如人</a><a name="0532a26" id="0532a26">见水中树影。大慧。彼非影非不影。何以故。</a><a name="0532a27" id="0532a27">有树则有无树则无故。大慧。彼诸外道依</a><a name="0532a28" id="0532a28">邪见心妄想熏习亦复如是。分别一异俱不</a><a name="0532a29" id="0532a29">俱有无非有非无常无常。妄想分别故。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160531c.htm'><img src='up.gif' border=0></a>
<a href='T160532b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>