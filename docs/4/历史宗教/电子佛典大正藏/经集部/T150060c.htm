<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0060c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷4)</font> 诸天叹品第十七 <font face='Arial'>T15, p0060c</h2></font><hr>
<span class='old'>
</a><a name="0060b28" id="0060b28">命及一切物。无有贪惜。威仪成就常乐持戒。</a><a name="0060b29" id="0060b29">忍辱调柔恶言能忍。颜色和悦无恶姿容。先</span><a name="0060c01" id="0060c01">意问讯除去憍慢。同心欢乐。文殊师利。此</a><a name="0060c02" id="0060c02">诸法师住如是法诵是咒术。即于现世得十</a><a name="0060c03" id="0060c03">种力。何等为十。得念力不忘失故。得慧力善</a><a name="0060c04" id="0060c04">择法故。得行力随经意故。得坚固力行生死</a><a name="0060c05" id="0060c05">故。得惭愧力护彼我故。得多闻力具足慧故。</a><a name="0060c06" id="0060c06">得陀罗尼力一切闻能持故。得乐说辩力诸</a><a name="0060c07" id="0060c07">佛护念故。得深法力具五通故。得无生忍力</a><a name="0060c08" id="0060c08">速得具足萨婆若故。文殊师利。若法师能住</a><a name="0060c09" id="0060c09">是行诵持咒术。现世得是十力。佛说是咒术</a><a name="0060c10" id="0060c10">力时。四天王惊怖毛竖。与无量鬼神眷属围</a><a name="0060c11" id="0060c11">绕。前诣佛所头面礼足。白佛言。世尊。我是四</a><a name="0060c12" id="0060c12">天王。得须陀洹道顺佛教者。我等各当率诸</a><a name="0060c13" id="0060c13">亲属营从人民卫护法师。若善男子善女人</a><a name="0060c14" id="0060c14">护念法者。能持如是等经读诵解说。我等四</a><a name="0060c15" id="0060c15">天王常往卫护。是人所在之处。若城邑聚落。</a><a name="0060c16" id="0060c16">若空闲静处。若在家若出家。我等及眷属常</a><a name="0060c17" id="0060c17">当随侍供给。令心安隐无有厌倦。亦使一切</a><a name="0060c18" id="0060c18">无能娆者。世尊。又是经所在之处面五十里。</a><a name="0060c19" id="0060c19">若天天子。若龙龙子。若夜叉夜叉子。若鸠槃</a><a name="0060c20" id="0060c20">茶鸠槃茶子等。不能得便。尔时毗楼勒迦</a><a name="0060c21" id="0060c21">护世天王。即说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150060b.htm'><img src='up.gif' border=0></a>
<a href='T150061a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>