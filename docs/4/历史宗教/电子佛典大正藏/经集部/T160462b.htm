<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0667 大方广如来藏经 0462b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 667 大方广如来藏经</font> <font face='Arial'>(卷1)</font> <font face='Arial'>T16, p0462b</h2></font><hr>
<span class='old'>
</a><br><a name="0462a28" id="0462a28">　　我见有情在三有　　　亦如蜜房无有异</a><br><a name="0462a29" id="0462a29">　　俱胝众生烦恼蜂　　　彼烦恼中如来住</span><br><a name="0462b01" id="0462b01">　　我佛常为净除故　　　害彼烦恼如逐蜂</a><br><a name="0462b02" id="0462b02">　　以巧方便为说法　　　令害俱胝众烦恼</a><br><a name="0462b03" id="0462b03">　　云何成佛作佛事　　　常于世间如蜜器</a><br><a name="0462b04" id="0462b04">　　犹如辩才说好蜜　　　令证如来净法身　</p></a><a name="0462b05" id="0462b05"><p>复次善男子。譬如稻麦粟豆。所有精实为糠</a><a name="0462b06" id="0462b06">所裹。若不去糠不堪食用。善男子求食之人。</a><a name="0462b07" id="0462b07">若男若女以其杵臼舂去其糠而充于食如是</a><a name="0462b08" id="0462b08">如是。善男子如来应供正遍知。以如来眼。</a><a name="0462b09" id="0462b09">观见一切有情具如来体。为烦恼皮之所苞</a><a name="0462b10" id="0462b10">裹。若能悟解则成正觉。坚固安住自然之</a><a name="0462b11" id="0462b11">智。善男子彼如来藏。处在一切烦恼之中。</a><a name="0462b12" id="0462b12">如来为彼有情除烦恼皮。令其清净而成于</a><a name="0462b13" id="0462b13">佛。为说于法。常作是念。何时有情[<a href='javascript:showpic("images/022867.gif")'>兑*皮</a>]去一切</a><a name="0462b14" id="0462b14">烦恼。藏皮得成如来出现于世。尔时世尊说</a><a name="0462b15" id="0462b15">伽他曰</a><a name="0462b16" id="0462b16"><p class='lg'>　　譬如稻谷与粟床　　　大小麦等及于豆</a><br><a name="0462b17" id="0462b17">　　彼等为糠之所裹　　　是不堪任于所食</a><br><a name="0462b18" id="0462b18">　　若能舂杵去于糠　　　于食种种而堪用</a><br><a name="0462b19" id="0462b19">　　精实处糠而不堪　　　不怀有情为作利</a><br><a name="0462b20" id="0462b20">　　我常观见诸有情　　　以烦恼裹如来智</a><br><a name="0462b21" id="0462b21">　　我为除糠说妙法　　　愿令速悟证菩提</a><br><a name="0462b22" id="0462b22">　　与我等法诸有情　　　住百烦恼而藏裹</a><br><a name="0462b23" id="0462b23">　　为令净除我说法　　　何时速成诸佛身　</p></a><a name="0462b24" id="0462b24"><p>复次善男子。譬如臭秽诸恶积聚。或有丈夫</a><a name="0462b25" id="0462b25">怀挟金砖于傍而过。忽然俣落坠于秽中。而</a><a name="0462b26" id="0462b26">是金宝沉没臭秽。或经十年或二十年。或五</a><a name="0462b27" id="0462b27">十年或百千年处于粪秽。是其本体不坏不</a><a name="0462b28" id="0462b28">染。亦不于人能作利益。善男子有天眼者。</a><a name="0462b29" id="0462b29">见彼金砖在于臭秽。告余人言丈夫汝往。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160462a.htm'><img src='up.gif' border=0></a>
<a href='T160462c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>