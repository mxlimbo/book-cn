<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0791c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷2)</font> 净戒品第五之一 <font face='Arial'>T15, p0791c</h2></font><hr>
<span class='old'>
</a><a name="0791b28" id="0791b28">退失诸佛赞善人相。故名为空。退失一切</a><a name="0791b29" id="0791b29">沙门功德沙门事法。故名为空。云何为虚。</span><a name="0791c01" id="0791c01">在圣法外故名为虚远离空无相无愿法故名</a><a name="0791c02" id="0791c02">为虚。舍利弗。如是恶人能令魔喜。贪着坚执</a><a name="0791c03" id="0791c03">虚妄法故。同于凡夫备足具有罪恶人相。不</a><a name="0791c04" id="0791c04">似得法忍者。沙门事法沙门功德。百千万分</a><a name="0791c05" id="0791c05">尚无其一。舍利弗。是故名为空者虚者。但深</a><a name="0791c06" id="0791c06">贪着世间利乐。非是沙门自称沙门。不应供</a><a name="0791c07" id="0791c07">养而受供养。名为常贼立幢相贼。名为自在</a><a name="0791c08" id="0791c08">杀害人贼。是人所食一口皆不清净。唯有向</a><a name="0791c09" id="0791c09">道得道果者能消供养。是人无此。是故名为</a><a name="0791c10" id="0791c10">不净食者。舍利弗。是故名为空者虚者。于意</a><a name="0791c11" id="0791c11">云何。若人杀生偷盗邪淫妄语两舌恶口绮</a><a name="0791c12" id="0791c12">语贪嫉嗔恚邪见。是人为是常杀生不常夺命</a><a name="0791c13" id="0791c13">不。不也世尊。在家杀生不常夺命。杀生时少</a><a name="0791c14" id="0791c14">不杀时多。舍利弗。于意云何。若人偷盗。偷盗</a><a name="0791c15" id="0791c15">时多不盗时多。世尊。不盗时多。舍利弗。于</a><a name="0791c16" id="0791c16">意云何。若人邪淫。邪淫时多不邪淫时多。世</a><a name="0791c17" id="0791c17">尊。不邪淫时多。妄语恶口两舌绮语贪嫉嗔</a><a name="0791c18" id="0791c18">恚时多。不嗔恚时多。世尊。不嗔恚时多。舍利</a><a name="0791c19" id="0791c19">弗。是十不善道中何者罪重。世尊。十不善中</a><a name="0791c20" id="0791c20">邪见罪重。何以故。世尊。邪见者垢常着心。心</a><a name="0791c21" id="0791c21">不清净。舍利弗。我今语汝。若人一日杀百千</a><a name="0791c22" id="0791c22">万亿众生。一日偷盗百千万亿金银宝物。</a><a name="0791c23" id="0791c23">邪淫者昼夜不息。妄语者常欺诳人。口业不</a><a name="0791c24" id="0791c24">净无一实语。两舌者常破和合亦助破者。恶</a><a name="0791c25" id="0791c25">口者口常恶逆。乃至不说柔软一语。绮语者</a><a name="0791c26" id="0791c26">无有根本人问此事。以余无量语言干乱。</a><a name="0791c27" id="0791c27">贪嫉者于他物中生非法心。嗔恚者无有因</a><a name="0791c28" id="0791c28">缘横起嗔恚怀恨满心。邪见者乐行非道。舍</a><a name="0791c29" id="0791c29">利弗。于意云何。若人成就如是不善法者罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150791b.htm'><img src='up.gif' border=0></a>
<a href='T150792a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>