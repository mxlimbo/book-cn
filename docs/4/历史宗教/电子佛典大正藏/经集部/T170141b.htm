<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0141b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷24)</font> 观天品第六之一四天王初 <font face='Arial'>T17, p0141b</h2></font><hr>
<span class='old'>
</a><br><a name="0141a28" id="0141a28">　　护持七种戒　　　今得如是果</a><br><a name="0141a29" id="0141a29">　　持戒果安乐　　　天中受果报</span><br><a name="0141b01" id="0141b01">　　持戒如船筏　　　能度生死津</a><br><a name="0141b02" id="0141b02">　　若人戒水净　　　澡浴勇健心</a><br><a name="0141b03" id="0141b03">　　阎浮檀金花　　　天中自澡洁</a><br><a name="0141b04" id="0141b04">　　持戒为种子　　　修种种戒行</a><br><a name="0141b05" id="0141b05">　　游戏于天中　　　汝今乐成就</a><br><a name="0141b06" id="0141b06">　　若人调伏心　　　常以戒庄严</a><br><a name="0141b07" id="0141b07">　　彼人得天处　　　受无量快乐</a><br><a name="0141b08" id="0141b08">　　若人作善业　　　从乐生乐处</a><br><a name="0141b09" id="0141b09">　　游戏于天宫　　　持戒增长故</a><br><a name="0141b10" id="0141b10">　　乘于尸罗阶　　　增长于智慧</a><br><a name="0141b11" id="0141b11">　　此人至善道　　　智慧善业故</a><br><a name="0141b12" id="0141b12">　　是故常持戒　　　布施智慧财</a><br><a name="0141b13" id="0141b13">　　常离于破戒　　　是避刀火毒</a><br><a name="0141b14" id="0141b14">　　如是善护戒　　　将人至善道</a><br><a name="0141b15" id="0141b15">　　若离于持戒　　　则无安乐处　</p></a><a name="0141b16" id="0141b16"><p>如是命鸟偈赞天子。令心喜悦。天子闻已。心</a><a name="0141b17" id="0141b17">生欢喜。即与其父。共入林中。其林皆以如意</a><a name="0141b18" id="0141b18">之树。以为庄严。犹如日光。庄严奇特。无量百</a><a name="0141b19" id="0141b19">千树林和合。流泉浴池庄严其林。毗琉璃树。</a><a name="0141b20" id="0141b20">真金庄严。无量爱乐。初生天子。见此林树。生</a><a name="0141b21" id="0141b21">大欢喜。游彼林中。见诸天女。无所系属。时</a><a name="0141b22" id="0141b22">诸天女。见此天子。独游林中。容貌端严。未有</a><a name="0141b23" id="0141b23">天女。皆疾走诣此天子所。戏笑歌舞。作天伎</a><a name="0141b24" id="0141b24">乐。时彼天子。既舍父母。欲心所覆。诣天女</a><a name="0141b25" id="0141b25">众。共相娱乐。欢喜无比。天众伎乐。受乐成</a><a name="0141b26" id="0141b26">就。于金银毗琉璃车磲马瑙宝山峰中。园林</a><a name="0141b27" id="0141b27">浴池。真珠为沙。以布其地。天莲华池。种种众</a><a name="0141b28" id="0141b28">鸟。以为庄严。与诸天女。处处游行。游戏受</a><a name="0141b29" id="0141b29">乐。一一山中。一一河中。一一流水。与诸天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170141a.htm'><img src='up.gif' border=0></a>
<a href='T170141c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>