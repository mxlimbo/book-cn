<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0590a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷1)</font> 罗婆那王劝请品第一 <font face='Arial'>T16, p0590a</h2></font><hr>
<span class='old'>
</a><a name="0589c28" id="0589c28">非法。法若应舍云何有二。有二即堕分别</a><a name="0589c29" id="0589c29">相中。有体无体是实非实。如是一切皆是</span><a name="0590a01" id="0590a01">分别。不能了知阿赖耶识无差别相。如</a><a name="0590a02" id="0590a02">毛轮住非净智境。法性如是云何可舍。尔</a><a name="0590a03" id="0590a03">时佛告楞伽王言。楞伽王。汝岂不见瓶等</a><a name="0590a04" id="0590a04">无常败坏之法。凡夫于中妄生分别。汝今何</a><a name="0590a05" id="0590a05">故不如是知法与非法差别之相。此是凡</a><a name="0590a06" id="0590a06">夫之所分别非证智见。凡夫堕在种种相</a><a name="0590a07" id="0590a07">中。非诸证者。楞伽王。如烧宫殿园林见</a><a name="0590a08" id="0590a08">种种焰火性是一。所出光焰由薪力故。长</a><a name="0590a09" id="0590a09">短大小各各差别。汝今云何不如是知法</a><a name="0590a10" id="0590a10">与非法差别之相。楞伽王。如一种子生牙</a><a name="0590a11" id="0590a11">茎枝叶及以花果无量差别。外法如是内法</a><a name="0590a12" id="0590a12">亦然。谓无明为缘生蕴界处一切诸法。于</a><a name="0590a13" id="0590a13">三界中受诸趣生。有苦乐好丑语默行止</a><a name="0590a14" id="0590a14">各各差别。又如诸识相虽是一随于境界</a><a name="0590a15" id="0590a15">有上中下染净善恶种种差别。楞伽王。非但</a><a name="0590a16" id="0590a16">如上法有差别。诸修行者修观行时。自智</a><a name="0590a17" id="0590a17">所行亦复见有差别之相。况法与非法。而</a><a name="0590a18" id="0590a18">无种种差别分别。楞伽王。法与非法差别</a><a name="0590a19" id="0590a19">相者。当知悉是相分别故。楞伽王。何者是</a><a name="0590a20" id="0590a20">法。所谓二乘及诸外道。虚妄分别说有实</a><a name="0590a21" id="0590a21">等为诸法因。如是等法应舍应离。不应</a><a name="0590a22" id="0590a22">于中分别取相。见自心法性则无执着。瓶</a><a name="0590a23" id="0590a23">等诸物凡愚所取本无有体。诸观行人以</a><a name="0590a24" id="0590a24">毗钵舍那如实观察。名舍诸法。楞伽王。何</a><a name="0590a25" id="0590a25">者是非法。所谓诸法无性无相永离分别。如</a><a name="0590a26" id="0590a26">实见者。若有若无如是境界彼皆不起。是名</a><a name="0590a27" id="0590a27">舍非法。复有非法。所谓兔角石女儿等。皆</a><a name="0590a28" id="0590a28">无性相不可分别。但随世俗说有名字。</a><a name="0590a29" id="0590a29">非如瓶等而可取着。以彼非是识之所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160589c.htm'><img src='up.gif' border=0></a>
<a href='T160590b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>