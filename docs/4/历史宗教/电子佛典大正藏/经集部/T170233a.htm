<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0233a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷39)</font> 观天品第六之一四天王初 <font face='Arial'>T17, p0233a</h2></font><hr>
<span class='old'>
</a><a name="0232c28" id="0232c28">乐。以彼持戒有下中上。如是受乐有下中上</a><a name="0232c29" id="0232c29">彼处如是于长久时受快乐已。种种见已。又</span><a name="0233a01" id="0233a01">复行向心相地处千殿山峰。时彼如是始生</a><a name="0233a02" id="0233a02">天子。不可思议种种见已。心生欢喜。向彼天</a><a name="0233a03" id="0233a03">主牟修楼陀赤色妙宝优钵罗中。共多无量</a><a name="0233a04" id="0233a04">诸天女众。彼诸天女。歌舞游戏。彼夜摩地五</a><a name="0233a05" id="0233a05">欲功德。具受第一境界之乐。牟修楼陀夜摩</a><a name="0233a06" id="0233a06">天王。赤优钵罗赤色光明。照耀天主牟修</a><a name="0233a07" id="0233a07">楼陀大王之身。亦如是赤。犹如赤色阿舒伽</a><a name="0233a08" id="0233a08">色。于天王身所有赤色。十六分中不及其一。</a><a name="0233a09" id="0233a09">如是具受无量种乐。尔时如是始生天子。复</a><a name="0233a10" id="0233a10">更前进。渐近天主牟修楼陀。合掌礼拜。低头</a><a name="0233a11" id="0233a11">未举。牟修楼陀夜摩天王。即说偈言</a><a name="0233a12" id="0233a12"><p class='lg'>　　前所作善业　　　修持三种戒</a><br><a name="0233a13" id="0233a13">　　彼业得此报　　　今者受快乐</a><br><a name="0233a14" id="0233a14">　　莫行于放逸　　　空受彼业尽</a><br><a name="0233a15" id="0233a15">　　应于余善业　　　勤行勿放逸</a><br><a name="0233a16" id="0233a16">　　善行则应行　　　不善业应舍</a><br><a name="0233a17" id="0233a17">　　善行受胜乐　　　不善行受苦</a><br><a name="0233a18" id="0233a18">　　若勤不休息　　　如是作善业</a><br><a name="0233a19" id="0233a19">　　彼则常受乐　　　后时得涅槃</a><br><a name="0233a20" id="0233a20">　　若行放逸行　　　则非善转行</a><br><a name="0233a21" id="0233a21">　　彼善业尽故　　　则到地狱中</a><br><a name="0233a22" id="0233a22">　　若行清净业　　　常勤精进者</a><br><a name="0233a23" id="0233a23">　　则得第一处　　　彼处无苦恼</a><br><a name="0233a24" id="0233a24">　　若为根所使　　　复为境界驱</a><br><a name="0233a25" id="0233a25">　　一切缚所缚　　　常转行生死</a><br><a name="0233a26" id="0233a26">　　恶法不污者　　　如已炼真金</a><br><a name="0233a27" id="0233a27">　　彼脱有旷野　　　一切处安隐</a><br><a name="0233a28" id="0233a28">　　若放逸行者　　　此不利益本</a><br><a name="0233a29" id="0233a29">　　若舍则为吉　　　安乐无衰恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170232c.htm'><img src='up.gif' border=0></a>
<a href='T170233b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>