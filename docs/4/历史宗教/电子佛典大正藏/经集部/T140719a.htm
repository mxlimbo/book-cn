<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0719a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷6)</font> <font face='Arial'>T14, p0719a</h2></font><hr>
<span class='old'>
</a><a name="0718c28" id="0718c28">诸根极善清净。是为菩萨自体无杂清净。云</a><a name="0718c29" id="0718c29">何是息除烦恼炎炽。譬如夏月地极炎炽人</span><a name="0719a01" id="0719a01">亦烦热。水能除解悉得清凉。菩萨亦复如是。</a><a name="0719a02" id="0719a02">以其法水息除一切有情界中烦恼炎炽逼</a><a name="0719a03" id="0719a03">迫之苦。是为菩萨息除烦恼炎炽。云何是能</a><a name="0719a04" id="0719a04">止诸欲渴爱。如世间人渴爱所逼水能解除。</a><a name="0719a05" id="0719a05">菩萨亦复如是。一切有情为诸尘境渴爱所</a><a name="0719a06" id="0719a06">逼。菩萨雨大法雨。悉为解除离诸渴爱。是为</a><a name="0719a07" id="0719a07">菩萨能止诸欲渴爱。云何是深广无涯。譬如</a><a name="0719a08" id="0719a08">大水众流合会深广无涯。菩萨亦复如是。胜</a><a name="0719a09" id="0719a09">智积集深广无涯。诸魔外道。而悉不能得其</a><a name="0719a10" id="0719a10">涯涘。是为菩萨深广无涯。云何是高下充满。</a><a name="0719a11" id="0719a11">譬如大水无碍流注一切地方而悉充满。虽</a><a name="0719a12" id="0719a12">复满已亦不损恼一切有情。菩萨亦复如是。</a><a name="0719a13" id="0719a13">注大法雨普润一切有情界中高下充满。虽</a><a name="0719a14" id="0719a14">复满已亦不损恼一切有情。何以故。菩萨大</a><a name="0719a15" id="0719a15">悲心故。是为菩萨法雨流注高下充满。云何</a><a name="0719a16" id="0719a16">是息诸尘坌。譬如大水流润一切尘坌所覆</a><a name="0719a17" id="0719a17">涩恶地方。悉使润泽息诸尘坌。菩萨亦复如</a><a name="0719a18" id="0719a18">是。普为一切粗恶心者。悉令发起柔软之心。</a><a name="0719a19" id="0719a19">乃以胜慧所依定爱之水。流润一切有情息</a><a name="0719a20" id="0719a20">诸尘坌。是为菩萨息诸烦恼尘坌。善男子。菩</a><a name="0719a21" id="0719a21">萨若修如是十种法者即得如水。又善男子。</a><a name="0719a22" id="0719a22">菩萨若修十种法者即得如火。何等为十。一</a><a name="0719a23" id="0719a23">者能烧烦恼之薪。二者成熟佛法。三者能干</a><a name="0719a24" id="0719a24">一切烦恼淤泥。四者如大火聚。五者作光明</a><a name="0719a25" id="0719a25">照。六者能使惊怖。七者能作安慰。八者随所</a><a name="0719a26" id="0719a26">得利与诸有情共之。九者人所供养。十者人</a><a name="0719a27" id="0719a27">不轻慢。善男子。云何是能烧烦恼之薪。譬如</a><a name="0719a28" id="0719a28">大火能烧大地药草丛林杂类等物。菩萨亦</a><a name="0719a29" id="0719a29">复如是。以智慧火能烧所起贪嗔痴等及随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140718c.htm'><img src='up.gif' border=0></a>
<a href='T140719b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>