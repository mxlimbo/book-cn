<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0754a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷1)</font> 入密严微妙身生品第二 <font face='Arial'>T16, p0754a</h2></font><hr>
<span class='old'>
</a><br><a name="0753c28" id="0753c28">　　如是解脱者　　　惑尽得清凉</a><br><a name="0753c29" id="0753c29">　　入于无漏界　　　密严之妙国</span><br><a name="0754a01" id="0754a01">　　此土最微妙　　　非余者所及</a><br><a name="0754a02" id="0754a02">　　唯佛与菩萨　　　清净之所居</a><br><a name="0754a03" id="0754a03">　　三摩地现前　　　以此而为食</a><br><a name="0754a04" id="0754a04">　　欲生斯刹者　　　善习胜瑜伽</a><br><a name="0754a05" id="0754a05">　　复为诸有缘　　　分别广开示</a><br><a name="0754a06" id="0754a06">　　名本从相生　　　相复从缘起</a><br><a name="0754a07" id="0754a07">　　从相生分别　　　不契圆成性</a><br><a name="0754a08" id="0754a08">　　根境瓶衣等　　　假法共和合</a><br><a name="0754a09" id="0754a09">　　分别从此生　　　了知而别异</a><br><a name="0754a10" id="0754a10">　　若动若非动　　　一切诸世间</a><br><a name="0754a11" id="0754a11">　　皆因痴暗生　　　愚冥以为体</a><br><a name="0754a12" id="0754a12">　　短长等诸色　　　音声与香界</a><br><a name="0754a13" id="0754a13">　　甘苦坚滑等　　　意识因所缘</a><br><a name="0754a14" id="0754a14">　　所有诸善恶　　　有为无为法</a><br><a name="0754a15" id="0754a15">　　乃至于涅　　　斯为智之境</a><br><a name="0754a16" id="0754a16">　　念念常迁转　　　皆因识以生</a><br><a name="0754a17" id="0754a17">　　末那缘藏识　　　如磁石吸铁</a><br><a name="0754a18" id="0754a18">　　如蛇有二头　　　各别为其业</a><br><a name="0754a19" id="0754a19">　　染意亦如是　　　执取阿赖耶</a><br><a name="0754a20" id="0754a20">　　能为我事业　　　增长于我所</a><br><a name="0754a21" id="0754a21">　　复与意识俱　　　为因而转谢</a><br><a name="0754a22" id="0754a22">　　于身生暖触　　　运动作诸业</a><br><a name="0754a23" id="0754a23">　　饮食与衣裳　　　随物而受用</a><br><a name="0754a24" id="0754a24">　　腾跃或歌舞　　　种种自嬉游</a><br><a name="0754a25" id="0754a25">　　持诸有情身　　　皆由意功力</a><br><a name="0754a26" id="0754a26">　　如火轮垂发　　　乾闼婆之城</a><br><a name="0754a27" id="0754a27">　　不了唯自心　　　妄起诸分别</a><br><a name="0754a28" id="0754a28">　　身相器世间　　　如动秋千势</a><br><a name="0754a29" id="0754a29">　　无力不坚固　　　分别亦复然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160753c.htm'><img src='up.gif' border=0></a>
<a href='T160754b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>