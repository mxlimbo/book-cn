<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0729 佛说分别善恶所起经 0520a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 729 佛说分别善恶所起经</font> <font face='Arial'>(卷1)</font> <font face='Arial'>T17, p0520a</h2></font><hr>
<span class='old'>
</a><br><a name="0519c28" id="0519c28">　　今日礼佛者　　　一心皆叉手</a><br><a name="0519c29" id="0519c29">　　从礼得上天　　　人中得长寿</span><br><a name="0520a01" id="0520a01">　　佛尊觉第一　　　已现慧具足</a><br><a name="0520a02" id="0520a02">　　当前礼法众　　　恩德若江海</a><br><a name="0520a03" id="0520a03">　　是以吾演说　　　佛之圣典籍</a><br><a name="0520a04" id="0520a04">　　从本起因缘　　　所行有善恶</a><br><a name="0520a05" id="0520a05">　　广采以撰立　　　随经义要趣</a><br><a name="0520a06" id="0520a06">　　集叙如佛指　　　所作殃福事</a><br><a name="0520a07" id="0520a07">　　佛已自觉法　　　梵释来下请</a><br><a name="0520a08" id="0520a08">　　尊乃删说经　　　至要难见闻</a><br><a name="0520a09" id="0520a09">　　苦从苦因缘　　　苦尽乃为尊</a><br><a name="0520a10" id="0520a10">　　如应八道成　　　苦灭是为净</a><br><a name="0520a11" id="0520a11">　　从行有苦果　　　人雄之所演</a><br><a name="0520a12" id="0520a12">　　是本为从心　　　劳行从是有</a><br><a name="0520a13" id="0520a13">　　众劳除愈者　　　是行之妙要</a><br><a name="0520a14" id="0520a14">　　故为次第说　　　诚如大圣尊</a><br><a name="0520a15" id="0520a15">　　是故着经典　　　令世观摸法</a><br><a name="0520a16" id="0520a16">　　合应正无疑　　　智者所宜取</a><br><a name="0520a17" id="0520a17">　　亦非神所化　　　令祸福无缘</a><br><a name="0520a18" id="0520a18">　　亦非性自然　　　又非时可传</a><br><a name="0520a19" id="0520a19">　　在天岂无缘　　　时与性亦然</a><br><a name="0520a20" id="0520a20">　　殊胜与不胜　　　其实非无行</a><br><a name="0520a21" id="0520a21">　　从痴致有劳　　　斯劳从行致</a><br><a name="0520a22" id="0520a22">　　已作脱复过　　　听此非一辈</a><br><a name="0520a23" id="0520a23">　　钞缀经妙旨　　　及律之杂要</a><br><a name="0520a24" id="0520a24">　　足知世所由　　　部部各分明</a><br><a name="0520a25" id="0520a25">　　神化解疑结　　　以经现世间</a><br><a name="0520a26" id="0520a26">　　善行有福报　　　当可不识此</a><br><a name="0520a27" id="0520a27">　　已作不义行　　　其死堕恶道</a><br><a name="0520a28" id="0520a28">　　即时见阎王　　　王哀便系束</a><br><a name="0520a29" id="0520a29">　　婴儿老病死　　　谏以当就罚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170519c.htm'><img src='up.gif' border=0></a>
<a href='T170520b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>