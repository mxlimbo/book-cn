<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0154a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷27)</font> 观天品第六之一四天王初 <font face='Arial'>T17, p0154a</h2></font><hr>
<span class='old'>
</a><a name="0153c28" id="0153c28">中。复有杂蔓。互相交错。毗琉璃茎。赤宝为</a><a name="0153c29" id="0153c29">须。以为缠蔓。果实庄严。白银为茎。青宝为</span><a name="0154a01" id="0154a01">须。光明围绕。车磲为枝。真金缠绕。赤宝为</a><a name="0154a02" id="0154a02">枝。白银缠络。如是二色。互相缠裹。是杂殿</a><a name="0154a03" id="0154a03">林。复有三色。庄严树枝。以为帏帐。毗琉璃</a><a name="0154a04" id="0154a04">枝。真金赤宝。以为缠绕。如是赤宝为枝。金银</a><a name="0154a05" id="0154a05">为缠。白银为枝。车磲赤宝。以为缠绕。是一</a><a name="0154a06" id="0154a06">一枝。一一枝缠络。杂殿林中。复有杂华。真金</a><a name="0154a07" id="0154a07">为枝。一毗琉璃华。若以银枝。因陀色华。若金</a><a name="0154a08" id="0154a08">枝赤宝为华。车磲为枝。毗琉璃华。生众色果。</a><a name="0154a09" id="0154a09">亦复如是。杂心所起。作诸杂业。杂因集故。得</a><a name="0154a10" id="0154a10">种种报。以业因缘。于杂殿林受杂果报。因果</a><a name="0154a11" id="0154a11">相似。如种种子。得相似果。如其业力。随其所</a><a name="0154a12" id="0154a12">作。随其时节。随心杂生。如是作业。得如是</a><a name="0154a13" id="0154a13">报。如印印物。天中乐果。非无因生。地狱苦</a><a name="0154a14" id="0154a14">报。亦复如是。非是我作他人受报</a><a name="0154a15" id="0154a15"><p>复次比丘。知业果报。观杂殿林。云何众生造</a><a name="0154a16" id="0154a16">业生于三十三天。若诸世间。有诸众生。行于</a><a name="0154a17" id="0154a17">非法。不孝父母。不敬沙门婆罗门及诸长宿。</a><a name="0154a18" id="0154a18">不近善友。不信业果。行于邪见。如是之时。魔</a><a name="0154a19" id="0154a19">王欢喜。行非法时。于此世间。有四天众。何</a><a name="0154a20" id="0154a20">等为四。一名斗诤魔使。二名荒乱魔使。为法</a><a name="0154a21" id="0154a21">行人。而作乱心。令听法者惛浊睡眠。三名贪</a><a name="0154a22" id="0154a22">痴魔使。令诸施主心生贪惜。作如是念。若我</a><a name="0154a23" id="0154a23">以物施诸福田沙门婆罗门。我之妻子。当如</a><a name="0154a24" id="0154a24">之何。衣食自济。四名离正念魔使。令出家人</a><a name="0154a25" id="0154a25">离于正念。是为初恶。若人入于城邑市肆。见</a><a name="0154a26" id="0154a26">诸女人。酒肆斗诤。互相挝打。梦行破戒。是名</a><a name="0154a27" id="0154a27">四种魔使。若阎浮提人。行于非法。作此恶时。</a><a name="0154a28" id="0154a28">四种魔使。心生欢喜。白魔王言。损减正法。增</a><a name="0154a29" id="0154a29">长魔军。甚可庆悦。魔王闻之。问使者言。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170153c.htm'><img src='up.gif' border=0></a>
<a href='T170154b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>