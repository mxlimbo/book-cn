<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0498 佛说初分说经 0765b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 498 佛说初分说经</font> <font face='Arial'>(卷1)</font> <font face='Arial'>T14, p0765b</h2></font><hr>
<span class='old'>
</a><a name="0765a28" id="0765a28">若来我舍。我祀天会。何能施作。尔时世尊。</a><a name="0765a29" id="0765a29">知彼心念已。即现神力。往北俱卢洲。如常</span><a name="0765b01" id="0765b01">乞食。还诣雪山边。安坐而食。食已于彼作</a><a name="0765b02" id="0765b02">草庵舍。止息一夜。时彼迦叶。祀天既毕。</a><a name="0765b03" id="0765b03">设会亦周。饮食所须。而尚丰溢。迦叶见已。</a><a name="0765b04" id="0765b04">即作是念。彼大沙门。今时若来。我当授食。</a><a name="0765b05" id="0765b05">世尊知其念已。从虚空中来现其前。迦叶见</a><a name="0765b06" id="0765b06">已。作如是言。善来大沙门。我昨设会。汝何</a><a name="0765b07" id="0765b07">不来。世尊答言。知汝起念。故我不来。世尊</a><a name="0765b08" id="0765b08">即为如念而说。迦叶复言。汝于今日。何故</a><a name="0765b09" id="0765b09">乃来。世尊答言。亦知汝念。欲授我食。故我</a><a name="0765b10" id="0765b10">斯来。是时迦叶即作是念。希有难得。此大</a><a name="0765b11" id="0765b11">沙门。知我心意。此必同我。亦得阿罗汉。世</a><a name="0765b12" id="0765b12">尊知其所念。即时谓言。迦叶。汝非阿罗汉。</a><a name="0765b13" id="0765b13">不知阿罗汉法。迦叶闻已。复作是念。希有</a><a name="0765b14" id="0765b14">希有。此大沙门。若心若意。若寻若伺。皆悉</a><a name="0765b15" id="0765b15">能知。作是念已。头面着地。前礼佛足白言。</a><a name="0765b16" id="0765b16">世尊。我今归佛。出家受具足戒。惟愿善逝。</a><a name="0765b17" id="0765b17">哀愍摄受。佛言。迦叶。汝今不应投佛出家。所</a><a name="0765b18" id="0765b18">以者何。摩伽陀国王及人民。皆悉宗敬。供</a><a name="0765b19" id="0765b19">养于汝。汝于亲属知识众中。是最善人。宜应</a><a name="0765b20" id="0765b20">今时审自思忖。迦叶白佛言。莫作是说。莫作</a><a name="0765b21" id="0765b21">是说。我于世尊所。生极喜心。发胜爱乐。岂</a><a name="0765b22" id="0765b22">复审思。我今决定归佛出家。何以故。世尊。</a><a name="0765b23" id="0765b23">我出家已。于沙门婆罗门外道众中。摧伏一</a><a name="0765b24" id="0765b24">切讥毁过失者。执持胜幢。于王舍大城中。次</a><a name="0765b25" id="0765b25">第经行。表示我优楼频螺耆年迦叶。能于世</a><a name="0765b26" id="0765b26">尊清净法中。而得解脱。是故我今决定归佛</a><a name="0765b27" id="0765b27">出家。惟愿世尊。哀愍摄受。佛言。迦叶。汝能</a><a name="0765b28" id="0765b28">决定归佛出家者。斯为甚善。然汝今时。亦</a><a name="0765b29" id="0765b29">应与自眷属而共评议。尔时迦叶如佛教敕。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140765a.htm'><img src='up.gif' border=0></a>
<a href='T140765c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>