<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0474 佛说维摩诘经 0529c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 474 佛说维摩诘经</font> <font face='Arial'>(卷2)</font> 如来种品第八 <font face='Arial'>T14, p0529c</h2></font><hr>
<span class='old'>
</a><a name="0529b28" id="0529b28">则使世间一切依附。遍入诸道一切能为解</a><a name="0529b29" id="0529b29">说正要。至泥洹道度脱生死如无绝已。是为</span><a name="0529c01" id="0529c01">菩萨来往周旋。所入诸道能有佛法。于是维</a><a name="0529c02" id="0529c02">摩诘又问文殊师利。何等为如来种。答曰有</a><a name="0529c03" id="0529c03">身为种。无明与恩爱为种。淫怒痴为种。四</a><a name="0529c04" id="0529c04">颠倒为种。五盖为种。六入为种。七识住为种。</a><a name="0529c05" id="0529c05">八邪道为种。九恼为种。十恶为种。是为佛种。</a><a name="0529c06" id="0529c06">曰何谓也。文殊师利言。夫虚无无数不能出</a><a name="0529c07" id="0529c07">现住发无上正真道意。在尘劳事未见谛者。</a><a name="0529c08" id="0529c08">乃能发斯大道意耳。譬如族姓子。高原陆土</a><a name="0529c09" id="0529c09">不生青莲芙蓉蘅华。卑湿污田乃生此华。</a><a name="0529c10" id="0529c10">如是不从虚无无数出生佛法。尘劳之中乃</a><a name="0529c11" id="0529c11">得众生而起道意。以有道意则生佛法。从自</a><a name="0529c12" id="0529c12">见身积若须弥。乃能兼见而起道意故生佛</a><a name="0529c13" id="0529c13">法。依如是要。可知一切尘劳之畴为如来种。</a><a name="0529c14" id="0529c14">又譬如人不下巨海。能举夜光宝耶。如是不</a><a name="0529c15" id="0529c15">入尘劳事者。岂其能发一切智意</a><a name="0529c16" id="0529c16"><p>贤者大迦叶言。善哉善哉。文殊师利。快说此</a><a name="0529c17" id="0529c17">言诚如之意尘劳之畴为如来种奚但身见</a><a name="0529c18" id="0529c18">能发无上正真道乎。虽以五无间具。犹能发</a><a name="0529c19" id="0529c19">斯大道意而具佛法矣。已得罗汉为应真者。</a><a name="0529c20" id="0529c20">终不能复起道意而具佛法也。如根败之士</a><a name="0529c21" id="0529c21">其于五乐不能复利。如是弟子杂行已断。其</a><a name="0529c22" id="0529c22">于佛法不乐不利无复志愿。是以凡夫于佛</a><a name="0529c23" id="0529c23">法为有反复。如弟子无有。所以者何。凡夫闻</a><a name="0529c24" id="0529c24">佛法能起大道不断三宝。使夫弟子终身闻</a><a name="0529c25" id="0529c25">佛法力无所畏。非复有意起大道也。于是众</a><a name="0529c26" id="0529c26">中有坐菩萨字众像见。问维摩诘言。居士父</a><a name="0529c27" id="0529c27">母妻子奴客执事安在。朋友亲戚徒隶为谁</a><a name="0529c28" id="0529c28">群从所有象马车乘皆何所在。尔时长者维</a><a name="0529c29" id="0529c29">摩诘答众像见。式漏曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140529b.htm'><img src='up.gif' border=0></a>
<a href='T140530a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>