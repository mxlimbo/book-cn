<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0419a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷4)</font> 最净地陀罗尼品第六 <font face='Arial'>T16, p0419a</h2></font><hr>
<span class='old'>
</a><a name="0418c28" id="0418c28">生不灭。非有非无心得安住。二者。观一</a><a name="0418c29" id="0418c29">切法最妙理趣离垢清净心得安住。三者。</span><a name="0419a01" id="0419a01">过一切想是本真如。无作无行不异不动</a><a name="0419a02" id="0419a02">心得安住。四者。为欲利益诸众生事。于俗</a><a name="0419a03" id="0419a03">谛中心得安住。五者。于奢摩他。毗钵舍</a><a name="0419a04" id="0419a04">那。同时运行。心得安住。善男子。是名菩萨</a><a name="0419a05" id="0419a05">摩诃萨成就愿波罗蜜。善男子复依五法。菩</a><a name="0419a06" id="0419a06">萨摩诃萨成就力波罗蜜。云何为五。一者</a><a name="0419a07" id="0419a07">以正智力能了一切众生心行善恶。二者能</a><a name="0419a08" id="0419a08">令一切众生。入于甚深微妙之法。三者。一</a><a name="0419a09" id="0419a09">切众生轮回生死。随其缘业。如实了知。四</a><a name="0419a10" id="0419a10">者。于诸众生三种根性。以正智力能分别</a><a name="0419a11" id="0419a11">知。五者。于诸众生如理为说。令种善根</a><a name="0419a12" id="0419a12">成熟度脱。皆是智力故。善男子。是名菩萨摩</a><a name="0419a13" id="0419a13">诃萨成就力波罗蜜。善男子。复依五法。菩</a><a name="0419a14" id="0419a14">萨摩诃萨成就智波罗蜜。云何为五。一者。</a><a name="0419a15" id="0419a15">能于诸法。分别善恶。二者。于黑白法。远</a><a name="0419a16" id="0419a16">离摄受。三者。能于生死涅槃。不厌不喜。</a><a name="0419a17" id="0419a17">四者。具福智行。至究竟处。五者。受胜灌顶。</a><a name="0419a18" id="0419a18">能得诸佛不共法等及一切智智。善男子。</a><a name="0419a19" id="0419a19">是名菩萨摩诃萨成就智波罗蜜。善男子。</a><a name="0419a20" id="0419a20">何者是波罗蜜义。所谓。修习胜利。是波罗蜜</a><a name="0419a21" id="0419a21">义。满足无量大甚深智。是波罗蜜义。行非</a><a name="0419a22" id="0419a22">行法。心不执着。是波罗蜜义。生死过失涅槃</a><a name="0419a23" id="0419a23">功德正觉正观。是波罗蜜义。愚人智人皆悉</a><a name="0419a24" id="0419a24">摄受。是波罗蜜义。能现种种珍妙法宝。是波</a><a name="0419a25" id="0419a25">罗蜜义。无碍解脱智慧满足。是波罗蜜义。法</a><a name="0419a26" id="0419a26">界众生界正分别知。是波罗蜜义。施等及智。</a><a name="0419a27" id="0419a27">能令至不退转。是波罗蜜义。无生法忍能</a><a name="0419a28" id="0419a28">令满足。是波罗蜜义。一切众生。功德善</a><a name="0419a29" id="0419a29">根能令成熟。是波罗蜜义。能于菩提成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160418c.htm'><img src='up.gif' border=0></a>
<a href='T160419b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>