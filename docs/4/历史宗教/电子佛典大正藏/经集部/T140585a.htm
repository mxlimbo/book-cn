<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0585a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷6)</font> 观如来品第十二 <font face='Arial'>T14, p0585a</h2></font><hr>
<span class='old'>
</a><a name="0584c28" id="0584c28"><p>尔时大众咸生渴仰。欲见妙喜功德庄严清</a><a name="0584c29" id="0584c29">净佛土无动如来及诸菩萨声闻等众。佛知</span><a name="0585a01" id="0585a01">众会意所思惟。告无垢称言。善男子。今此</a><a name="0585a02" id="0585a02">会中诸神仙等一切大众咸生渴仰。欲见妙</a><a name="0585a03" id="0585a03">喜功德庄严清净佛土无动如来及诸菩萨声</a><a name="0585a04" id="0585a04">闻等众。汝可为现令所愿满</a><a name="0585a05" id="0585a05"><p>时无垢称。作是思惟。吾当于此不起于座。</a><a name="0585a06" id="0585a06">以神通力速疾移取妙喜世界。及轮围山园</a><a name="0585a07" id="0585a07">林池沼泉源溪谷大海江河。诸苏迷卢围绕</a><a name="0585a08" id="0585a08">峰壑。日月星宿天龙鬼神。帝释梵王宫殿众</a><a name="0585a09" id="0585a09">会。并诸菩萨声闻众等。村城聚落国邑王都。</a><a name="0585a10" id="0585a10">在所居家男女大小。乃至广说。无动如来应</a><a name="0585a11" id="0585a11">正等觉。大菩提树听法安坐。海会大众诸宝</a><a name="0585a12" id="0585a12">莲华。往十方界为诸有情作佛事者。三道</a><a name="0585a13" id="0585a13">宝阶自然涌出。从赡部洲至苏迷顶。三十</a><a name="0585a14" id="0585a14">三天。为欲瞻仰礼敬供养不动如来及闻</a><a name="0585a15" id="0585a15">法故。从此宝阶每时来下。赡部洲人为欲</a><a name="0585a16" id="0585a16">观见三十三天园林宫室。每亦从此宝阶</a><a name="0585a17" id="0585a17">而上。如是清净妙喜世界。无量功德所共合</a><a name="0585a18" id="0585a18">成下从水际轮上至色究竟。悉皆断取置</a><a name="0585a19" id="0585a19">右掌中。如陶家轮若花鬘贯。入此世界</a><a name="0585a20" id="0585a20">示诸大众</a><a name="0585a21" id="0585a21"><p>其无垢称既作是思。不起于床入三摩地。</a><a name="0585a22" id="0585a22">发起如是殊胜神通。速疾断取妙喜世界。</a><a name="0585a23" id="0585a23">置于右掌入此界中。彼土声闻及诸菩萨人</a><a name="0585a24" id="0585a24">天大众得天眼者。咸生恐怖俱发声言。谁</a><a name="0585a25" id="0585a25">将我去。谁将我去。唯愿世尊救护我等。唯</a><a name="0585a26" id="0585a26">愿善逝救护我等。时无动佛为化众生方</a><a name="0585a27" id="0585a27">便告言。诸善男子。汝等勿怖。汝等勿怖。是</a><a name="0585a28" id="0585a28">无垢称神力所引非我所能。彼土初学人天</a><a name="0585a29" id="0585a29">等众。未得殊胜天眼通者。皆悉安然不知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140584c.htm'><img src='up.gif' border=0></a>
<a href='T140585b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>