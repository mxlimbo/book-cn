<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0553b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷1)</font> <font face='Arial'>T15, p0553b</h2></font><hr>
<span class='old'>
</a><br><a name="0553a28" id="0553a28">　　心无迷惑与法合　　　得闻得智如大海</a><br><a name="0553a29" id="0553a29">　　智者住于此三昧　　　摄念行于经行所</span><br><a name="0553b01" id="0553b01">　　能见千亿诸如来　　　亦值无量恒沙佛</a><br><a name="0553b02" id="0553b02">　　若人心有迷惑者　　　于佛法中取限量</a><br><a name="0553b03" id="0553b03">　　于无量中无有量　　　如来诸德不思议</a><br><a name="0553b04" id="0553b04">　　一切世间无与比　　　何况而能有过者</a><br><a name="0553b05" id="0553b05">　　诸智诸德皆相应　　　于此不疑定成佛</a><br><a name="0553b06" id="0553b06">　　得如来身紫金色　　　一切端妙为世亲</a><br><a name="0553b07" id="0553b07">　　缘于如是心安住　　　乃名得定之菩萨</a><br><a name="0553b08" id="0553b08">　　此缘佛相是有作　　　能除一切有相想</a><br><a name="0553b09" id="0553b09">　　然后安住于无相　　　乃能达于诸法空</a><br><a name="0553b10" id="0553b10">　　能得安住于法身　　　知一切有而无有</a><br><a name="0553b11" id="0553b11">　　无有之相修习已　　　然后观佛非色身</a><br><a name="0553b12" id="0553b12">　　我今为汝善说之　　　彼彼趣于如是处</a><br><a name="0553b13" id="0553b13">　　所谓觉知诸缘事　　　无量思量常不断</a><br><a name="0553b14" id="0553b14">　　若有能生如是心　　　念佛相好及智慧</a><br><a name="0553b15" id="0553b15">　　彼人能修如是念　　　一心趣向无退转</a><br><a name="0553b16" id="0553b16">　　若行若坐若经行　　　于诸佛智无疑惑</a><br><a name="0553b17" id="0553b17">　　得无疑已作是愿　　　令我得佛三界尊</a><br><a name="0553b18" id="0553b18">　　必当得见诸如来　　　入佛法中能选择</a><br><a name="0553b19" id="0553b19">　　于此三昧而起已　　　稽首礼于十方佛</a><br><a name="0553b20" id="0553b20">　　身口及意皆清净　　　赞叹诸佛常不断</a><br><a name="0553b21" id="0553b21">　　常修如是念佛相　　　日夜恒见诸如来</a><br><a name="0553b22" id="0553b22">　　若遇垂死最重疾　　　痛恼逼迫极无聊</a><br><a name="0553b23" id="0553b23">　　念佛三昧常不舍　　　不令苦切夺此心</a><br><a name="0553b24" id="0553b24">　　彼人自解是法故　　　则知一切诸法空</a><br><a name="0553b25" id="0553b25">　　以住如是诸教门　　　于菩萨行不厌恶</a><br><a name="0553b26" id="0553b26">　　得闻如是利益已　　　求于如来无等智</a><br><a name="0553b27" id="0553b27">　　于后不生追悔心　　　最上菩提难得故</a><br><a name="0553b28" id="0553b28">　　我今为汝无量说　　　汝于此法若不行</a><br><a name="0553b29" id="0553b29">　　如人虽持良妙药　　　于自身病不能治<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150553a.htm'><img src='up.gif' border=0></a>
<a href='T150553c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>