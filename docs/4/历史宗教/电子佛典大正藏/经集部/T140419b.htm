<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0452 佛说观弥勒菩萨上生兜率天经 0419b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 452 佛说观弥勒菩萨上生兜率天经</font> <font face='Arial'>(卷1)</font> <font face='Arial'>T14, p0419b</h2></font><hr>
<span class='old'>
</a><a name="0419a28" id="0419a28">乐器。如云住空从水而出。赞叹菩萨六波</a><a name="0419a29" id="0419a29">罗蜜。若有往生兜率天上。自然得此天</span><a name="0419b01" id="0419b01">女侍御。亦有七宝大师子座。高四由旬。阎浮</a><a name="0419b02" id="0419b02">檀金无量众宝以为庄严。座四角头生四莲</a><a name="0419b03" id="0419b03">华。一一莲华百宝所成。一一宝出百亿光明。</a><a name="0419b04" id="0419b04">其光微妙化为五百亿众宝杂花庄严宝帐。</a><a name="0419b05" id="0419b05">时十方面百千梵王。各各持一梵天妙宝。以</a><a name="0419b06" id="0419b06">为宝铃悬宝帐上。时小梵王持天众宝。以</a><a name="0419b07" id="0419b07">为罗网弥覆帐上。尔时百千无数天子天女</a><a name="0419b08" id="0419b08">眷属。各持宝华以布座上。是诸莲花自然</a><a name="0419b09" id="0419b09">皆出五百亿宝女。手执白拂侍立帐内持</a><a name="0419b10" id="0419b10">宫四角有四宝柱一一宝柱有百千楼阁。</a><a name="0419b11" id="0419b11">梵摩尼珠以为绞络。时诸阁间有百千天</a><a name="0419b12" id="0419b12">女。色妙无比手执乐器。其乐音中演说苦</a><a name="0419b13" id="0419b13">空无常无我诸波罗蜜。如是天宫有百亿万</a><a name="0419b14" id="0419b14">无量宝色。一一诸女亦同宝色。尔时十方无</a><a name="0419b15" id="0419b15">量诸天命终。皆愿往生兜率天宫。时兜率</a><a name="0419b16" id="0419b16">天宫有五大神</a><a name="0419b17" id="0419b17"><p>第一大神名曰宝幢。身雨七宝散宫墙内。</a><a name="0419b18" id="0419b18">一一宝珠化成无量乐器。悬处空中不鼓</a><a name="0419b19" id="0419b19">自鸣。有无量音适众生意。第二大神名曰</a><a name="0419b20" id="0419b20">花德。身雨众花弥覆宫墙化成花盖。一一</a><a name="0419b21" id="0419b21">花盖百千幢幡以为导引。第三大神名曰香</a><a name="0419b22" id="0419b22">音。身毛孔中雨出微妙海此岸旃檀香。其</a><a name="0419b23" id="0419b23">香如云作百宝色绕宫七匝。第四大神名</a><a name="0419b24" id="0419b24">曰喜乐。雨如意珠。一一宝珠自然住在幢</a><a name="0419b25" id="0419b25">幡之上。显说无量归佛归法归比丘僧。及说</a><a name="0419b26" id="0419b26">五戒。无量善法诸波罗蜜。饶益劝助菩提</a><a name="0419b27" id="0419b27">意者。第五大神名曰正音声。身诸毛孔流</a><a name="0419b28" id="0419b28">出众水。一一水上有五百亿花。一一华上</a><a name="0419b29" id="0419b29">有二十五玉女。一一玉女身诸毛孔。出一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140419a.htm'><img src='up.gif' border=0></a>
<a href='T140419c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>