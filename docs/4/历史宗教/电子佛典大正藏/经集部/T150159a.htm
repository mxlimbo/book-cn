<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0600 十善业道经 0159a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 600 十善业道经</font> <font face='Arial'>(卷1)</font> <font face='Arial'>T15, p0159a</h2></font><hr>
<span class='old'>
</a><a name="0158c28" id="0158c28">行施故。常富财宝无能侵夺。一切所有悉以</a><a name="0158c29" id="0158c29">慧舍。信解坚固具大威力。离忿怒心而行</span><a name="0159a01" id="0159a01">施故。常富财宝无能侵夺。速自成就无碍心</a><a name="0159a02" id="0159a02">智。诸根严好见皆敬爱。离邪倒心而行施故。</a><a name="0159a03" id="0159a03">常富财宝无能侵夺。恒生正见敬信之家。见</a><a name="0159a04" id="0159a04">佛闻法供养众僧。常不忘失大菩提心。是为</a><a name="0159a05" id="0159a05">大士修菩萨道时行十善业。以施庄严所获</a><a name="0159a06" id="0159a06">大利如是。龙王举要言之。行十善道以戒庄</a><a name="0159a07" id="0159a07">严故。能生一切佛法义利满足大愿。忍辱庄</a><a name="0159a08" id="0159a08">严故。得佛圆音具众相好。精进庄严故。能破</a><a name="0159a09" id="0159a09">魔怨入佛法藏。定庄严故。能生念慧惭愧轻</a><a name="0159a10" id="0159a10">安。慧庄严故。能断一切分别妄见。慈庄严</a><a name="0159a11" id="0159a11">故。于诸众生不起恼害。悲庄严故。愍诸众</a><a name="0159a12" id="0159a12">生常不厌舍。喜庄严故。见修善者心无嫌嫉。</a><a name="0159a13" id="0159a13">舍庄严故。于顺违境无爱恚心。四摄庄严故。</a><a name="0159a14" id="0159a14">常勤摄化一切众生。念处庄严故。善能修习</a><a name="0159a15" id="0159a15">四念处观。正勤庄严故。悉能断除一切不善</a><a name="0159a16" id="0159a16">法成一切善法。神足庄严故。恒令身心轻安</a><a name="0159a17" id="0159a17">快乐。五根庄严故。深信坚固精勤匪懈。常</a><a name="0159a18" id="0159a18">无迷忘寂然调顺断诸烦恼。力庄严故。众</a><a name="0159a19" id="0159a19">怨尽灭无能坏者。觉支庄严故。常善觉悟一</a><a name="0159a20" id="0159a20">切诸法正道庄严故。得正智慧常现在前。正</a><a name="0159a21" id="0159a21">庄严故。悉能涤除一切结使。观庄严故。能</a><a name="0159a22" id="0159a22">如实知诸法自性。方便庄严故。速得成满为</a><a name="0159a23" id="0159a23">无为乐。龙王。当知此十善业。乃至能令十</a><a name="0159a24" id="0159a24">力无畏十八不共一切佛法皆得圆满。是故</a><a name="0159a25" id="0159a25">汝等应勤修学。龙王。譬如一切城邑聚落。</a><a name="0159a26" id="0159a26">皆依大地而得安住。一切药草卉木丛林。亦</a><a name="0159a27" id="0159a27">皆依地而得生长。此十善道亦复如是。一切</a><a name="0159a28" id="0159a28">人天依之而立。一切声闻独觉菩提诸菩萨</a><a name="0159a29" id="0159a29">行。一切佛法咸共依此十善大地而得成就。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150158c.htm'><img src='up.gif' border=0></a>
<a href='T150159b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>