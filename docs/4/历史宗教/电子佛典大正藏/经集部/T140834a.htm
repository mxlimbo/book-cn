<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0543 佛说巨力长者所问大乘经 0834a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 543 佛说巨力长者所问大乘经</font> <font face='Arial'>(卷2)</font> <font face='Arial'>T14, p0834a</h2></font><hr>
<span class='old'>
</a><br><a name="0833c28" id="0833c28">　　发生信解　　　渐以觉悟　　　实性真空</a><br><a name="0833c29" id="0833c29">　　本来寂静　　　如海湛然　　　无有增减</span><br><a name="0834a01" id="0834a01">　　虽遇风缘　　　水成波浪　　　即波为水</a><br><a name="0834a02" id="0834a02">　　动静一源　　　如是了知　　　住佛境界</a><br><a name="0834a03" id="0834a03">　　不生恶趣　　　渐息轮回　　　百千俱胝</a><br><a name="0834a04" id="0834a04">　　那庾多劫　　　明了心地　　　贪嗔痴慢</a><br><a name="0834a05" id="0834a05">　　烦恼业因　　　而不现行　　　杂类苦果</a><br><a name="0834a06" id="0834a06">　　自然不受　　　色身坚固　　　经无量时</a><br><a name="0834a07" id="0834a07">　　欢喜快乐　　　心无邪念　　　亦无妄想</a><br><a name="0834a08" id="0834a08">　　于颠倒境　　　常生思惟　　　善说法要</a><br><a name="0834a09" id="0834a09">　　利益众生　　　自无病行　　　令他亦无</a><br><a name="0834a10" id="0834a10">　　适悦调顺　　　安隐快乐　　　深入禅定</a><br><a name="0834a11" id="0834a11">　　离诸苦缚　　　常以善行　　　守护众生</a><br><a name="0834a12" id="0834a12">　　不作恶缘　　　亲近智者　　　称扬如来</a><br><a name="0834a13" id="0834a13">　　最胜妙法　　　恭敬赞叹　　　踊跃奉行</a><br><a name="0834a14" id="0834a14">　　观诸世间　　　有为事相　　　皆如幻梦</a><br><a name="0834a15" id="0834a15">　　无一真实　　　了知饮食　　　色力寿命</a><br><a name="0834a16" id="0834a16">　　烦恼苦本　　　愚夫无知　　　耽染爱着</a><br><a name="0834a17" id="0834a17">　　无一刹那　　　暂时间断　　　味诸饮食</a><br><a name="0834a18" id="0834a18">　　增长过失　　　善友教诲　　　心不信受</a><br><a name="0834a19" id="0834a19">　　遇恶知识　　　密近随逐　　　深入愚痴</a><br><a name="0834a20" id="0834a20">　　不能觉悟　　　于诸尘境　　　妄想执着</a><br><a name="0834a21" id="0834a21">　　昼夜无时　　　染诸娱乐　　　智者观之</a><br><a name="0834a22" id="0834a22">　　深生厌舍　　　又诸世间　　　色相幻惑</a><br><a name="0834a23" id="0834a23">　　毕竟衰谢　　　妻子男女　　　眷属因缘</a><br><a name="0834a24" id="0834a24">　　如行路人　　　暂时而会　　　因缘报尽</a><br><a name="0834a25" id="0834a25">　　恩爱别离　　　难以刹那　　　相恋而住</a><br><a name="0834a26" id="0834a26">　　汝诸长者　　　当知幻身　　　譬如画师</a><br><a name="0834a27" id="0834a27">　　绘众色相　　　好丑虽成　　　毕竟当坏</a><br><a name="0834a28" id="0834a28">　　又如冬月　　　积水为冰　　　坚厚暂时</a><br><a name="0834a29" id="0834a29">　　终镕成水　　　所以者何　　　色相虚幻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140833c.htm'><img src='up.gif' border=0></a>
<a href='T140834b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>