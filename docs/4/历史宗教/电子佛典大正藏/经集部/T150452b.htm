<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0630 佛说成具光明定意经 0452b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 630 佛说成具光明定意经</font> <font face='Arial'>(卷1)</font> <font face='Arial'>T15, p0452b</h2></font><hr>
<span class='old'>
</a><a name="0452a28" id="0452a28">力办众有。佛告令行。共佐善明供此大众。于</a><a name="0452a29" id="0452a29">时十二天神王。及四天王大势龙王。承佛告</span><a name="0452b01" id="0452b01">教。皆从力办众有明士往而佐之。到则劳徕</a><a name="0452b02" id="0452b02">语善明曰。贤者勤心。佛使我等来相营助。善</a><a name="0452b03" id="0452b03">明则前礼明士及诸天王。敬意辞谢言。劳屈</a><a name="0452b04" id="0452b04">上人。今已办二千人具。大众当来惧是小舍。</a><a name="0452b05" id="0452b05">其将奈何。于是力办众有明士。及诸天神王。</a><a name="0452b06" id="0452b06">答言莫忧。因各左右顾视。屋室自然长广高</a><a name="0452b07" id="0452b07">大像天之殿。于屋下。便有千亿万座。皆是</a><a name="0452b08" id="0452b08">众宝变地之形。绀琉璃色。室中床座亦复如</a><a name="0452b09" id="0452b09">是。如弹指顷。即有百千亿万人饭具。而皆足</a><a name="0452b10" id="0452b10">毕。烧众名香悬诸缯幡。其所行道即便广平。</a><a name="0452b11" id="0452b11">色如水精。树木行伍。自然音乐。雅声相和甚</a><a name="0452b12" id="0452b12">悲。说法之音释梵八种。于时力办众有明士。</a><a name="0452b13" id="0452b13">诸天神王。即还佛所。善明见此大变。惊喜踊</a><a name="0452b14" id="0452b14">跃来诣天尊白言。受佛大慈。所设已具。唯愿</a><a name="0452b15" id="0452b15">举众[<a href='javascript:showpic("images/011859.gif")'>打-丁+王</a>]屈尊神。佛即令无秽王明士等六百</a><a name="0452b16" id="0452b16">万人在于前导。或行虚空。佛处中央其余从</a><a name="0452b17" id="0452b17">后。如来出门地则肃震。诸天散花烧众名</a><a name="0452b18" id="0452b18">香。乃作上乐歌颂而从。到皆就座。诸天神王</a><a name="0452b19" id="0452b19">即助施饭。佛口咒愿食已。饱足饭不消[<a href='javascript:showpic("images/016574.gif")'>歹*斯</a>]。</a><a name="0452b20" id="0452b20">众器饭具满则如故。善明心独而言。天尊威</a><a name="0452b21" id="0452b21">变弘广乃尔。食讫行盥当问此意。水盥已</a><a name="0452b22" id="0452b22">毕。如伸臂顷。佛与大众恍惚而还在精舍</a><a name="0452b23" id="0452b23">坐。于是善明因复叹曰</a><a name="0452b24" id="0452b24"><p class='lg'>　　天尊实神妙　　　世所希见闻</a><br><a name="0452b25" id="0452b25">　　变改卓荦异　　　睹者莫不欣</a><br><a name="0452b26" id="0452b26">　　谛观甚奇雅　　　现变难等双</a><br><a name="0452b27" id="0452b27">　　不作而自具　　　不劳饱满众</a><br><a name="0452b28" id="0452b28">　　不语自然使　　　不教令自行</a><br><a name="0452b29" id="0452b29">　　不为而遇为　　　是德以可将<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150452a.htm'><img src='up.gif' border=0></a>
<a href='T150452c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>