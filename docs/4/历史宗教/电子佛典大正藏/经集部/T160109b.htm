<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0109b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷13)</font> 净居天品第三十八 <font face='Arial'>T16, p0109b</h2></font><hr>
<span class='old'>
</a><a name="0109a28" id="0109a28"><p><b>　　<A NAME="n53"></A>菩萨璎珞经净居天品第三十八</b></a><a name="0109a29" id="0109a29"><p>尔时世尊与文殊师利说此闻法转不转品</span><a name="0109b01" id="0109b01">时。时有净居天子。乃从过去无量诸佛殖</a><a name="0109b02" id="0109b02">诸功德。承事供养诸佛世尊。从一佛国至一</a><a name="0109b03" id="0109b03">佛国。通尽法藏辩才无碍。行大慈悲得空法</a><a name="0109b04" id="0109b04">性。权现生天欲度天故。即从坐起整顿衣服。</a><a name="0109b05" id="0109b05">及诸将从俨然起立。时彼天子前至佛所。头</a><a name="0109b06" id="0109b06">面礼佛足白佛言。世尊。我等诸天宿种功</a><a name="0109b07" id="0109b07">福今得生天五乐自娱。左右侍从自然响应。</a><a name="0109b08" id="0109b08">游戏浴池快乐难量。为修何福得生天上。我</a><a name="0109b09" id="0109b09">所居宫四十九由延。七宝殿堂与世奇妙。后</a><a name="0109b10" id="0109b10">有浴池有七宝树七重围绕。为修何福乃获</a><a name="0109b11" id="0109b11">此德。尔时世尊告净居天子曰。善哉善哉天</a><a name="0109b12" id="0109b12">子。乃能于如来前而问此义。今当与汝一一</a><a name="0109b13" id="0109b13">分别善思念之。过去恒沙诸佛世尊亦说此</a><a name="0109b14" id="0109b14">义。现在未来一切诸佛亦当说此微妙之法。</a><a name="0109b15" id="0109b15">云何天子。我今问汝。汝当一一报我。汝所</a><a name="0109b16" id="0109b16">居天前过去者可记不乎。答曰。不也世尊。过</a><a name="0109b17" id="0109b17">去诸天其号名字不可称记。云何天子汝今</a><a name="0109b18" id="0109b18">此身为有常为无常。天子报曰。如我今身。是</a><a name="0109b19" id="0109b19">有常法非无常法。佛复告天子。设汝今身是</a><a name="0109b20" id="0109b20">有常法。过去诸天今为所在。答曰磨灭。佛</a><a name="0109b21" id="0109b21">言。云何天子。过去诸天悉皆磨灭。汝今此</a><a name="0109b22" id="0109b22">身焉得存在。天子报言。过去诸佛皆取灭</a><a name="0109b23" id="0109b23">度。今日世尊何由而生。佛告天子。过去诸</a><a name="0109b24" id="0109b24">佛及我今身。为同不乎。天子答曰。不也。何</a><a name="0109b25" id="0109b25">以故。过去诸佛于过去中是过去现。云何</a><a name="0109b26" id="0109b26">言过去诸佛皆悉灭度。天子又问。为有三</a><a name="0109b27" id="0109b27">世为无三世。佛报天子。有三世名。然三世</a><a name="0109b28" id="0109b28">行异。天子又问。如来今说有过去佛。我则</a><a name="0109b29" id="0109b29">不疑。复说十方现在诸佛。我亦不疑。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160109a.htm'><img src='up.gif' border=0></a>
<a href='T160109c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>