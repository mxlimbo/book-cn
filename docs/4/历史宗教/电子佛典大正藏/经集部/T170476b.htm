<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0476b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷4)</font> 离爱品第八 <font face='Arial'>T17, p0476b</h2></font><hr>
<span class='old'>
</a><br><a name="0476a28" id="0476a28">　　痴火逐愚夫　　　爱火随所至</a><br><a name="0476a29" id="0476a29">　　嫉慢复如火　　　从我执薪生</span><br><a name="0476b01" id="0476b01">　　离火烧世间　　　无薪常炽盛</a><br><a name="0476b02" id="0476b02">　　于境生恋着　　　为爱蛇所伤</a><br><a name="0476b03" id="0476b03">　　瞻视及承迎　　　展转而增长</a><br><a name="0476b04" id="0476b04">　　如火增其薪　　　相续而不绝</a><br><a name="0476b05" id="0476b05">　　世火犹可防　　　爱火无能制</a><br><a name="0476b06" id="0476b06">　　若为爱欺罔　　　随世间流转</a><br><a name="0476b07" id="0476b07">　　彼则如冤敌　　　无有能胜者</a><br><a name="0476b08" id="0476b08">　　由爱之所覆　　　趣海求诸珍</a><br><a name="0476b09" id="0476b09">　　恐怖军阵中　　　深入而斗战</a><br><a name="0476b10" id="0476b10">　　王者爱其国　　　乃互相侵竞</a><br><a name="0476b11" id="0476b11">　　以至母及子　　　因财而起诤</a><br><a name="0476b12" id="0476b12">　　若解脱彼爱　　　捐舍诸珍玩</a><br><a name="0476b13" id="0476b13">　　视之如瓦砾　　　则近菩提道</a><br><a name="0476b14" id="0476b14">　　由爱于财故　　　堕地狱趣中</a><br><a name="0476b15" id="0476b15">　　彼热恼难堪　　　是故当远离</a><br><a name="0476b16" id="0476b16">　　当以其智水　　　沃之令永灭</a><br><a name="0476b17" id="0476b17">　　若不除爱火　　　去菩提则远</a><br><a name="0476b18" id="0476b18">　　若远离其爱　　　于诸珍不着</a><br><a name="0476b19" id="0476b19">　　是人于世间　　　则无微少苦</a><br><a name="0476b20" id="0476b20">　　如网捕于鱼　　　悉遗诸螺蚬</a><br><a name="0476b21" id="0476b21">　　爱缚彼众生　　　无有能免者</a><br><a name="0476b22" id="0476b22">　　如鹿中毒箭　　　则四向驰走</a><br><a name="0476b23" id="0476b23">　　毒处处相随　　　宁逃于苦恼</a><br><a name="0476b24" id="0476b24">　　爱火亦如是　　　彼毒常随逐</a><br><a name="0476b25" id="0476b25">　　烧愚痴凡夫　　　何由能出离</a><br><a name="0476b26" id="0476b26">　　暂生于适意　　　果报常烧然</a><br><a name="0476b27" id="0476b27">　　求出世乐者　　　应当去其爱</a><br><a name="0476b28" id="0476b28">　　如鱼食其饵　　　彼必当趣死</a><br><a name="0476b29" id="0476b29">　　人为爱所牵　　　中夭无疑惑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170476a.htm'><img src='up.gif' border=0></a>
<a href='T170476c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>