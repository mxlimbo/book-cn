<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0566 乐璎珞庄严方便品经 0939a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 566 乐璎珞庄严方便品经</font> <font face='Arial'>(卷1)</font> <font face='Arial'>T14, p0939a</h2></font><hr>
<span class='old'>
</a><a name="0938c28" id="0938c28">道记。尔时世尊即便微笑。佛世尊法若微</a><a name="0938c29" id="0938c29">笑时。如来口出无量种种妙色光明。青黄赤</span><a name="0939a01" id="0939a01">白紫颇梨色。出已普照无量无边诸佛世界。</a><a name="0939a02" id="0939a02">上至梵世闇蔽日月。还绕佛三匝入如来顶。</a><a name="0939a03" id="0939a03">尔时大德阿难。以佛力故即从坐起。偏袒</a><a name="0939a04" id="0939a04">右肩右膝着地。向佛合掌白佛言。世尊。诸</a><a name="0939a05" id="0939a05">佛微笑非无因缘。今何缘笑。佛言。阿难。汝</a><a name="0939a06" id="0939a06">今见是转女身菩萨及五百女五体投地礼我</a><a name="0939a07" id="0939a07">足不。见已世尊。佛言。阿难。此转女身菩萨</a><a name="0939a08" id="0939a08">摩诃萨。过无数劫。当成无上正真之道。号</a><a name="0939a09" id="0939a09">曰功德光王如来。出现于世。得佛道已。是</a><a name="0939a10" id="0939a10">五百女作菩萨众。得陀罗尼。得无碍辩。亦</a><a name="0939a11" id="0939a11">得如此转女身菩萨所说八种璎珞庄严。尔</a><a name="0939a12" id="0939a12">时是功德光王佛。为是五百菩萨说无上道</a><a name="0939a13" id="0939a13">记。阿难。功德光王佛土丰饶。安隐快乐甚可</a><a name="0939a14" id="0939a14">爱乐。人天众多故。彼土众生所受用物如</a><a name="0939a15" id="0939a15">兜率天。阿难。尔时佛刹无女人名。何以故。</a><a name="0939a16" id="0939a16">一切众生皆悉化生于莲华藏。加趺而坐修</a><a name="0939a17" id="0939a17">净梵行。以如上璎珞而自庄严。是时转女身</a><a name="0939a18" id="0939a18">菩萨及五百女闻佛说记。欢喜踊跃受持快</a><a name="0939a19" id="0939a19">乐。上升虚空高七多罗树。即成男子。其状</a><a name="0939a20" id="0939a20">犹如十六童子。从空而下合掌瞻佛。尔时世</a><a name="0939a21" id="0939a21">尊申金色右臂以摩其顶。即得三昧名曰遍</a><a name="0939a22" id="0939a22">照。尔时佛告大德阿难。阿难。汝受持此经。</a><a name="0939a23" id="0939a23">读诵通利为他广说。阿难白佛言。世尊。我</a><a name="0939a24" id="0939a24">受持此经。世尊。此经何名当受持之。佛言。</a><a name="0939a25" id="0939a25">阿难。此经名乐璎珞庄严方便品。汝受持之。</a><a name="0939a26" id="0939a26">亦名转女身菩萨问答。尔时世尊说是法已。</a><a name="0939a27" id="0939a27">转女身菩萨摩诃萨。及十方来集菩萨摩诃</a><a name="0939a28" id="0939a28">萨。大德须菩提。大德舍利弗。大德阿难。一切</a><a name="0939a29" id="0939a29">大众。天龙夜叉。人及非人。闻世尊说已。欢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140938c.htm'><img src='up.gif' border=0></a>
<a href='T140939b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>