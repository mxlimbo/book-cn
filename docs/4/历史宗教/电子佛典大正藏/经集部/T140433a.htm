<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0456 佛说弥勒大成佛经 0433a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 456 佛说弥勒大成佛经</font> <font face='Arial'>(卷1)</font> <font face='Arial'>T14, p0433a</h2></font><hr>
<span class='old'>
</a><a name="0432c28" id="0432c28">城时。大梵天王释提桓因。合掌恭敬以偈赞</a><a name="0432c29" id="0432c29">佛</span><a name="0433a01" id="0433a01"><p class='lg'>　　正遍知者两足尊　　　天人世间无与等</a><br><a name="0433a02" id="0433a02">　　十力世尊甚希有　　　无上最胜良福田</a><br><a name="0433a03" id="0433a03">　　其供养者生天上　　　未来解脱住涅槃</a><br><a name="0433a04" id="0433a04">　　稽首无上大精进　　　稽首慈心大导师　</p></a><a name="0433a05" id="0433a05"><p>东方天王提头赖吒。南方天王毗楼勒叉。</a><a name="0433a06" id="0433a06">西方天王毗留博叉。北方天王毗沙门王。</a><a name="0433a07" id="0433a07">与其眷属恭敬合掌。以清净心赞叹世</a><a name="0433a08" id="0433a08">尊</a><a name="0433a09" id="0433a09"><p class='lg'>　　三界无有比　　　大悲自庄严</a><br><a name="0433a10" id="0433a10">　　体解第一义　　　不见众生性</a><br><a name="0433a11" id="0433a11">　　及与诸法相　　　同入空寂性</a><br><a name="0433a12" id="0433a12">　　善住无所有　　　虽行大精进</a><br><a name="0433a13" id="0433a13">　　无为无足迹　　　我今稽首礼</a><br><a name="0433a14" id="0433a14">　　慈心大导师　　　众生不见佛</a><br><a name="0433a15" id="0433a15">　　长夜受生死　　　坠堕三恶道</a><br><a name="0433a16" id="0433a16">　　及作女人身　　　今日佛兴世</a><br><a name="0433a17" id="0433a17">　　拔苦施安乐　　　三恶道已少</a><br><a name="0433a18" id="0433a18">　　女人无谄曲　　　皆当得止息</a><br><a name="0433a19" id="0433a19">　　具足大涅槃　　　大悲济苦者</a><br><a name="0433a20" id="0433a20">　　施乐故出世　　　本为菩萨时</a><br><a name="0433a21" id="0433a21">　　常施一切乐　　　不杀不恼他</a><br><a name="0433a22" id="0433a22">　　忍心如大地　　　我今稽首礼</a><br><a name="0433a23" id="0433a23">　　忍辱大导师　　　我今稽首礼</a><br><a name="0433a24" id="0433a24">　　慈悲大丈夫　　　自免生死苦</a><br><a name="0433a25" id="0433a25">　　能拔众生厄　　　如火生莲花</a><br><a name="0433a26" id="0433a26">　　世间无有比　</p></a><a name="0433a27" id="0433a27"><p>尔时世尊次第乞食。将诸比丘还至本处</a><a name="0433a28" id="0433a28">入深禅定。七日七夜寂然不动。弥勒佛弟</a><a name="0433a29" id="0433a29">子色如天色。普皆端正厌生老病死。多闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140432c.htm'><img src='up.gif' border=0></a>
<a href='T140433b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>