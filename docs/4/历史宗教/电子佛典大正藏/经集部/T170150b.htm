<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0150b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷26)</font> 观天品第六之一四天王初 <font face='Arial'>T17, p0150b</h2></font><hr>
<span class='old'>
</a><a name="0150a28" id="0150a28">不从他教。不行偷盗。乃至行于旷野。饥渴所</a><a name="0150a29" id="0150a29">逼。尚不盗人粮食果食。尊敬于戒。于微细</span><a name="0150b01" id="0150b01">戒心生畏惧。不敢毁犯。是人命终。生善见城。</a><a name="0150b02" id="0150b02">其城纵广十千由旬。十千阶道。阎浮檀金。以</a><a name="0150b03" id="0150b03">为其地。十千大殿。毗琉璃宝。或阎浮檀金。或</a><a name="0150b04" id="0150b04">有白银因陀青宝。及余七宝。间错庄严。于诸</a><a name="0150b05" id="0150b05">街巷。多有楼阁宝殿庄严。光明晃耀。若以日</a><a name="0150b06" id="0150b06">光。喻彼天宫。如日中灯。其城四面。毗琉璃</a><a name="0150b07" id="0150b07">宝。以为园林。周匝庄严。真珠罗网。遍覆其</a><a name="0150b08" id="0150b08">上。复有金树。银网弥覆。复有银树。金网</a><a name="0150b09" id="0150b09">弥覆。有七宝树。为游戏处。如意之树。随天</a><a name="0150b10" id="0150b10">所念。从此树生。因陀青宝。大青宝林。金色众</a><a name="0150b11" id="0150b11">鸟。出妙音声。金林之中。银色众鸟。青宝林</a><a name="0150b12" id="0150b12">中。赤宝华鸟。赤宝林中。杂色众鸟。如是园</a><a name="0150b13" id="0150b13">林。众鸟妙音。以为庄严。善见大城。街巷阡</a><a name="0150b14" id="0150b14">陌。一切皆以真金宫殿。白银为柱。毗琉璃树。</a><a name="0150b15" id="0150b15">以为庄严。复有金殿。毗琉璃柱。复有金殿。金</a><a name="0150b16" id="0150b16">树庄严。杂宝宫殿。庄严阶道。金色众鸟。出妙</a><a name="0150b17" id="0150b17">音声。周遍庄严。善见大城。不可称说。有四大</a><a name="0150b18" id="0150b18">林。以为严饰。一名云鬘林。二名大树林。</a><a name="0150b19" id="0150b19">三名光明音林。四名乐见林。一一园林。纵广</a><a name="0150b20" id="0150b20">二千五百由旬。一一林中。有一万河。皆以金</a><a name="0150b21" id="0150b21">华。弥覆水上。两岸严饰。甚可爱乐。金银颇</a><a name="0150b22" id="0150b22">梨。青宝王树。以为庄严。于此林中。多有众</a><a name="0150b23" id="0150b23">蜂。白银为身。毗琉璃宝。以为两翅。其音美</a><a name="0150b24" id="0150b24">妙。胜于笙笛丝竹之音。过十六倍。毗琉璃</a><a name="0150b25" id="0150b25">树。黄金为果。香美柔软。味胜石蜜。其果香</a><a name="0150b26" id="0150b26">气。满一由旬。鸟闻香气。百倍受乐。金树银</a><a name="0150b27" id="0150b27">果。香美上味。毗琉璃树。黄金为叶。杂宝色</a><a name="0150b28" id="0150b28">果。如是种种。无量林树。庄严围绕。善见大</a><a name="0150b29" id="0150b29">城。随其忆念。种种善业。皆悉成就。得种种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170150a.htm'><img src='up.gif' border=0></a>
<a href='T170150c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>