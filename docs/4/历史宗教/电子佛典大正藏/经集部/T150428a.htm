<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0428a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷3)</font> 属累品第十三 <font face='Arial'>T15, p0428a</h2></font><hr>
<span class='old'>
</a><a name="0427c28" id="0427c28">唯然世尊。诸法本净自然之性。而反思想</a><a name="0427c29" id="0427c29">计有吾我而立诸见。不能理练一切诸逆之</span><a name="0428a01" id="0428a01">本净也。如阿阇世习近颠倒。虚伪众想成勤</a><a name="0428a02" id="0428a02">苦患。若究畅此则无众难。吾从今始说诸群</a><a name="0428a03" id="0428a03">生亦无有罪无恶趣法。其入此者则超绝去无</a><a name="0428a04" id="0428a04">有终始。佛言。善哉善哉。迦叶。诚如所云。诸</a><a name="0428a05" id="0428a05">佛世尊道义之政无有尘垢。贤者阿难前白</a><a name="0428a06" id="0428a06">佛言。唯然世尊。建立斯经典。令后末世游</a><a name="0428a07" id="0428a07">阎浮提。尔时世尊从左右胁放大光明普照</a><a name="0428a08" id="0428a08">三千大千世界。树木墙壁普自然出如兹音</a><a name="0428a09" id="0428a09">响。如来则建斯经典已。设此经典在大海中。</a><a name="0428a10" id="0428a10">若劫烧时应闻是经。不得中断而不闻也。佛</a><a name="0428a11" id="0428a11">告阿难。悉如树木墙壁所出音声。诚如所云。</a><a name="0428a12" id="0428a12">斯诸正士殖众德本。最后世时受是经者终</a><a name="0428a13" id="0428a13">不中失。佛说是经时。九万六千天人远尘离</a><a name="0428a14" id="0428a14">垢诸法眼净。六万八千人悉发无上正真</a><a name="0428a15" id="0428a15">道意。二万二千菩萨得不起法忍。八千人离</a><a name="0428a16" id="0428a16">诸贪欲。三千大千世界六反震动。应时大</a><a name="0428a17" id="0428a17">音普告。天上世间悉来供养于斯经典。诸天</a><a name="0428a18" id="0428a18">伎乐不鼓自鸣。普告天上世间悉来散华烧</a><a name="0428a19" id="0428a19">香杂香捣香泽香。面悉值斯所转法轮。如来</a><a name="0428a20" id="0428a20">于此所说经者。悉为降伏众邪异道。却诸邪</a><a name="0428a21" id="0428a21">行抑制众魔。斯如来印。则为精修如来之</a><a name="0428a22" id="0428a22">法。诸族姓子。便当分别求此法印究竟正见。</a><a name="0428a23" id="0428a23">佛说如是。王阿阇世溥首童真弥勒大士。一</a><a name="0428a24" id="0428a24">切菩萨诸大声闻。舍利弗大迦叶须菩提阿</a><a name="0428a25" id="0428a25">难等。诸天世人阿须伦。闻佛所说莫不欢</a><a name="0428a26" id="0428a26">喜</a><a name="0428a27" id="0428a27"><p class='juan'>
文殊师利普超三昧经卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150427c.htm'><img src='up.gif' border=0></a>
<a href='T150428b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>