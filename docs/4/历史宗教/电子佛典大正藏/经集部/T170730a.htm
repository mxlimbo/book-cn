<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0790 佛说孛经抄 0730a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 790 佛说孛经抄</font> <font face='Arial'>(卷1)</font> <font face='Arial'>T17, p0730a</h2></font><hr>
<span class='old'>
</a><a name="0729c11" id="0729c11">仁。瞿昙没后。二兄嫉之。数求分异曰。孛</a><a name="0729c12" id="0729c12">幼好学。事师消费。与分当少。母怜念之。数</span><a name="0730a01" id="0730a01">晓二子。二子不止。孛见兄意盛。自念人生。</a><a name="0730a02" id="0730a02">皆为贪苦。我若不去者。兄终不息。因自报</a><a name="0730a03" id="0730a03">母。求行学道。母便听之。孛即去近。明师</a><a name="0730a04" id="0730a04">作沙门。于山中自得四意止。一慈众生。如</a><a name="0730a05" id="0730a05">母爱子。二悲世间。欲令解脱。三解道意。心</a><a name="0730a06" id="0730a06">常欢喜。四为能护一切不犯。复得四意。诸</a><a name="0730a07" id="0730a07">佛所誉。一制贪淫二除恚。怒三去痴念。四</a><a name="0730a08" id="0730a08">得乐不喜逢苦不忧。又绝五欲。目不贪色。耳</a><a name="0730a09" id="0730a09">不贪声。鼻不贪香。舌不贪味。身不贪细滑</a><a name="0730a10" id="0730a10">能以智慧方便之道。顺化天下。使行十善。孝</a><a name="0730a11" id="0730a11">顺父母。敬事师长。诸疑惑者。令信道德。知</a><a name="0730a12" id="0730a12">死有生。作善获福。为恶受殃。行道得道。见</a><a name="0730a13" id="0730a13">忧厄者为解免之。疾病者为施医药。服孛</a><a name="0730a14" id="0730a14">教者。死皆生天。其有郡国水旱灾异。孛至</a><a name="0730a15" id="0730a15">即平。毒害悉除</a><a name="0730a16" id="0730a16"><p>时有大国。安乐饶人。王名蓝达。所任四臣。</a><a name="0730a17" id="0730a17">专行邪谄。淫盗奸欺。侵夺无厌。民被其毒。</a><a name="0730a18" id="0730a18">王不觉知。孛愍伤之。往到城外。从道人沙陀。</a><a name="0730a19" id="0730a19">寄止七日。乃入城欲乞食。王于观上。见孛年</a><a name="0730a20" id="0730a20">少。仪容端政。行步有异。心甚爱敬。即出问</a><a name="0730a21" id="0730a21">讯。王曰。愿道人留意。我有精舍近在城外。</a><a name="0730a22" id="0730a22">可于中止。当给所须。孛曰诺。王喜曰。意欲相</a><a name="0730a23" id="0730a23">屈。明日已去。日日于宫食。孛曰善。王还向</a><a name="0730a24" id="0730a24">夫人说。孛非恒人。汝明日当见之。夫人心</a><a name="0730a25" id="0730a25">喜。床下有犬。犬名宾只。闻之亦喜。明旦孛</a><a name="0730a26" id="0730a26">来入宫。王与夫人迎为作礼。与施金床。[<a href='javascript:showpic("images/067321.gif")'>毯-炎+瞿</a>]</a><a name="0730a27" id="0730a27">毹毾[<a href='javascript:showpic("images/016966.gif")'>毯-炎+登</a>]。孛欲就坐。犬前舐足。王自起行</a><a name="0730a28" id="0730a28">澡水。敬意奉食。已而俱出。到外精舍。孛为</a><a name="0730a29" id="0730a29">王说治国政法。王大喜欢因请孛留。令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170729c.htm'><img src='up.gif' border=0></a>
<a href='T170730b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>