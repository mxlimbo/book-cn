<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0649 观察诸法行经 0744c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 649 观察诸法行经</font> <font face='Arial'>(卷4)</font> 授记品第三之一 <font face='Arial'>T15, p0744c</h2></font><hr>
<span class='old'>
</a><br><a name="0744b28" id="0744b28">　　笑面莫为嚬蹙颜　　　见于他人先问讯</a><br><a name="0744b29" id="0744b29">　　于老宿中慈尊重　　　及心智慧常善续</span><br><a name="0744c01" id="0744c01">　　于他亦未曾谪罚　　　诸有斗诤令寂静</a><br><a name="0744c02" id="0744c02">　　于寂静所常谈赞　　　等和众生常教合</a><br><a name="0744c03" id="0744c03">　　爱不爱中心常等　　　常当求于总持门</a><br><a name="0744c04" id="0744c04">　　如母爱于诸众生　　　如父爱于诸圣众</a><br><a name="0744c05" id="0744c05">　　爱所尊重如近诵　　　爱于菩萨如佛陀</a><br><a name="0744c06" id="0744c06">　　爱法亦如爱自身　　　及求所闻无厌足</a><br><a name="0744c07" id="0744c07">　　既闻法已正修行　　　亦常供养于如来</a><br><a name="0744c08" id="0744c08">　　于胜上法当信解　　　无羞怯心无懈怠</a><br><a name="0744c09" id="0744c09">　　常当供养于三宝　　　常当堪忍不正言</a><br><a name="0744c10" id="0744c10">　　常不爱恋于自身　　　寿命亦复不贪惜</a><br><a name="0744c11" id="0744c11">　　清净活命常乞食　　　不舍头多常次第</a><br><a name="0744c12" id="0744c12">　　宿住空闲未曾离　　　当舍徒众远复远</a><br><a name="0744c13" id="0744c13">　　莫乐共住在家者　　　莫作杂乱出家人</a><br><a name="0744c14" id="0744c14">　　莫爱莫诈先善言　　　教化多人入佛智</a><br><a name="0744c15" id="0744c15">　　说法时心无怯小　　　方便善入观知他</a><br><a name="0744c16" id="0744c16">　　于佛数数作意念　　　及常思法不放逸</a><br><a name="0744c17" id="0744c17">　　亦于僧所常尊重　　　及于智者常供养</a><br><a name="0744c18" id="0744c18">　　亦常亲近巧便智　　　常作无诤于定者</a><br><a name="0744c19" id="0744c19">　　于精勤者助好心　　　亦念修法信福事</a><br><a name="0744c20" id="0744c20">　　教化众生令作善　　　信者当爱心无曲</a><br><a name="0744c21" id="0744c21">　　若触苦事能开散　　　常依时行舍非时</a><br><a name="0744c22" id="0744c22">　　常行恐畏及羞耻　　　彼罪恶中生惭怖</a><br><a name="0744c23" id="0744c23">　　诸不正行远离已　　　得正行者常亲承</a><br><a name="0744c24" id="0744c24">　　守护于戒为解脱　　　亦复当求于圣行</a><br><a name="0744c25" id="0744c25">　　常当念修四念处　　　亦常亲近四正断</a><br><a name="0744c26" id="0744c26">　　及当成就如意足　　　亦当出生于诸根</a><br><a name="0744c27" id="0744c27">　　应当求力亦如定　　　于七觉分常观察</a><br><a name="0744c28" id="0744c28">　　常当修行八分道　　　亦求聚集舍摩他</a><br><a name="0744c29" id="0744c29">　　毗拨舍那常生谛　　　心所随喜而观察<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150744b.htm'><img src='up.gif' border=0></a>
<a href='T150745a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>