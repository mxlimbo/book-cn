<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0180a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷31)</font> 观天品第六之一四天王初 <font face='Arial'>T17, p0180a</h2></font><hr>
<span class='old'>
</a><a name="0179c28" id="0179c28">生信敬。礼拜既讫。以偈赞佛</a><a name="0179c29" id="0179c29"><p class='lg'>　　如来世间无上尊　　　得真解脱如实谛</span><br><a name="0180a01" id="0180a01">　　其影寂静妙无比　　　能开无上解脱道</a><br><a name="0180a02" id="0180a02">　　若人常礼如来者　　　净信无垢心寂静</a><br><a name="0180a03" id="0180a03">　　其人永脱怖畏有　　　常得安隐胜乐处</a><br><a name="0180a04" id="0180a04">　　如是寂静奇妙法　　　演说此句寂灭处</a><br><a name="0180a05" id="0180a05">　　此佛如来所说法　　　示诸众生涅槃道</a><br><a name="0180a06" id="0180a06">　　若有众生念此法　　　是名勇健无畏人</a><br><a name="0180a07" id="0180a07">　　则能得于无上处　　　常乐无恼心安隐</a><br><a name="0180a08" id="0180a08">　　若有众生念真谛　　　则如渡者升船筏</a><br><a name="0180a09" id="0180a09">　　三界之海恶洄澓　　　如是之人能超渡</a><br><a name="0180a10" id="0180a10">　　如来正觉世间眼　　　普观诸法无不遍</a><br><a name="0180a11" id="0180a11">　　此佛光明无伦匹　　　一切诸光无与等</a><br><a name="0180a12" id="0180a12">　　众生忆念自浊心　　　愚痴嗔恚欲垢等</a><br><a name="0180a13" id="0180a13">　　智慧大水甚清净　　　洗除一切众生垢</a><br><a name="0180a14" id="0180a14">　　一切众生不能见　　　外道慢心莫能了</a><br><a name="0180a15" id="0180a15">　　其法清净离尘垢　　　世尊普示诸众生</a><br><a name="0180a16" id="0180a16">　　喜乐放逸无救者　　　如是众生导师救</a><br><a name="0180a17" id="0180a17">　　渡于生死到彼岸　　　能度无救诸众生</a><br><a name="0180a18" id="0180a18">　　饶益一切诸世间　　　唯有如来无上尊</a><br><a name="0180a19" id="0180a19">　　以能利益众生故　　　是故如来最殊胜　</p></a><a name="0180a20" id="0180a20"><p>如是天帝释。以净信心。叹佛影像。低头合掌。</a><a name="0180a21" id="0180a21">与诸天众头面敬礼如来影像。复与天众低</a><a name="0180a22" id="0180a22">头合掌。礼于如来所化天衣。如是衣者。如来</a><a name="0180a23" id="0180a23">神力之所任持。时诸天众。见影像已。皆得</a><a name="0180a24" id="0180a24">离慢。离于放逸。如来所化。影像之色端严殊</a><a name="0180a25" id="0180a25">妙。千帝释天。不得为比。何况余天。时天帝</a><a name="0180a26" id="0180a26">释。见如来像神通化影。以此影像。示于憍慢</a><a name="0180a27" id="0180a27">放逸诸天。令离憍慢放逸心故</a><a name="0180a28" id="0180a28"><p>尔时诸天子。白天王言。憍尸迦。迦叶如来。以</a><a name="0180a29" id="0180a29">何因缘。于此阎摩娑罗树中。示于业网生死<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170179c.htm'><img src='up.gif' border=0></a>
<a href='T170180b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>