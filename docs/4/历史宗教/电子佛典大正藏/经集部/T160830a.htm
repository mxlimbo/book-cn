<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0715 佛说旧城喻经 0830a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 715 佛说旧城喻经</font> <font face='Arial'>(卷1)</font> <font face='Arial'>T16, p0830a</h2></font><hr>
<span class='old'>
</a><a name="0829c28" id="0829c28">若灭识法亦灭。知此法已。又复思惟。何法</a><a name="0829c29" id="0829c29">若无行法得无。何法灭已行法得灭。作是念</span><a name="0830a01" id="0830a01">已。离诸攀缘定心观察。谛观察已乃如实知。</a><a name="0830a02" id="0830a02">无明若无行法即无。无明灭已行法亦灭。由</a><a name="0830a03" id="0830a03">是无明灭则行灭。行灭则识灭。识灭则名色</a><a name="0830a04" id="0830a04">灭。名色灭则六处灭。六处灭则触灭。触灭</a><a name="0830a05" id="0830a05">则受灭。受灭则爱灭。爱灭则取灭。取灭则</a><a name="0830a06" id="0830a06">有灭。有灭则生灭。生灭则老死忧悲苦恼灭。</a><a name="0830a07" id="0830a07">由是一大苦蕴灭。一一了知如是法已。又复</a><a name="0830a08" id="0830a08">思惟。我今已履佛所行道。已被昔人所被之</a><a name="0830a09" id="0830a09">甲。已到昔人涅盘之城</a><a name="0830a10" id="0830a10"><p>佛复告言。诸苾刍。譬如有人欲远所诣。即</a><a name="0830a11" id="0830a11">履昔人所行之道。又被昔人所被之甲。乃寻</a><a name="0830a12" id="0830a12">昔人旧所都城。或行深山或行旷野。行之不</a><a name="0830a13" id="0830a13">已到彼旧城。其城广大乃是往昔王之所都。</a><a name="0830a14" id="0830a14">而此都城严丽依然。池沼园苑皆悉殊好。人</a><a name="0830a15" id="0830a15">之见者心无厌舍。是人见已。即自思惟。我</a><a name="0830a16" id="0830a16">今回还诣于本国。具以斯事上奏于王。既</a><a name="0830a17" id="0830a17">至本国即奏王曰。大王当知。我被昔人所被</a><a name="0830a18" id="0830a18">之甲。乃履昔人所行之道或行深山或行旷</a><a name="0830a19" id="0830a19">野。行之不已到一旧城。其城广大。乃是往</a><a name="0830a20" id="0830a20">昔王之都聚。而彼城隍严丽依然。池沼园苑</a><a name="0830a21" id="0830a21">皆悉殊好。人所见者心无厌舍。大王。宜应</a><a name="0830a22" id="0830a22">往彼都止。王闻语已。即允所奏。乃与臣佐</a><a name="0830a23" id="0830a23">寻都彼城。而彼都城由王居止。转更严丽人</a><a name="0830a24" id="0830a24">民炽盛丰乐倍常。诸苾刍。我亦如是。履于</a><a name="0830a25" id="0830a25">诸佛旧所行道。被于诸佛所被旧甲。行诣诸</a><a name="0830a26" id="0830a26">佛涅盘旧城。诸苾刍。何谓旧道。何谓旧甲。</a><a name="0830a27" id="0830a27">何谓旧城。即是过去诸佛所行八正之道。所</a><a name="0830a28" id="0830a28">谓正见正思惟正语正业正命正精进正念正</a><a name="0830a29" id="0830a29">定。诸苾刍。此八正道。是即旧道是即旧甲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160829c.htm'><img src='up.gif' border=0></a>
<a href='T160830b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>