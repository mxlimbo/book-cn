<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0123c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷21)</font> 畜生品第五之一 <font face='Arial'>T17, p0123c</h2></font><hr>
<span class='old'>
</a><a name="0123b28" id="0123b28"><p class='lg'>　　法能破非法　　　实语破虚妄</a><br><a name="0123b29" id="0123b29">　　智慧破愚痴　　　天破阿修罗　</p></span><a name="0123c01" id="0123c01"><p>尔时帝释。说是语已。化伊罗婆那。如前所说。</a><a name="0123c02" id="0123c02">向阿修罗军。速过疾风。手执千刃金刚。怖阿</a><a name="0123c03" id="0123c03">修罗。不以杀心。时阿修罗。见天帝释。亦走</a><a name="0123c04" id="0123c04">往趣。时四天王。三十三天。亦各疾走。天与</a><a name="0123c05" id="0123c05">阿修罗。交阵大战。皆望得胜。互相攻伐。天</a><a name="0123c06" id="0123c06">阿修罗。有被伤害。殁命而死。或有怯弱。退</a><a name="0123c07" id="0123c07">走还归。有住观视。有心念归。或有嗔恚。或</a><a name="0123c08" id="0123c08">复痴乱。或有怖畏。时天帝释。即作变化。令</a><a name="0123c09" id="0123c09">阿修罗见伊罗婆那白象王。一一头上。有千</a><a name="0123c10" id="0123c10">帝释。皆以手执千刃金刚。种种器仗。众莲华</a><a name="0123c11" id="0123c11">池。亦如前说。于华池中。见无量千帝释天</a><a name="0123c12" id="0123c12">王。伊罗婆那。化为十头。一一头上。有千浴</a><a name="0123c13" id="0123c13">池。一一池中。有千莲华。一一莲华。有百华</a><a name="0123c14" id="0123c14">台。一一华台。各有千叶。象头华台。有百千</a><a name="0123c15" id="0123c15">亿帝释天王。亿那由他种种武器。金刚宝剑。</a><a name="0123c16" id="0123c16">间无空处。时阿修罗。见是化已。怖畏迷没。作</a><a name="0123c17" id="0123c17">是念言。帝释天王。遍虚空中。间无空处。手</a><a name="0123c18" id="0123c18">执种种刀戟器仗。身力无量。种种刀杖。满</a><a name="0123c19" id="0123c19">虚空中。间无空处。遍于十方。恐其水下。天</a><a name="0123c20" id="0123c20">帝军众。亦满其中。时阿修罗。甚大怖畏。各</a><a name="0123c21" id="0123c21">共相告钵呵娑言。阿修罗。勿怖勿怖。我能伏</a><a name="0123c22" id="0123c22">彼帝释天王。伊罗婆那。说是语已。疾走往趣</a><a name="0123c23" id="0123c23">伊罗婆那大龙象王。时伊罗婆那。即时以</a><a name="0123c24" id="0123c24">鼻。捉阿修罗。于虚空中回旋转之。如人弄</a><a name="0123c25" id="0123c25">铃。垂死乃放。象既放已。得少苏息。语阿修</a><a name="0123c26" id="0123c26">罗言。一人云何能破帝释。今当一切尽共攻</a><a name="0123c27" id="0123c27">之。时四阿修罗王。复走向伊罗婆那。帝释见</a><a name="0123c28" id="0123c28">已。放金刚雹。打阿修罗。欲令退散。非为夺</a><a name="0123c29" id="0123c29">命。时阿修罗。以无量大山刀剑矛槊雨天王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170123b.htm'><img src='up.gif' border=0></a>
<a href='T170124a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>