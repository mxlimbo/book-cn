<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0450 药师琉璃光如来本愿功德经 0405c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 450 药师琉璃光如来本愿功德经</font> <font face='Arial'>(卷1)</font> <font face='Arial'>T14, p0405c</h2></font><hr>
<span class='old'>
</a><a name="0405b28" id="0405b28">正等觉行菩萨道时所发十二微妙上愿</a><a name="0405b29" id="0405b29"><p>复次曼殊室利。彼世尊药师琉璃光如来行</span><a name="0405c01" id="0405c01">菩萨道时。所发大愿及彼佛土功德庄严。我</a><a name="0405c02" id="0405c02">若一劫若一劫余说不能尽。然彼佛土一向</a><a name="0405c03" id="0405c03">清净无有女人。亦无恶趣及苦音声。琉璃</a><a name="0405c04" id="0405c04">为地。金绳界道。城阙宫阁轩窗罗网皆七宝</a><a name="0405c05" id="0405c05">成。亦如西方极乐世界。功德庄严等无差</a><a name="0405c06" id="0405c06">别。于其国中有二菩萨摩诃萨。一名日光</a><a name="0405c07" id="0405c07">遍照。二名月光遍照。是彼无量无数菩萨众</a><a name="0405c08" id="0405c08">之上首。悉能持彼世尊药师琉璃光如来正</a><a name="0405c09" id="0405c09">法宝藏。是故曼殊室利诸有信心善男子善</a><a name="0405c10" id="0405c10">女人等。应当愿生彼佛世界</a><a name="0405c11" id="0405c11"><p>尔时世尊复告曼殊师利童子言。曼殊室利。</a><a name="0405c12" id="0405c12">有诸众生。不识善恶唯怀贪吝。不知布</a><a name="0405c13" id="0405c13">施及施果报。愚痴无智阙于信根。多聚财</a><a name="0405c14" id="0405c14">宝勤加守护。见乞者来其心不喜。设不获</a><a name="0405c15" id="0405c15">已而行施时。如割身肉深生痛惜。复有</a><a name="0405c16" id="0405c16">无量悭贪有情。积集资财。于其自身尚</a><a name="0405c17" id="0405c17">不受用。何况能与父母妻子奴婢作使及来</a><a name="0405c18" id="0405c18">乞者。彼诸有情从此命终。生饿鬼界或傍</a><a name="0405c19" id="0405c19">生趣。由昔人间曾得暂闻药师琉璃光如来</a><a name="0405c20" id="0405c20">名故。念在恶趣。暂得忆念彼如来名。即</a><a name="0405c21" id="0405c21">于念时从彼处没还生人中。得宿命念</a><a name="0405c22" id="0405c22">畏恶趣苦不乐欲乐。好行惠施赞叹施</a><a name="0405c23" id="0405c23">者。一切所有悉无贪惜。渐次尚能以头目手</a><a name="0405c24" id="0405c24">足血肉身分施来求者。况余财物</a><a name="0405c25" id="0405c25"><p>复次曼殊室利。若诸有情。虽于如来受诸</a><a name="0405c26" id="0405c26">学处。而破尸罗。有虽不破尸罗而破轨</a><a name="0405c27" id="0405c27">则。有于尸罗轨则虽得不坏然毁正见。</a><a name="0405c28" id="0405c28">有虽不毁正见而弃多闻于佛所说契</a><a name="0405c29" id="0405c29">经深义不能解了。有虽多闻而增上慢。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140405b.htm'><img src='up.gif' border=0></a>
<a href='T140406a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>