<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0094a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷10)</font> 三道三乘品第三十 <font face='Arial'>T16, p0094a</h2></font><hr>
<span class='old'>
</a><a name="0093c28" id="0093c28">池中央有七宝高座。纵广一亿由旬。诸有得</a><a name="0093c29" id="0093c29">声闻菩萨乘者。诣彼七宝无畏之座。演说</span><a name="0094a01" id="0094a01">菩萨三十二殊特之业。六度四等无生灭法。</a><a name="0094a02" id="0094a02">斯由宿愿乃得生彼。尔时世尊与舍利弗。而</a><a name="0094a03" id="0094a03">说漏曰</a><a name="0094a04" id="0094a04"><p class='lg'>　　声闻菩萨乘　　　功勋不思议</a><br><a name="0094a05" id="0094a05">　　光明普所照　　　不复兴名想</a><br><a name="0094a06" id="0094a06">　　刹土极清净　　　道慧自娱乐</a><br><a name="0094a07" id="0094a07">　　永离诸欲爱　　　正法恒显曜</a><br><a name="0094a08" id="0094a08">　　日夜奉修道　　　行净无所染</a><br><a name="0094a09" id="0094a09">　　不见法相本　　　见有窠窟处</a><br><a name="0094a10" id="0094a10">　　佛藏甚深妙　　　果实不唐捐</a><br><a name="0094a11" id="0094a11">　　宿愿所追逮　　　乃得生彼刹</a><br><a name="0094a12" id="0094a12">　　彼国尽贤圣　　　演吐甘露法</a><br><a name="0094a13" id="0094a13">　　蠲除众秽恶　　　无生老病死</a><br><a name="0094a14" id="0094a14">　　颁宣诸法典　　　度人无有量</a><br><a name="0094a15" id="0094a15">　　尽趣无为海　　　寂然取灭度　</p></a><a name="0094a16" id="0094a16"><p>尔时世尊与舍利弗说此偈时。座上有七亿</a><a name="0094a17" id="0094a17">那术众生。闻如来与舍利弗说声闻菩萨大</a><a name="0094a18" id="0094a18">乘之行。此等诸人本求声闻断结受证。今闻</a><a name="0094a19" id="0094a19">大圣说声闻大乘菩萨之行。各从坐起至世</a><a name="0094a20" id="0094a20">尊所。头面礼足白佛。我等愿乐欲生师子口</a><a name="0094a21" id="0094a21">刹土法成就如来所。修清净行。志求无上正</a><a name="0094a22" id="0094a22">真之道。佛言。善哉善哉。族姓子。汝等心意</a><a name="0094a23" id="0094a23">旷大无崖。乃能发此声闻菩萨摩诃衍心。必</a><a name="0094a24" id="0094a24">果所愿亦无有虚。时彼诸人闻佛授决。欣然</a><a name="0094a25" id="0094a25">欢喜绕佛三匝。头面作礼还复本座</a><a name="0094a26" id="0094a26"><p>尔时舍利弗复白佛言。今闻如来至真等正</a><a name="0094a27" id="0094a27">觉。已说菩萨摩诃萨三道三乘。已说愿支佛</a><a name="0094a28" id="0094a28">菩萨三道三乘。复说声闻菩萨乘。未闻如来</a><a name="0094a29" id="0094a29">说声闻菩萨辟支佛乘。唯愿世尊以时敷演。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160093c.htm'><img src='up.gif' border=0></a>
<a href='T160094b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>