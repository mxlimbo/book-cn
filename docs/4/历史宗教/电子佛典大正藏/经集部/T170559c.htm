<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0745 佛说杂藏经 0559c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 745 佛说杂藏经</font> <font face='Arial'>(卷1)</font> <font face='Arial'>T17, p0559c</h2></font><hr>
<span class='old'>
</a><a name="0559b28" id="0559b28">而不生厌。贪着我身。宫人妓女。华色五欲。国</a><a name="0559b29" id="0559b29">财妻子。悉非我有。死至之时。无一随去。身自</span><a name="0559c01" id="0559c01">尚弃。何况余物。生死忧喜。无一可奇。凡细愚</a><a name="0559c02" id="0559c02">闇。迷没五欲。回流生死。莫知出路。王是智</a><a name="0559c03" id="0559c03">人。何不厌离出家求道。王时善心生。许其出</a><a name="0559c04" id="0559c04">家。月明重化之曰。若当出家。当求好师。当</a><a name="0559c05" id="0559c05">闻妙法。闻妙法已。受而修行。日夕精进。翘勤</a><a name="0559c06" id="0559c06">勿懈。说此语已。忽然不现。王至天明。禅位太</a><a name="0559c07" id="0559c07">子。舍离五欲。投迦施延。出家为道。时人以其</a><a name="0559c08" id="0559c08">国王舍重荣利求正真道。臣吏人民。多来</a><a name="0559c09" id="0559c09">供养。恭敬问讯妨修道业。于是游行至摩竭</a><a name="0559c10" id="0559c10">国。佛为说法得阿罗汉道。诸根静默无所求</a><a name="0559c11" id="0559c11">欲。执持瓦钵。入王舍城。乞得宿饭。斋还林</a><a name="0559c12" id="0559c12">中。坐草而食。洴沙王出游遇见。诣林问讯。</a><a name="0559c13" id="0559c13">汝本为王出入营。从椎钟鸣鼓。人民聚落。</a><a name="0559c14" id="0559c14">赀输库藏珍奇。资生自然。今作乞儿。独行乞</a><a name="0559c15" id="0559c15">食。岂可乐耶。汝还罢道。相与分半国治。道人</a><a name="0559c16" id="0559c16">答言。我大国王。聚落甚多。今复何缘舍大就</a><a name="0559c17" id="0559c17">小。非我所宜。洴沙王复问。汝本食以上味。盛</a><a name="0559c18" id="0559c18">以宝器。今执瓦钵。乞残宿食。不亦难乎。汝</a><a name="0559c19" id="0559c19">本为王。勇夫将士侍卫。今日单独。岂不恐怖。</a><a name="0559c20" id="0559c20">汝本在深宫。夫人后妃。妓女娱乐。好声妙色。</a><a name="0559c21" id="0559c21">盈悦耳目。坐以宝床。敷以綩綖细褥。今日飘</a><a name="0559c22" id="0559c22">然独宿林野。卧敷草蓐。岂不苦哉。道人报言。</a><a name="0559c23" id="0559c23">我以此知足无所贪乐。洴沙王言。汝是可怜</a><a name="0559c24" id="0559c24">之人。道人答言。汝是可怜人。非我也。所以</a><a name="0559c25" id="0559c25">者何。汝为五欲所缠。恩爱所驱使。不得自在。</a><a name="0559c26" id="0559c26">我今心意静悦。无欲自在。快乐种种。为洴</a><a name="0559c27" id="0559c27">沙王说法已。王即还去。问曰。此四众皆好佛</a><a name="0559c28" id="0559c28">道。欲行菩萨三事。有欲一日一夜行者。有欲</a><a name="0559c29" id="0559c29">七日行者。乃有终身行者。为得几许福耶。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170559b.htm'><img src='up.gif' border=0></a>
<a href='T170560a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>