<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0149b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷26)</font> 观天品第六之一四天王初 <font face='Arial'>T17, p0149b</h2></font><hr>
<span class='old'>
</a><br><a name="0149a28" id="0149a28">　　爱伤诸世间　　　流转生死海</a><br><a name="0149a29" id="0149a29">　　爱毒如猛火　　　灭坏诸世间</span><br><a name="0149b01" id="0149b01">　　欲乐无厌足　　　求之而不息</a><br><a name="0149b02" id="0149b02">　　无常火烧已　　　不知何所趣</a><br><a name="0149b03" id="0149b03">　　众生皆为此　　　爱毒之所诳</a><br><a name="0149b04" id="0149b04">　　爱染覆诸天　　　不觉时所迁</a><br><a name="0149b05" id="0149b05">　　天人阿修罗　　　地狱龙夜叉</a><br><a name="0149b06" id="0149b06">　　一切无自在　　　念念时所迁</a><br><a name="0149b07" id="0149b07">　　一切三界中　　　为时网所缠</a><br><a name="0149b08" id="0149b08">　　不知无自在　　　为爱之所惑　</p></a><a name="0149b09" id="0149b09"><p>如是天帝释。见天无常。有生有灭。见无常已。</a><a name="0149b10" id="0149b10">念第一法。以偈赞佛</a><a name="0149b11" id="0149b11"><p class='lg'>　　<span class='corr'>南</span>无婆伽婆　　　利益诸众生</a><br><a name="0149b12" id="0149b12">　　说爱如毒害　　　为众广分别</a><br><a name="0149b13" id="0149b13">　　了知一切法　　　其智无挂碍</a><br><a name="0149b14" id="0149b14">　　离于智所知　　　则无第三法</a><br><a name="0149b15" id="0149b15">　　无常及苦空　　　亦无有作者</a><br><a name="0149b16" id="0149b16">　　如来见实谛　　　为诸众生说　</p></a><a name="0149b17" id="0149b17"><p>尔时帝释。以清净心。赞叹佛已。如印所印。还</a><a name="0149b18" id="0149b18">住所止。受天快乐</a><a name="0149b19" id="0149b19"><p>复次比丘。知业果报。观三十三天所住之地。</a><a name="0149b20" id="0149b20">彼以闻慧。见第二处。名曰山峰。众生何业。而</a><a name="0149b21" id="0149b21">生彼处。彼以闻慧。见此众生。教人持戒。乃至</a><a name="0149b22" id="0149b22">一日一夜。不杀众生。亦不偷盗。不犯王法。不</a><a name="0149b23" id="0149b23">行偷盗。乃至小罪亦不故犯。是人命终生于</a><a name="0149b24" id="0149b24">第二。山峰之处。其地柔软。须弥山峰。种种杂</a><a name="0149b25" id="0149b25">业。光明庄严。于此地中。观见一切须弥山根。</a><a name="0149b26" id="0149b26">金银琉璃杂宝庄严。无量天鬘衣服。庄严其</a><a name="0149b27" id="0149b27">地。妙色如融金聚。毗琉璃林庄严山地。与诸</a><a name="0149b28" id="0149b28">天女。游戏其中。复往诣于饮食之河。一名天</a><a name="0149b29" id="0149b29">善味河。二名大驶流河。三名流行河。四名大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170149a.htm'><img src='up.gif' border=0></a>
<a href='T170149c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>