<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0657c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷3)</font> 十二因缘品第五 <font face='Arial'>T14, p0657c</h2></font><hr>
<span class='old'>
</a><a name="0657b28" id="0657b28">死流得到陆地。是人得度无明淤泥。是人得</a><a name="0657b29" id="0657b29">到安隐之处。持世。若我今世若我灭后。若</span><a name="0657c01" id="0657c01">闻若信若读诵若修习是十二因缘方便者。</a><a name="0657c02" id="0657c02">我与是人授记不久当得无生法忍。我亦记</a><a name="0657c03" id="0657c03">是人不久当于现在诸佛所。得受阿耨多罗</a><a name="0657c04" id="0657c04">三藐三菩提记</a><a name="0657c05" id="0657c05"><p><b>　　<A NAME="n341"></A>持世经四念处品第六</b></a><a name="0657c06" id="0657c06"><p>佛告持世。何谓菩萨摩诃萨善知四念处。菩</a><a name="0657c07" id="0657c07">萨摩诃萨观择四念处。顺身观身。顺受观</a><a name="0657c08" id="0657c08">受。顺心观心。顺法观法。何谓为顺身观</a><a name="0657c09" id="0657c09">身。顺受心法观受心法。持世。菩萨摩诃萨</a><a name="0657c10" id="0657c10">顺身观身时如实观身相。所谓是身无常苦</a><a name="0657c11" id="0657c11">如病如疮。苦恼忧衰动坏之相。是身不净</a><a name="0657c12" id="0657c12">可恶恶露。身中种种充满其内。九疮孔中常</a><a name="0657c13" id="0657c13">流臭秽。身之不净犹如行厕。如是正观身</a><a name="0657c14" id="0657c14">时。不得是身一毫清净无不可恶者。知是身</a><a name="0657c15" id="0657c15">骨体筋缠。皮肉所裹。从本业因缘果报所起</a><a name="0657c16" id="0657c16">集取所缚。何等为集。何等为取。从先因缘起</a><a name="0657c17" id="0657c17">是身。是名为取。今以沐浴饮食衣被床卧被</a><a name="0657c18" id="0657c18">辱医药。是名为集。如是现在因缘为集取所</a><a name="0657c19" id="0657c19">缚。本业果报力故有用。又是身四大所造无</a><a name="0657c20" id="0657c20">决定实。色阴所摄数名为身。何故说名为身。</a><a name="0657c21" id="0657c21">能有所作故。说名为身。贪着依止处故。说名</a><a name="0657c22" id="0657c22">为身。随意有用故。说名为身。从忆想分别起</a><a name="0657c23" id="0657c23">故。说名为身。假合作故说名为身。与业合故</a><a name="0657c24" id="0657c24">说名为身。是身不久终归坏败。无常无定变</a><a name="0657c25" id="0657c25">异之相。是身不在身内。不在身外。不在中间。</a><a name="0657c26" id="0657c26">是身不知身。亦不见身。是身无作无动无有</a><a name="0657c27" id="0657c27">愿求。亦无有心。与草木瓦石等无有异。身中</a><a name="0657c28" id="0657c28">无有决定身相。如是正观择身。知是无有作</a><a name="0657c29" id="0657c29">者。亦无使作者。是身无前际无后际无中际。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140657b.htm'><img src='up.gif' border=0></a>
<a href='T140658a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>