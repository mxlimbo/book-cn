<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0072c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷13)</font> 地狱品第三之一 <font face='Arial'>T17, p0072c</h2></font><hr>
<span class='old'>
</a><a name="0072b28" id="0072b28">处。贫穷多病。为他所使。在巷乞求。身形矬</a><a name="0072b29" id="0072b29">短。是彼恶业余残果报</span><a name="0072c01" id="0072c01"><p>又彼比丘。知业果报。观大焦热之大地狱。复</a><a name="0072c02" id="0072c02">有何处。彼见闻知复有异处。名大悲处。是彼</a><a name="0072c03" id="0072c03">地狱第十四处。众生何业生于彼处。彼见闻</a><a name="0072c04" id="0072c04">知。若人杀生偷盗邪行饮酒妄语。及邪见等。</a><a name="0072c05" id="0072c05">乐行多作。业及果报。如前所说。复有善人。</a><a name="0072c06" id="0072c06">从他人边读诵经论。或复从其闻有经论。彼</a><a name="0072c07" id="0072c07">人多欲。淫其妻妾。教师等妇而实贞良。诱</a><a name="0072c08" id="0072c08">诳行淫。常向人说。彼是我母。以教师妇。母</a><a name="0072c09" id="0072c09">相似故。痴心违信。如是行欲。彼人以是恶</a><a name="0072c10" id="0072c10">业因缘。身坏命终。堕于恶处。在彼地狱生</a><a name="0072c11" id="0072c11">大悲处。受大苦恼。所谓苦者。如前所说活</a><a name="0072c12" id="0072c12">等地狱所受苦恼。彼一切苦此中具受。复有</a><a name="0072c13" id="0072c13">胜者。所谓彼处有热铁床。床有利刀。状如</a><a name="0072c14" id="0072c14">磨齿。罪人在中。恒常急磨。一切身分。皮肉</a><a name="0072c15" id="0072c15">筋脉骨髓血汁。皆悉和合。既如是磨。悲号</a><a name="0072c16" id="0072c16">啼哭。余地狱人既闻其声。生大苦恼。于自</a><a name="0072c17" id="0072c17">身苦不复觉知。虽如是磨而常不死。如是无</a><a name="0072c18" id="0072c18">量百千年岁磨而常活。乃至恶业未坏未烂。</a><a name="0072c19" id="0072c19">业气未尽。于一切时与苦不止。若恶业尽。彼</a><a name="0072c20" id="0072c20">地狱处尔乃得脱。于六千世生于饿鬼畜生</a><a name="0072c21" id="0072c21">之中。若脱彼处。难得人身。如龟遇孔。若生</a><a name="0072c22" id="0072c22">人中同业之处或胎中死。或生已死。或有生</a><a name="0072c23" id="0072c23">已未坐而死。或有生已未行而死。或有生已</a><a name="0072c24" id="0072c24">能行而死。或有行走而便死者。随其所生。诸</a><a name="0072c25" id="0072c25">根不具。是彼恶业余残果报</a><a name="0072c26" id="0072c26"><p>又彼比丘。知业果报。观大焦热之大地狱。复</a><a name="0072c27" id="0072c27">有何处。彼见闻知复有异处。名无非闇。是</a><a name="0072c28" id="0072c28">彼地狱第十五处。众生何业生于彼处。彼见</a><a name="0072c29" id="0072c29">闻知。若人杀生偷盗邪行饮酒妄语邪见。乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170072b.htm'><img src='up.gif' border=0></a>
<a href='T170073a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>