<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0544c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷5)</font> 佛心品第四 <font face='Arial'>T16, p0544c</h2></font><hr>
<span class='old'>
</a><a name="0544b28" id="0544b28">转变。大慧。是名九种转变见。依九种转变</a><a name="0544b29" id="0544b29">见故。一切外道说于转变从有无生。大慧。</span><a name="0544c01" id="0544c01">何者外道形相转变。大慧。譬如以金作庄</a><a name="0544c02" id="0544c02">严具。镮钏璎珞种种各异。形相虽殊金体不</a><a name="0544c03" id="0544c03">变。一切外道分别诸法形相转变亦复如</a><a name="0544c04" id="0544c04">是。大慧。复有外道分别诸法依因转变。大</a><a name="0544c05" id="0544c05">慧。而彼诸法亦非如是非不如是。以依</a><a name="0544c06" id="0544c06">分别故。大慧。如是一切转变亦尔。应知譬</a><a name="0544c07" id="0544c07">如乳酪酒果等熟一一转变。一切外道分别</a><a name="0544c08" id="0544c08">转变亦复如是。而无实法可以转变。以自</a><a name="0544c09" id="0544c09">心见有无可取。分别有无故。大慧。一切凡夫</a><a name="0544c10" id="0544c10">亦复如是。以依自心分别。而生一切诸法。大</a><a name="0544c11" id="0544c11">慧。无有法生无有法转。如幻梦中见诸色</a><a name="0544c12" id="0544c12">事。大慧。譬如梦中见一切事石女儿生死。</a><a name="0544c13" id="0544c13">尔时世尊重说偈言</a><a name="0544c14" id="0544c14"><p class='lg'>　　转变时形相　　　四大种诸根</a><br><a name="0544c15" id="0544c15">　　中阴及诸取　　　如是取非智</a><br><a name="0544c16" id="0544c16">　　因缘生世间　　　佛不如是说</a><br><a name="0544c17" id="0544c17">　　因缘即世间　　　如乾闼婆城　</p></a><a name="0544c18" id="0544c18"><p>尔时大慧菩萨摩诃萨。复白佛言。世尊。惟愿</a><a name="0544c19" id="0544c19">如来应正遍知。善说一切诸法相续不相续</a><a name="0544c20" id="0544c20">相。惟愿善逝说一切法相续不相续相。我及</a><a name="0544c21" id="0544c21">一切诸菩萨众。善解诸法相续不相续相。善</a><a name="0544c22" id="0544c22">巧方便知已。不堕执着诸法相续不相续</a><a name="0544c23" id="0544c23">相。离一切法相续不相续言说文字妄想已。</a><a name="0544c24" id="0544c24">得力自在神通游化十方一切诸佛国土</a><a name="0544c25" id="0544c25">大众之中。陀罗尼门善印所印。十尽句善</a><a name="0544c26" id="0544c26">转所转。种种变化光明照曜。譬如四大</a><a name="0544c27" id="0544c27">日月摩尼自然而行。众生受用远离诸地惟</a><a name="0544c28" id="0544c28">自心见分别之相。示一切法如幻如梦。示</a><a name="0544c29" id="0544c29">入依止诸佛之地。于众生界随其所应而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160544b.htm'><img src='up.gif' border=0></a>
<a href='T160545a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>