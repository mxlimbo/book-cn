<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0057b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷4)</font> 授不退转天子记品第十五 <font face='Arial'>T15, p0057b</h2></font><hr>
<span class='old'>
</a><a name="0057a28" id="0057a28">切难行苦行殷勤精进。而过去诸佛不见授</a><a name="0057a29" id="0057a29">阿耨多罗三藐三菩提记。所以者何。我住身</span><a name="0057b01" id="0057b01">口心。起精进相故。梵天。我后得如天子所说</a><a name="0057b02" id="0057b02">牢强精进故。然灯佛授我记言。汝于来世当</a><a name="0057b03" id="0057b03">得作佛号释迦牟尼。是故梵天。若菩萨。疾欲</a><a name="0057b04" id="0057b04">受记。应当修习如是牢强精进。谓于诸法不</a><a name="0057b05" id="0057b05">起精进相。世尊。何等是不起相精进。佛言。</a><a name="0057b06" id="0057b06">三世等空精进。是名不起相精进。世尊。云</a><a name="0057b07" id="0057b07">何为三世等空精进。佛言。过去心已灭。未来</a><a name="0057b08" id="0057b08">心未至。现在心无住。若法灭不复更起。若</a><a name="0057b09" id="0057b09">未至即无生相。若无住即住实相。又实相亦</a><a name="0057b10" id="0057b10">无有生。若法无生则无去来今。若无去来今</a><a name="0057b11" id="0057b11">者则从本已来性常不生。是名三世等空精</a><a name="0057b12" id="0057b12">进。能令菩萨疾得受记。梵天。菩萨成就如</a><a name="0057b13" id="0057b13">是法忍者。能了达一切法无所舍。是名檀波</a><a name="0057b14" id="0057b14">罗蜜。了达一切法无漏。是名尸波罗蜜。了</a><a name="0057b15" id="0057b15">达一切法无伤。是名羼提波罗蜜。了达一切</a><a name="0057b16" id="0057b16">法无所起。是名毗梨耶波罗蜜。了达一切法</a><a name="0057b17" id="0057b17">平等。是名禅波罗蜜。了达一切法无所分</a><a name="0057b18" id="0057b18">别。是名般若波罗蜜。若菩萨如是了达则于</a><a name="0057b19" id="0057b19">诸法无增无减无正无邪。是菩萨虽布施不</a><a name="0057b20" id="0057b20">求果报。虽持戒无所贪着。虽忍辱知内外空。</a><a name="0057b21" id="0057b21">虽精进知无起相。虽禅定无所依止。虽行慧</a><a name="0057b22" id="0057b22">无所取相。梵天。菩萨成就如是法忍。虽示</a><a name="0057b23" id="0057b23">现一切所行。而无所染污。是人得世间平等</a><a name="0057b24" id="0057b24">相。不为利衰毁誉称讥苦乐之所倾动。出过</a><a name="0057b25" id="0057b25">一切世间法故。不自高不自下。不喜不戚。不</a><a name="0057b26" id="0057b26">动不逸。无二心离诸缘得无二法。为堕见</a><a name="0057b27" id="0057b27">二法众生起大悲心。为其受身而教化之。梵</a><a name="0057b28" id="0057b28">天。是名第一牢强精进。所谓得无我空法忍。</a><a name="0057b29" id="0057b29">而于众生起大悲心。为之受身说是牢强精<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150057a.htm'><img src='up.gif' border=0></a>
<a href='T150057c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>