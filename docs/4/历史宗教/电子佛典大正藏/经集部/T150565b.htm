<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0565b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷3)</font> <font face='Arial'>T15, p0565b</h2></font><hr>
<span class='old'>
</a><br><a name="0565a28" id="0565a28">　　知道无垢无碍智　　　说寂无碍清净法</a><br><a name="0565a29" id="0565a29">　　假使虚空星宿落　　　地海城邑悉坏灭</span><br><a name="0565b01" id="0565b01">　　虚空无为性变异　　　如来终无不实语</a><br><a name="0565b02" id="0565b02">　　见于苦恼诸众生　　　安住取着分别中</a><br><a name="0565b03" id="0565b03">　　为彼显示离取着　　　所谓甚深寂灭空</a><br><a name="0565b04" id="0565b04">　　不可思议无数劫　　　大雄勇猛久已学</a><br><a name="0565b05" id="0565b05">　　修学一切无著已　　　是故佛无诸过失</a><br><a name="0565b06" id="0565b06">　　佛所修学一切法　　　如所得法为他说</a><br><a name="0565b07" id="0565b07">　　此非愚痴凡夫地　　　又非一切诸外道</a><br><a name="0565b08" id="0565b08">　　心常安住于我想　　　是名过失诸凡夫</a><br><a name="0565b09" id="0565b09">　　若能善知无我法　　　无有一切诸过失</a><br><a name="0565b10" id="0565b10">　　大雄所出真实语　　　恒常安住于实法</a><br><a name="0565b11" id="0565b11">　　安住如是实法已　　　复能演说于实语</a><br><a name="0565b12" id="0565b12">　　过去曾修真实行　　　乃能称述于本愿</a><br><a name="0565b13" id="0565b13">　　获得真实妙果报　　　是以能说真实语</a><br><a name="0565b14" id="0565b14">　　具足所行真实行　　　善能觉于真实际</a><br><a name="0565b15" id="0565b15">　　如是所修真实行　　　归命人尊大智慧</a><br><a name="0565b16" id="0565b16">　　其智最胜无伦匹　　　智慧具足甚光明</a><br><a name="0565b17" id="0565b17">　　究竟到于胜智慧　　　归命智慧言说者</a><br><a name="0565b18" id="0565b18">　　能与众生作亲友　　　久远修习慈悲心</a><br><a name="0565b19" id="0565b19">　　善能安住而不动　　　不动犹如须弥山</a><br><a name="0565b20" id="0565b20">　　天人所师备广德　　　教诫大众群生类</a><br><a name="0565b21" id="0565b21">　　善逝甚深胜智慧　　　处众无畏而震吼</a><br><a name="0565b22" id="0565b22">　　如是无畏师子吼　　　如师子王威雄猛</a><br><a name="0565b23" id="0565b23">　　降伏一切诸外道　　　犹如师子摧野干</a><br><a name="0565b24" id="0565b24">　　大雄善能降不调　　　所调复能善调御</a><br><a name="0565b25" id="0565b25">　　能令成就为善友　　　安住坚固而不坏</a><br><a name="0565b26" id="0565b26">　　见彼苦恼诸众生　　　最极依止于我见</a><br><a name="0565b27" id="0565b27">　　为其演畅无我法　　　无有贪爱及不爱</a><br><a name="0565b28" id="0565b28">　　不学愚痴凡夫人　　　依止崄难不善径</a><br><a name="0565b29" id="0565b29">　　为彼显示真实道　　　所谓趣向涅槃路<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150565a.htm'><img src='up.gif' border=0></a>
<a href='T150565c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>