<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0254c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷3)</font> 平等品第三 <font face='Arial'>T16, p0254c</h2></font><hr>
<span class='old'>
</a><a name="0254b28" id="0254b28">萨亦尔。闻诸魔声及外道声。不恐不怖不怯</a><a name="0254b29" id="0254b29">不畏。是名菩萨无有怖畏。善男子。菩萨摩诃</span><a name="0254c01" id="0254c01">萨具是十法与地平等。善男子。菩萨摩诃萨</a><a name="0254c02" id="0254c02">具足十法与水平等。何者为十。一者福德渐</a><a name="0254c03" id="0254c03">深。二者生白净法。三者欢喜咨嗟润泽。四者</a><a name="0254c04" id="0254c04">渍烂一切烦恼根栽。五者清净无浊。六者灭</a><a name="0254c05" id="0254c05">烦恼热。七者除诸渴爱。八者甚深难[曰/月]。九者</a><a name="0254c06" id="0254c06">能漂好丑。十者净烦恼尘。善男子。云何菩萨</a><a name="0254c07" id="0254c07">摩诃萨福德渐深。善男子。譬如诸水次第流</a><a name="0254c08" id="0254c08">注渐入深处。菩萨亦尔。流注善法渐渐向深。</a><a name="0254c09" id="0254c09">是名菩萨福德渐深。云何菩萨生白净法。善</a><a name="0254c10" id="0254c10">男子。譬如水聚能生一切草木丛林种种妙</a><a name="0254c11" id="0254c11">药。菩萨亦尔。以三昧故生长一切助菩提法。</a><a name="0254c12" id="0254c12">已生长者重复增广。乃至成于一切种智。树</a><a name="0254c13" id="0254c13">木丛林于佛刹土令生法果活立众生。是名</a><a name="0254c14" id="0254c14">菩萨生长善法。云何菩萨欢喜咨嗟润泽。善</a><a name="0254c15" id="0254c15">男子。譬如清水自性润泽复润余物。菩萨亦</a><a name="0254c16" id="0254c16">尔。自性欢喜咨嗟润泽复润于他。言欢喜者</a><a name="0254c17" id="0254c17">是出世法。言咨嗟者依佛法僧。言润泽者是</a><a name="0254c18" id="0254c18">心清净。是名菩萨欢喜咨嗟润泽。云何菩萨</a><a name="0254c19" id="0254c19">渍烂烦恼根栽。善男子。譬如清水若草若木</a><a name="0254c20" id="0254c20">若根若叶皆能渍烂。菩萨亦尔。因修三昧一</a><a name="0254c21" id="0254c21">切烦恼根栽相续而渍烂之。乃至名相亦皆</a><a name="0254c22" id="0254c22">灭尽不知所在。烦恼臭秽习气亦尽。是名菩</a><a name="0254c23" id="0254c23">萨渍烂一切烦恼根栽。云何菩萨清净无浊。</a><a name="0254c24" id="0254c24">善男子。譬如净水体性清净无有垢秽。菩萨</a><a name="0254c25" id="0254c25">亦尔。自性清净无垢无秽。言清净者。一切随</a><a name="0254c26" id="0254c26">眠烦恼结使贪嗔痴等皆消灭故。诸根无染</a><a name="0254c27" id="0254c27">无垢无秽。是名菩萨清净无浊。云何菩萨灭</a><a name="0254c28" id="0254c28">烦恼热。善男子。譬如水性夏月蒸热。一切地</a><a name="0254c29" id="0254c29">土并诸地上。一切众生为作清凉。菩萨亦尔。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160254b.htm'><img src='up.gif' border=0></a>
<a href='T160255a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>