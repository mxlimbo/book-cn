<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0218c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷37)</font> 观天品第六之一四天王初 <font face='Arial'>T17, p0218c</h2></font><hr>
<span class='old'>
</a><a name="0218b28" id="0218b28"><p>牟修楼陀。何者复是十一天道。而着彼道得</a><a name="0218b29" id="0218b29">到天上。谓信业果。信业果者。一切恶业。皆悉</span><a name="0218c01" id="0218c01">舍离。乃至不起微尘等恶。唯于恶业见则怖</a><a name="0218c02" id="0218c02">畏。彼人善业不善业果。一切皆知。彼人知已。</a><a name="0218c03" id="0218c03">造作善业。舍不善业。彼人恒常习作善业。身</a><a name="0218c04" id="0218c04">坏命终。得生天上。此有偈言</a><a name="0218c05" id="0218c05"><p class='lg'>　　若知业果者　　　常见微细义</a><br><a name="0218c06" id="0218c06">　　彼恶所不染　　　如空泥不污　</p></a><a name="0218c07" id="0218c07"><p>牟修楼陀。何者复是十二天道。而着彼道。得</a><a name="0218c08" id="0218c08">到天上谓于三宝。深心信敬。不颠倒信。彼于</a><a name="0218c09" id="0218c09">三宝。深心信敬。不颠倒故。无量功德。多有无</a><a name="0218c10" id="0218c10">量百百功德。此一功德。则胜一切诸余功德。</a><a name="0218c11" id="0218c11">谓此丈夫。先受人乐。终到涅槃。谓天天女。不</a><a name="0218c12" id="0218c12">放逸行。若放逸天。非世间乐。非出世乐。以</a><a name="0218c13" id="0218c13">是义故。牟修楼陀。如彼大仙。名迦那迦牟尼</a><a name="0218c14" id="0218c14">世尊。如是为彼夜摩天王乐见说法。彼如是</a><a name="0218c15" id="0218c15">法。一切如来法皆如是。更不异法。如汝于前</a><a name="0218c16" id="0218c16">旧天所闻。此有偈言</a><a name="0218c17" id="0218c17"><p class='lg'>　　深心信三宝　　　无量数勤修</a><br><a name="0218c18" id="0218c18">　　于先得生天　　　终得涅槃果　</p></a><a name="0218c19" id="0218c19"><p>此等则是十二天道。恒常修行。如是必定得</a><a name="0218c20" id="0218c20">果不疑。尔时天王牟修楼陀。并八万天。从佛</a><a name="0218c21" id="0218c21">世尊。闻此法门。闻已皆得须陀洹果。尔时天</a><a name="0218c22" id="0218c22">王牟修楼陀。礼世尊足。而说偈言</a><a name="0218c23" id="0218c23"><p class='lg'>　　我得脱恶道　　　依于佛世尊</a><br><a name="0218c24" id="0218c24">　　一切天孤独　　　如来法救度</a><br><a name="0218c25" id="0218c25">　　我朝日得果　　　入于佛法中</a><br><a name="0218c26" id="0218c26">　　共天如是入　　　过生死畏处　</p></a><a name="0218c27" id="0218c27"><p>牟修楼陀。如是说已。飞升虚空。并诸天众。向</a><a name="0218c28" id="0218c28">夜摩天所居地处。彼天一切如是皆到。既到</a><a name="0218c29" id="0218c29">天中。犹故受乐。游行嬉戏。一生命业。尽已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170218b.htm'><img src='up.gif' border=0></a>
<a href='T170219a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>