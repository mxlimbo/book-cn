<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0726a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷1)</font> 密严会品第一 <font face='Arial'>T16, p0726a</h2></font><hr>
<span class='old'>
</a><br><a name="0725c28" id="0725c28">　　以住本清净　　　相应妙理中</a><br><a name="0725c29" id="0725c29">　　天人等见者　　　变化之所作</span><br><a name="0726a01" id="0726a01">　　佛非彼此现　　　而同于日月</a><br><a name="0726a02" id="0726a02">　　住于圆应道　　　现除诸贡高</a><br><a name="0726a03" id="0726a03">　　异学各不同　　　随宜而摄御</a><br><a name="0726a04" id="0726a04">　　种种众智法　　　王论三毗陀</a><br><a name="0726a05" id="0726a05">　　悉是诸如来　　　定力持而说</a><br><a name="0726a06" id="0726a06">　　国王王臣等　　　乃至山林处</a><br><a name="0726a07" id="0726a07">　　所有诸仪则　　　皆从佛出生</a><br><a name="0726a08" id="0726a08">　　十方众宝藏　　　出生清净宝</a><br><a name="0726a09" id="0726a09">　　悉是天中天　　　自在威神故</a><br><a name="0726a10" id="0726a10">　　一切三界中　　　有诸明智者</a><br><a name="0726a11" id="0726a11">　　种种方便业　　　因佛而成就</a><br><a name="0726a12" id="0726a12">　　现从兜率降　　　婇女众围绕</a><br><a name="0726a13" id="0726a13">　　歌舞共欢娱　　　日夜常游集</a><br><a name="0726a14" id="0726a14">　　或如坚利智　　　舍陵波居士</a><br><a name="0726a15" id="0726a15">　　执世之直绳　　　与夺而招放</a><br><a name="0726a16" id="0726a16">　　虽于一切处　　　现为明智者</a><br><a name="0726a17" id="0726a17">　　而在密严中　　　寂然无动作</a><br><a name="0726a18" id="0726a18">　　此大牟尼境　　　凡愚异分别</a><br><a name="0726a19" id="0726a19">　　譬如翳目人　　　亦犹众渴兽</a><br><a name="0726a20" id="0726a20">　　如世观于幻　　　梦中诸所取</a><br><a name="0726a21" id="0726a21">　　天中天境界　　　佛子见其真</a><br><a name="0726a22" id="0726a22">　　如是观行人　　　如从于睡觉</a><br><a name="0726a23" id="0726a23">　　那罗与伊舍　　　梵天娑旦那</a><br><a name="0726a24" id="0726a24">　　难陀鸠摩罗　　　劫比首迦等</a><br><a name="0726a25" id="0726a25">　　处定而思审　　　于此常迷惑</a><br><a name="0726a26" id="0726a26">　　去来现在世　　　一切诸牟尼</a><br><a name="0726a27" id="0726a27">　　习气覆于心　　　亦所不能见</a><br><a name="0726a28" id="0726a28">　　善哉金刚藏　　　普行诸地中</a><br><a name="0726a29" id="0726a29">　　复以佛威神　　　而居密严土<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160725c.htm'><img src='up.gif' border=0></a>
<a href='T160726b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>