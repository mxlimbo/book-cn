<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0763 佛说法乘义决定经 0655b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 763 佛说法乘义决定经</font> <font face='Arial'>(卷1)</font> <font face='Arial'>T17, p0655b</h2></font><hr>
<span class='old'>
</a><a name="0655a28" id="0655a28">一切身。皆生爱乐。由如是心。随顺染欲。种种</a><a name="0655a29" id="0655a29">爱着。不了虚幻。妄执为实。是故应当如实观</span><a name="0655b01" id="0655b01">察。如是五体。皆从四大缘会而生。一心思惟。</a><a name="0655b02" id="0655b02">安住悟入妙三摩地。名身定智。譬如山上散</a><a name="0655b03" id="0655b03">水。于下流布四方。如是散已。不见其水。地</a><a name="0655b04" id="0655b04">复干涸。时有天人。空中告言。汝若须水。我</a><a name="0655b05" id="0655b05">有天水大泉。自然涌出。洁净清凉。甚可爱乐。</a><a name="0655b06" id="0655b06">济渡润益。无有穷尽。身生定智。利益无穷。亦</a><a name="0655b07" id="0655b07">复如是。复告比丘。当审思惟观察筹量。此</a><a name="0655b08" id="0655b08">身不实。勿应爱着。譬如优昙钵罗华。钵头摩</a><a name="0655b09" id="0655b09">华。俱勿陀华。奔茶利迦华。如是青黄赤白。四</a><a name="0655b10" id="0655b10">种莲华。众色殊好。甚可爱乐。皆生于水而</a><a name="0655b11" id="0655b11">坏于水。此身变异。虚幻不实。亦复如是。复</a><a name="0655b12" id="0655b12">告比丘。身语意业。圆满清净。获得胜解。如实</a><a name="0655b13" id="0655b13">安住三摩地门。以清净心。观一切身。皆非坚</a><a name="0655b14" id="0655b14">固。譬如长者及长者子。以众珍宝新净妙</a><a name="0655b15" id="0655b15">衣。严饰其身。色相虽好。体非坚固。能以清净</a><a name="0655b16" id="0655b16">身语意业。而为庄严。是名坚固。复告比丘。如</a><a name="0655b17" id="0655b17">是观察。善思念之。此身五体。有为无常。应行</a><a name="0655b18" id="0655b18">住坐卧四威仪中。系念思惟。清净定智。坚</a><a name="0655b19" id="0655b19">固摄受。比丘。是名五三摩地。比丘复白佛言。</a><a name="0655b20" id="0655b20">世尊。云何四禅定地。佛言。所谓离生喜乐地。</a><a name="0655b21" id="0655b21">离诸欲染一切烦恼故。定生喜乐地。已离寻</a><a name="0655b22" id="0655b22">伺降伏障染故。离喜妙乐地。安住方便作利</a><a name="0655b23" id="0655b23">乐行故。舍念清净地。苦乐已离。善恶心伏。非</a><a name="0655b24" id="0655b24">苦非乐念已离故。方便修习圆满清净。比丘。</a><a name="0655b25" id="0655b25">是名四禅定地。云何四无色定。佛言。所谓</a><a name="0655b26" id="0655b26">空无边处定。一切色想俱已远离。平等持</a><a name="0655b27" id="0655b27">心。如实安住故。识无边处定。内识无边。如实</a><a name="0655b28" id="0655b28">安住故。无所有处定。于一切法。皆无所有故。</a><a name="0655b29" id="0655b29">非想非非想处定。粗想非有。细想非无故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170655a.htm'><img src='up.gif' border=0></a>
<a href='T170655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>