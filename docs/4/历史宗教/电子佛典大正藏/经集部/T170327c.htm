<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0327c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷55)</font> 观天品第六之一四天王初 <font face='Arial'>T17, p0327c</h2></font><hr>
<span class='old'>
</a><a name="0327b28" id="0327b28">处不放逸行。于后退时。心不生悔。命尽死时。</a><a name="0327b29" id="0327b29">丑面可畏地狱之使。不来现前。汝夜摩王。慎</span><a name="0327c01" id="0327c01">勿放逸。勿放逸行。汝于彼处。闻我音声。故来</a><a name="0327c02" id="0327c02">至此。汝既舍离一切境界。为听法故。而来至</a><a name="0327c03" id="0327c03">此。若苦恼者。随顺法行。则非奇特。若受天</a><a name="0327c04" id="0327c04">乐。不放逸行。此则为难。汝夜摩主牟修楼</a><a name="0327c05" id="0327c05">陀。若不着欲。则为大乐。若更余天。近汝爱</a><a name="0327c06" id="0327c06">汝。随汝而行。为军众者。善得生处。以得近</a><a name="0327c07" id="0327c07">汝善知识故。恒常得乐。近恶知识。乐不可得。</a><a name="0327c08" id="0327c08">汝夜摩主牟修楼陀。于此天众。多作利益。此</a><a name="0327c09" id="0327c09">诸天众。以近汝故。得二种乐。谓今世乐。后</a><a name="0327c10" id="0327c10">涅槃乐。汝等诸天一切军众。各各还向自地</a><a name="0327c11" id="0327c11">处去。我今复欲更向其余放逸天处。为除放</a><a name="0327c12" id="0327c12">逸</a><a name="0327c13" id="0327c13"><p>善时鹅王。如是说已。彼诸天众。于山顶上。飞</a><a name="0327c14" id="0327c14">升虚空。牟修楼陀夜摩天王闻说法已。随喜</a><a name="0327c15" id="0327c15">赞叹上天宫殿。天众围绕。上升虚空。共诸天</a><a name="0327c16" id="0327c16">众。诸天女众之所围绕。复有余天。住山鬘山</a><a name="0327c17" id="0327c17">千峰之中。游戏受乐。如是放逸。放逸而行。境</a><a name="0327c18" id="0327c18">界所迷爱乐境界。为爱所坏。于园林中莲花</a><a name="0327c19" id="0327c19">水池。意念树林。如是如是。迭共同伴。游戏受</a><a name="0327c20" id="0327c20">乐。五乐音声。天乐之音。不可譬喻。在饮食河。</a><a name="0327c21" id="0327c21">游戏受乐。一切时华。一切时果。众鸟音声。皆</a><a name="0327c22" id="0327c22">悉具足。饶莲华池具足之处。自业化果。受</a><a name="0327c23" id="0327c23">第一乐。如是乃至爱善业尽。作集业尽。善</a><a name="0327c24" id="0327c24">业尽故。如自业行。或堕地狱。或堕饿鬼。或</a><a name="0327c25" id="0327c25">堕畜生。若以余业。得生人中同业之处。第一</a><a name="0327c26" id="0327c26">富乐。或近海畔。或在其余饶流水处。作大富</a><a name="0327c27" id="0327c27">人广多商贾。或作国王。常在海畔。船舶具</a><a name="0327c28" id="0327c28">足。多有财物。多有人众。一切人爱</a><a name="0327c29" id="0327c29"><p class='juan'>
正法念处经卷第五十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170327b.htm'><img src='up.gif' border=0></a>
<a href='T170328a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>