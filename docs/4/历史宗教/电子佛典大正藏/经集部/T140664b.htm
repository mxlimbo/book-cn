<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0664b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷4)</font> 本事品第十一 <font face='Arial'>T14, p0664b</h2></font><hr>
<span class='old'>
</a><a name="0664a28" id="0664a28">世间缘方便。常观有为法缘方便。常观世谛</a><a name="0664a29" id="0664a29">缘方便。亦常勤行坏散一切法缘方便。亦无</span><a name="0664b01" id="0664b01">贪着处。是菩萨修集如是法。疾得诸法实</a><a name="0664b02" id="0664b02">相方便。又复持世。菩萨摩诃萨勤行精进起</a><a name="0664b03" id="0664b03">方便力。而亦常观诸法实相。不依止世乐。亦</a><a name="0664b04" id="0664b04">不杂行世间之法。成就如是法者。疾得诸法</a><a name="0664b05" id="0664b05">实相。亦善分别一切法文辞章句。亦得念</a><a name="0664b06" id="0664b06">力亦得转身成就不断念。乃至得阿耨多罗</a><a name="0664b07" id="0664b07">三藐三菩提。持世。是故菩萨摩诃萨欲得度</a><a name="0664b08" id="0664b08">如是诸法彼岸。当于是法如说修行。持世。汝</a><a name="0664b09" id="0664b09">等于是法中勤行精进。汝等不久当于此法</a><a name="0664b10" id="0664b10">得无碍智慧。持世。过去无量无边不可思议</a><a name="0664b11" id="0664b11">阿僧祇劫。尔时有佛。号无量光德高王如来</a><a name="0664b12" id="0664b12">应供正遍知明行足善逝世间解无上士调</a><a name="0664b13" id="0664b13">御丈夫天人师佛世尊。是无量光德高王佛</a><a name="0664b14" id="0664b14">寿命一劫。其佛国土以七宝网罗覆其上。普</a><a name="0664b15" id="0664b15">以七宝诸多罗树庄严世界。是诸多罗树。亦</a><a name="0664b16" id="0664b16">复以七宝网罗覆其上。一一树下敷师子座。</a><a name="0664b17" id="0664b17">诸多罗树皆出天衣。诸座皆以琉璃宝阎浮</a><a name="0664b18" id="0664b18">檀金赤真珠所成。诸多罗树四边皆有香树</a><a name="0664b19" id="0664b19">华树围绕庄严。一一树下各各有池。八功德</a><a name="0664b20" id="0664b20">水充满其中。诸池皆以颇梨车磲赤真珠所</a><a name="0664b21" id="0664b21">成。诸池水上皆有青赤白红莲华遍覆水上。</a><a name="0664b22" id="0664b22">诸池皆以七宝为栏楯。持世。彼佛国土。皆以</a><a name="0664b23" id="0664b23">如是众宝庄严世界。四边复有宝树。如忉利</a><a name="0664b24" id="0664b24">天波利耶多罗迦持毗陀罗树。如是宝树</a><a name="0664b25" id="0664b25">千万亿数围绕世界。是诸宝树光明。障蔽一</a><a name="0664b26" id="0664b26">切日月光明不复现。持世。诸多罗树及诸宝</a><a name="0664b27" id="0664b27">网。自然皆出种种妙香。如天伎女歌颂之</a><a name="0664b28" id="0664b28">声。其佛国土常出如是微妙音声。无三恶道</a><a name="0664b29" id="0664b29">亦无三恶道名。持世。是无量光德高王佛。为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140664a.htm'><img src='up.gif' border=0></a>
<a href='T140664c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>