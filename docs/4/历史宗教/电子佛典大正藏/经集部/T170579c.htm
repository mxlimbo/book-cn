<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0754 佛说未曾有因缘经 0579c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 754 佛说未曾有因缘经</font> <font face='Arial'>(卷1)</font> <font face='Arial'>T17, p0579c</h2></font><hr>
<span class='old'>
</a><a name="0579b28" id="0579b28">亦尔。嫉妒嗔恚。憍慢邪见。如是等心。未曾</a><a name="0579b29" id="0579b29">不有。云何福报胜世人耶。野干答曰。天人虽</span><a name="0579c01" id="0579c01">有不同世人。所以者何。天人福德。苦少乐多。</a><a name="0579c02" id="0579c02">烦恼心轻。世人薄福。乐少苦多。烦恼心重。天</a><a name="0579c03" id="0579c03">帝白曰。诸天昔来。习乐心粗。犹若猿猴。今持</a><a name="0579c04" id="0579c04">十善。后脱废忘。亏犯之时。当云何也。野干答</a><a name="0579c05" id="0579c05">曰。曾闻师说。人行十善。若有犯失。行恶业</a><a name="0579c06" id="0579c06">者。当就贤明。福德之人。随所犯事。发露忏</a><a name="0579c07" id="0579c07">悔。更从受之。如是行者。不失戒也。所以者</a><a name="0579c08" id="0579c08">何。十善戒者。譬如谷苗。烦恼如草。草与正</a><a name="0579c09" id="0579c09">苗。互共相妨。欲长苗故。当除草秽。谷苗净</a><a name="0579c10" id="0579c10">故。收实必多。谷实多故。终无饥乏</a><a name="0579c11" id="0579c11"><p>尔时天帝及八万诸天。闻是事已。甚大欢喜。</a><a name="0579c12" id="0579c12">不复忧虑福尽无常受恶趣报。伏自惟曰。行</a><a name="0579c13" id="0579c13">善功德。虽无苦报。然有生死。不免无常。兼有</a><a name="0579c14" id="0579c14">他化自在天王。见人修福。心怀嫉妒。为作留</a><a name="0579c15" id="0579c15">难。忘失善道。令造恶业。恶业因缘。应受苦</a><a name="0579c16" id="0579c16">报。白野干曰。修何功德。常得不死。不令魔王</a><a name="0579c17" id="0579c17">所惑乱也。野干答曰。曾闻师说。发菩提心。修</a><a name="0579c18" id="0579c18">菩萨业。魔王波旬。不能沮坏。心不惑故。在在</a><a name="0579c19" id="0579c19">所生。智慧明了。慧明了故。常识宿命。识宿命</a><a name="0579c20" id="0579c20">故。不起恶业。心清净故。得无生法忍。无</a><a name="0579c21" id="0579c21">生忍故。于道不退。远离生死。忧恼苦患。天</a><a name="0579c22" id="0579c22">帝白曰。修菩萨道。应行何法。野干答曰。曾闻</a><a name="0579c23" id="0579c23">师说。求佛道者。从元而起。先当广学诸法</a><a name="0579c24" id="0579c24">因缘。解因缘故。信心坚固。信根力故。能起</a><a name="0579c25" id="0579c25">精进。精进力故。不起一切恶业因缘。纯善之</a><a name="0579c26" id="0579c26">心。无放逸故。智慧成就。智慧力故。总摄一切</a><a name="0579c27" id="0579c27">三十七品助菩提道</a><a name="0579c28" id="0579c28"><p>天帝问曰。如尊教者。三十七品。其义弘深。非</a><a name="0579c29" id="0579c29">是粗怀卒能得了。云何得入菩萨道行。野干<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170579b.htm'><img src='up.gif' border=0></a>
<a href='T170580a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>