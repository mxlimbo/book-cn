<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0882a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷8)</font> <font face='Arial'>T14, p0882a</h2></font><hr>
<span class='old'>
</a><br><a name="0881c28" id="0881c28">　　色相功德等具圆　　　见者咸生欢悦意</a><br><a name="0881c29" id="0881c29">　　此生家族极广大　　　珍财富乐数难量</span><br><a name="0882a01" id="0882a01">　　阎浮檀金妙色衣　　　覆体庄严而可爱</a><br><a name="0882a02" id="0882a02">　　身诸分位广周遍　　　馥郁犹如旃檀香</a><br><a name="0882a03" id="0882a03">　　其香胜妙众普熏　　　随风闻者生爱乐</a><br><a name="0882a04" id="0882a04">　　凡我所有诸求愿　　　衣服珍宝等乐具</a><br><a name="0882a05" id="0882a05">　　彼彼随起思念时　　　我即一切皆成就</a><br><a name="0882a06" id="0882a06">　　大释师子净教中　　　我今已具出家法</a><br><a name="0882a07" id="0882a07">　　阿罗汉果妙证成　　　居清凉地而寂静</a><br><a name="0882a08" id="0882a08">　　我今只度于此生　　　而复不受于后有</a><br><a name="0882a09" id="0882a09">　　亦不还复来此间　　　已证无漏涅槃乐</a><br><a name="0882a10" id="0882a10">　　由宿业因所发起　　　现受果报极广大</a><br><a name="0882a11" id="0882a11">　　我今所感事虽然　　　果报边际亦不见　</p></a><a name="0882a12" id="0882a12"><p>时金色尊者说是伽陀已。有无数百千俱胝</a><a name="0882a13" id="0882a13">广多人众。得闻如是昔未曾有无限量不思</a><a name="0882a14" id="0882a14">议诸福事已。咸皆惊异发生最上希奇之心。</a><a name="0882a15" id="0882a15">即于世尊大师清净教法至诚尊重。如其所</a><a name="0882a16" id="0882a16">欲随自力能而行布施。发大誓愿作诸福事</a><a name="0882a17" id="0882a17"><p>尔时金色尊者。普为一切城中大众无数种</a><a name="0882a18" id="0882a18">类。开发福行令生信重。如应宣说诸福事已。</a><a name="0882a19" id="0882a19">即运神力自空而还弃尸林中。向尊者阿难</a><a name="0882a20" id="0882a20">等诸苾刍众。次第礼足退坐一面</a><a name="0882a21" id="0882a21"><p>尔时国主阿阇世王。闻勇戾大臣先于园中</a><a name="0882a22" id="0882a22">以憎嫉事于彼迦尸孙那利童女作无义利。</a><a name="0882a23" id="0882a23">金色童子本无过咎构成罪恶。将令杀害而</a><a name="0882a24" id="0882a24">使弃置。闻已悖然极生恚怒。观视近臣而告</a><a name="0882a25" id="0882a25">敕曰。汝今当知。此极恶人造斯恶行。汝应</a><a name="0882a26" id="0882a26">执往殒弃其命。时勇戾大臣随从于王亦在</a><a name="0882a27" id="0882a27">会中。忽闻如是王告敕已。惧死怀怖举身颤</a><a name="0882a28" id="0882a28">掉。心目迷乱如火所焚。即起趋前忙然奔走。</a><a name="0882a29" id="0882a29">是时王之臣佐及无数百千人众俱生恚怒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140881c.htm'><img src='up.gif' border=0></a>
<a href='T140882b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>