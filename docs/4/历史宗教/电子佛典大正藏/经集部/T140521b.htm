<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0474 佛说维摩诘经 0521b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 474 佛说维摩诘经</font> <font face='Arial'>(卷1)</font> 善权品第二 <font face='Arial'>T14, p0521b</h2></font><hr>
<span class='old'>
</a><a name="0521a28" id="0521a28">者无数千人。其往者。维摩诘辄为说。是四大</a><a name="0521a29" id="0521a29">身为死亡法。言诸仁者。是身无常为无强为</span><a name="0521b01" id="0521b01">无力为无坚。为苦为老为病。为多痛畏。诸仁</a><a name="0521b02" id="0521b02">者。如此身明智者所不怙。是身如聚沫澡浴</a><a name="0521b03" id="0521b03">强忍。是身如泡不得久立。是身如野马渴爱</a><a name="0521b04" id="0521b04">疲劳。是身如芭蕉中无有坚。是身如幻转受</a><a name="0521b05" id="0521b05">报应。是身如梦其现恍惚。是身如影行照而</a><a name="0521b06" id="0521b06">现。是身如响因缘变失。是身如雾意无静相。</a><a name="0521b07" id="0521b07">是身如电为分散法。是身无主为如地。是身</a><a name="0521b08" id="0521b08">非身为如火。是身非命为如风。是身非人为</a><a name="0521b09" id="0521b09">如水。是身非有四大为家。是身为空无我无</a><a name="0521b10" id="0521b10">性无命无人。是身无我我者转离。是身如束</a><a name="0521b11" id="0521b11">薪筋缠如立。是身非真但巧风合。是身为荒</a><a name="0521b12" id="0521b12">不净腐积。是身为虚伪覆速朽为磨灭法。是</a><a name="0521b13" id="0521b13">身为灾一增百病。是身老为怨以老苦极。是</a><a name="0521b14" id="0521b14">身为穷道为要当死。诸仁者。此可患厌。当</a><a name="0521b15" id="0521b15">发清净不淫之行。如佛法身吾等当学。佛法</a><a name="0521b16" id="0521b16">身者从福祐生。佛身者从智生。从戒品定品</a><a name="0521b17" id="0521b17">慧品解品度知见品生。从慈悲喜护生。从布</a><a name="0521b18" id="0521b18">施调意自损生。从忍辱仁爱柔和生。从强行</a><a name="0521b19" id="0521b19">精进功德生。从禅解定意正受生。从智度无</a><a name="0521b20" id="0521b20">极闻德生。从善权方便智谋生。从一切诸度</a><a name="0521b21" id="0521b21">无极生。从三十七道品生。从神通生。从止</a><a name="0521b22" id="0521b22">观生。从十力生。从四无所畏生。从佛十八法</a><a name="0521b23" id="0521b23">生。从断一切恶法生。从一切善法合会生。从</a><a name="0521b24" id="0521b24">谛生。从诚生不可计清净行为成如来身。如</a><a name="0521b25" id="0521b25">是仁者。当自勖勉。欲除一切病者。当发行大</a><a name="0521b26" id="0521b26">道。如是维摩诘为诸问疾者如应说法。令无</a><a name="0521b27" id="0521b27">数千人发无上正真道意</a><a name="0521b28" id="0521b28"><p><b>　　<A NAME="n250"></A>维摩诘所说经弟子品第三</b></a><a name="0521b29" id="0521b29"><p>于是长者维摩诘自念。寝疾于床念佛在心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140521a.htm'><img src='up.gif' border=0></a>
<a href='T140521c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>