<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0548a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 观众生品第七 <font face='Arial'>T14, p0548a</h2></font><hr>
<span class='old'>
</a><a name="0547c28" id="0547c28">法是以去之天曰。勿谓此华为不如法。所</a><a name="0547c29" id="0547c29">以者何。是华无所分别。仁者自生分别想</span><a name="0548a01" id="0548a01">耳。若于佛法出家有所分别为不如法。若</a><a name="0548a02" id="0548a02">无所分别是则如法。观诸菩萨华不着</a><a name="0548a03" id="0548a03">者已断一切分别想故。譬如人畏时非人</a><a name="0548a04" id="0548a04">得其便。如是弟子畏生死故。色声香味触</a><a name="0548a05" id="0548a05">得其便也。已离畏者一切五欲无能为也。</a><a name="0548a06" id="0548a06">结习未尽华着身耳。结习尽者华不着也。</a><a name="0548a07" id="0548a07">舍利弗言。天止此室其已久如。答曰。我止</a><a name="0548a08" id="0548a08">此室如耆年解脱。舍利弗言。止此久耶。天</a><a name="0548a09" id="0548a09">曰。耆年解脱亦何如久。舍利弗默然不答。天</a><a name="0548a10" id="0548a10">曰。如何耆旧大智而默。答曰。解脱者无所</a><a name="0548a11" id="0548a11">言说故吾于是不知所云。天曰。言说文字</a><a name="0548a12" id="0548a12">皆解脱相。所以者何。解脱者不内不外不</a><a name="0548a13" id="0548a13">在两间。文字亦不内不外不在两间。是故</a><a name="0548a14" id="0548a14">舍利弗。无离文字说解脱也。所以者何。一</a><a name="0548a15" id="0548a15">切诸法是解脱相。舍利弗言。不复以离淫</a><a name="0548a16" id="0548a16">怒痴为解脱乎。天曰。佛为增上慢人。说离</a><a name="0548a17" id="0548a17">淫怒痴为解脱耳。若无增上慢者。佛说淫</a><a name="0548a18" id="0548a18">怒痴性即是解脱。舍利弗言。善哉善哉。天女。</a><a name="0548a19" id="0548a19">汝何所得以何为证辩乃如是。天曰。我</a><a name="0548a20" id="0548a20">无得无证故辩如是。所以者何。若有得有</a><a name="0548a21" id="0548a21">证者即于佛法为增上慢</a><a name="0548a22" id="0548a22"><p>舍利弗问天。汝于三乘为何志求。天曰。以</a><a name="0548a23" id="0548a23">声闻法化众生故我为声闻。以因缘法化</a><a name="0548a24" id="0548a24">众生故我为辟支佛。以大悲法化众生故</a><a name="0548a25" id="0548a25">我为大乘。舍利弗。如人入瞻卜林唯嗅瞻</a><a name="0548a26" id="0548a26">卜不嗅余香。如是若入此室。但闻佛功德</a><a name="0548a27" id="0548a27">之香。不乐闻声闻辟支佛功德香也。舍利</a><a name="0548a28" id="0548a28">弗。其有释梵四天王诸天龙鬼神等入此室</a><a name="0548a29" id="0548a29">者。闻斯上人讲说正法。皆乐佛功德之香<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140547c.htm'><img src='up.gif' border=0></a>
<a href='T140548b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>