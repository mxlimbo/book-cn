<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0603c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷8)</font> <font face='Arial'>T15, p0603c</h2></font><hr>
<span class='old'>
</a><a name="0603b28" id="0603b28">丘。皆于阿耨多罗三藐三菩提得不退转。尔</a><a name="0603b29" id="0603b29">时众人皆脱璎珞及宝革屣。偏袒右肩右膝</span><a name="0603c01" id="0603c01">着地。咸皆合掌向彼比丘。作礼恭敬在前而</a><a name="0603c02" id="0603c02">立。尔时女人宿殖善根之所熏资。即下宝</a><a name="0603c03" id="0603c03">舆。偏袒右肩整理衣服。右膝着地。合掌敬礼</a><a name="0603c04" id="0603c04">彼比丘已。而说偈言</a><a name="0603c05" id="0603c05"><p class='lg'>　　今日威光遍照耀　　　于斯珍宝王都城</a><br><a name="0603c06" id="0603c06">　　由是比丘入城故　　　众人咸各住瞻仰</a><br><a name="0603c07" id="0603c07">　　断除一切爱欲过　　　亦离嗔恚及愚痴</a><br><a name="0603c08" id="0603c08">　　嫉妒妄想众结缚　　　一切悉皆能尽灭</a><br><a name="0603c09" id="0603c09">　　是时勇健得大王　　　当尔出游无人观</a><br><a name="0603c10" id="0603c10">　　儿等及余诸眷属　　　咸皆无有从王者</a><br><a name="0603c11" id="0603c11">　　比丘处彼大王众　　　端严殊特无有比</a><br><a name="0603c12" id="0603c12">　　犹如十五圆满月　　　一切众星所围绕</a><br><a name="0603c13" id="0603c13">　　身如庄严真金像　　　复加工匠所莹饰</a><br><a name="0603c14" id="0603c14">　　犹若树王妙花敷　　　比丘端严亦如是</a><br><a name="0603c15" id="0603c15">　　又如帝释大威德　　　千眼天主游升空</a><br><a name="0603c16" id="0603c16">　　须弥山顶忉利王　　　比丘入城妙亦然</a><br><a name="0603c17" id="0603c17">　　譬如梵王处梵众　　　又似化乐天王主</a><br><a name="0603c18" id="0603c18">　　欲界夜摩甚端严　　　比丘入城妙若斯</a><br><a name="0603c19" id="0603c19">　　如日照耀于虚空　　　千种焰光除幽冥</a><br><a name="0603c20" id="0603c20">　　遍照一切诸十方　　　比丘入城妙亦然</a><br><a name="0603c21" id="0603c21">　　无量劫来广行施　　　恒常护戒无秽杂</a><br><a name="0603c22" id="0603c22">　　修于忍辱世无伦　　　以相严身妙如是</a><br><a name="0603c23" id="0603c23">　　能起精进圣所赞　　　勇猛胜心修四禅</a><br><a name="0603c24" id="0603c24">　　起智断于烦恼网　　　是故比丘照世间</a><br><a name="0603c25" id="0603c25">　　佛雄无比人中上　　　过去已澍胜法雨</a><br><a name="0603c26" id="0603c26">　　未来现在亦复然　　　是彼法王之真子</a><br><a name="0603c27" id="0603c27">　　愿此比丘常无变　　　其色光照一切世</a><br><a name="0603c28" id="0603c28">　　见汝威德及闻声　　　映蔽王威都不见</a><br><a name="0603c29" id="0603c29">　　汝自己身证于法　　　受行佛教游世间<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150603b.htm'><img src='up.gif' border=0></a>
<a href='T150604a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>