<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0581c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷5)</font> 菩萨行品第十一 <font face='Arial'>T14, p0581c</h2></font><hr>
<span class='old'>
</a><a name="0581b28" id="0581b28">复问。汝起何想。舍利子言。起难思想。我见</a><a name="0581b29" id="0581b29">大士不可思议。于其作用神力功德。不能</span><a name="0581c01" id="0581c01">算数不能思惟。不能称量不能述叹。时</a><a name="0581c02" id="0581c02">阿难陀即便白佛。今所闻香昔来未有。如</a><a name="0581c03" id="0581c03">是香者为是谁香。佛告之言。是诸菩萨毛孔</a><a name="0581c04" id="0581c04">所出。时舍利子语阿难陀。我等毛孔亦出</a><a name="0581c05" id="0581c05">是香。阿难陀曰。如是妙香仁等身内何缘而</a><a name="0581c06" id="0581c06">有。舍利子言。是无垢称自在神力。遣化菩</a><a name="0581c07" id="0581c07">萨往至上方最上香台如来佛土。请得彼佛</a><a name="0581c08" id="0581c08">所食之余。来至室中供诸大众。其间所有</a><a name="0581c09" id="0581c09">食此食者。一切毛孔皆出是香。时阿难陀</a><a name="0581c10" id="0581c10">问无垢称。是妙香气当住久如。无垢称言。</a><a name="0581c11" id="0581c11">乃至此食未皆消尽。其香犹住。阿难陀曰。</a><a name="0581c12" id="0581c12">如是所食其经久如当皆消尽。无垢称言。此</a><a name="0581c13" id="0581c13">食势分七日七夜住在身中。过是已后乃可</a><a name="0581c14" id="0581c14">渐消。虽久未消而不为患。具寿当知。诸声</a><a name="0581c15" id="0581c15">闻乘未入正性离生位者。若食此食。要入</a><a name="0581c16" id="0581c16">正性离生位已然后乃消。未离欲者。若食此</a><a name="0581c17" id="0581c17">食。要得离欲然后乃消。未解脱者。若食此</a><a name="0581c18" id="0581c18">食。要心解脱然后乃消。诸有大乘菩萨种性</a><a name="0581c19" id="0581c19">未发无上菩提心者。若食此食。要发无上菩</a><a name="0581c20" id="0581c20">提心已然后乃消。已发无上菩提心者。若食</a><a name="0581c21" id="0581c21">此食。要当证得无生法忍然后乃消。其已</a><a name="0581c22" id="0581c22">证得无生忍者若食此食。要当安住不退转</a><a name="0581c23" id="0581c23">位然后乃消。其已安住不退位者。若食此</a><a name="0581c24" id="0581c24">食。要当安住一生系位然后乃消。具寿当</a><a name="0581c25" id="0581c25">知。譬如世间有大药王名最上味。若有众</a><a name="0581c26" id="0581c26">生遇遭诸毒遍满身者与令服之。乃至诸</a><a name="0581c27" id="0581c27">毒未皆除灭。是大药王犹未消尽。诸毒灭</a><a name="0581c28" id="0581c28">已然后乃消。食此食者亦复如是。乃至一</a><a name="0581c29" id="0581c29">切烦恼诸毒未皆除灭。如是所食犹未消<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140581b.htm'><img src='up.gif' border=0></a>
<a href='T140582a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>