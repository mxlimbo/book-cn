<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0183b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷31)</font> 观天品第六之一四天王初 <font face='Arial'>T17, p0183b</h2></font><hr>
<span class='old'>
</a><a name="0183a28" id="0183a28">或以镜照。或以日光。其人知杀而不加害。亦</a><a name="0183a29" id="0183a29">不报怨。自舍身命。不杀众生。是善业人。身坏</span><a name="0183b01" id="0183b01">命终。生三十三天影照之地。生彼天已。以善</a><a name="0183b02" id="0183b02">业故。其身光明。五乐音声。受第一乐。众乐具</a><a name="0183b03" id="0183b03">足。于须弥地游戏娱乐。与千天女。以为围绕。</a><a name="0183b04" id="0183b04">阎浮檀金。以为其地。间错庄严。复于阎浮檀</a><a name="0183b05" id="0183b05">金山峰之中。游戏受乐。如意之树。随心所念。</a><a name="0183b06" id="0183b06">悉从树生。如是久时。与诸眷属。受于天乐。</a><a name="0183b07" id="0183b07">复往诣于外影之林。阎浮檀金。以为树林。庄</a><a name="0183b08" id="0183b08">严园苑。金树银叶。青毗琉璃。以为其果。银树</a><a name="0183b09" id="0183b09">金叶。毗琉璃果。以为庄严。外影林中。既游戏</a><a name="0183b10" id="0183b10">已。复诣异处。渐次游观。孔雀众鸟。七宝杂</a><a name="0183b11" id="0183b11">色。种种厕填。庄严其身。天子见已。入彼林</a><a name="0183b12" id="0183b12">中。与孔雀诸鸟。互共游戏。时孔雀鸟。见天</a><a name="0183b13" id="0183b13">子来。出于种种美妙之音。天女歌音。十六</a><a name="0183b14" id="0183b14">分中不及其一。是时天子作如是念。我今当</a><a name="0183b15" id="0183b15">乘此孔雀鸟。与诸天女游戏山峰。处处游观。</a><a name="0183b16" id="0183b16">以善业故。随其所念。孔雀天鸟。即近天子。</a><a name="0183b17" id="0183b17">化为大身。有大色力。端正庄严。殊特转胜。尔</a><a name="0183b18" id="0183b18">时天子。与诸天女。乘此孔雀。于须弥山。处处</a><a name="0183b19" id="0183b19">山峰。随心所念。悉往观察。一一花池。一一山</a><a name="0183b20" id="0183b20">峰。如是一切。山峰花池。皆遍瞻视</a><a name="0183b21" id="0183b21"><p>尔时四大天王。护世界者。欲至三十三天。说</a><a name="0183b22" id="0183b22">阎浮提法以非法。是时天子。于虚空中。路逢</a><a name="0183b23" id="0183b23">护世四大天王。而问之言。汝等相随从何所</a><a name="0183b24" id="0183b24">来。尔时护世答天子曰。我从第一善业可爱</a><a name="0183b25" id="0183b25">处来。其处多有莲花园林河池具足种种庄</a><a name="0183b26" id="0183b26">严。而从彼来。欲诣三十三天。向释迦天王。说</a><a name="0183b27" id="0183b27">阎浮提法以非法。尔时天子。闻于护世四大</a><a name="0183b28" id="0183b28">天王说是语已。生希有心。乘于众宝大力孔</a><a name="0183b29" id="0183b29">雀。随念而行。无所障碍。从天来下。向阎浮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170183a.htm'><img src='up.gif' border=0></a>
<a href='T170183c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>