<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0399a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷67)</font> 身念处品第七初 <font face='Arial'>T17, p0399a</h2></font><hr>
<span class='old'>
</a><a name="0398c28" id="0398c28">名色缘六入。六入缘触。触缘受。受缘爱。爱缘</a><a name="0398c29" id="0398c29">取。取缘有。有缘生。生缘老死忧悲苦恼。如</span><a name="0399a01" id="0399a01">是一切大苦聚集。若无明灭则行灭。行灭则</a><a name="0399a02" id="0399a02">识灭。识灭则名色灭。名色灭则六入灭。六入</a><a name="0399a03" id="0399a03">灭则触灭。触灭则受灭。受灭则爱灭。爱灭则</a><a name="0399a04" id="0399a04">取灭。取灭则有灭。有灭则生灭。生灭则老死</a><a name="0399a05" id="0399a05">忧悲苦恼大苦聚灭。如是唯有大苦聚灭。如</a><a name="0399a06" id="0399a06">是诸法。若内若外。互相因缘而得生长。如是</a><a name="0399a07" id="0399a07">修行者。内身循身观。三种外身界。随顺观。观</a><a name="0399a08" id="0399a08">内如外。观外如内。如实观察。如是修行者。观</a><a name="0399a09" id="0399a09">内外法。先观阎浮提。为增长正法。修内法观。</a><a name="0399a10" id="0399a10">分别观察。一一观察人天合观。别观无觉。内</a><a name="0399a11" id="0399a11">因于外。一切四大。外因于内。心心数法。有内</a><a name="0399a12" id="0399a12">法外法增长。若有内法。内法正了。若内法增</a><a name="0399a13" id="0399a13">长。见外则了。云何内法因外增长床褥卧具。</a><a name="0399a14" id="0399a14">病瘦医药所须之物。皆悉具足。比丘则能增</a><a name="0399a15" id="0399a15">长善法。若无卧具病瘦医药。不能增长一切</a><a name="0399a16" id="0399a16">善法。无心求。如是内外互共相因而得增</a><a name="0399a17" id="0399a17">长。非有作者。非常不变。非无因生。复次修</a><a name="0399a18" id="0399a18">行者。观于外身。云何一切三界众生。外法因</a><a name="0399a19" id="0399a19">缘。而得增长。有一法增长。一切有为所摄众</a><a name="0399a20" id="0399a20">生。有四种食。何等为四。一名搏食。二名思</a><a name="0399a21" id="0399a21">食。三名触食。四名爱识食。欲界之食。四大</a><a name="0399a22" id="0399a22">种子。因于外食而得增长。内善禅乐。是名初</a><a name="0399a23" id="0399a23">观。外法增长内法。云何外法增长内法。彼以</a><a name="0399a24" id="0399a24">闻慧。或以天眼。观劫初时众生所食。何因何</a><a name="0399a25" id="0399a25">缘。八分具足。何等八分。所谓爱味色声。爱</a><a name="0399a26" id="0399a26">声乐濡。坚固色貌。外法者。谓床褥卧具汤</a><a name="0399a27" id="0399a27">药。能增长身。乐修善法。如是修行者。外身</a><a name="0399a28" id="0399a28">随顺观。若蚊虻蚁等不恼触身。内法增长。若</a><a name="0399a29" id="0399a29">风雨寒热若不妨碍。得求内法。若闻不爱不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170398c.htm'><img src='up.gif' border=0></a>
<a href='T170399b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>