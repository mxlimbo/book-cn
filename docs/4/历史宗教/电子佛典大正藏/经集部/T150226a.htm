<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0226a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷7)</font> 弟子三品修行品第二十八 <font face='Arial'>T15, p0226a</h2></font><hr>
<span class='old'>
</a><a name="0225c28" id="0225c28">说除三毒之恼泥洹为快。离冥就明。譬如导</a><a name="0225c29" id="0225c29">师将大贾人远涉道路。于大旷野断无水草。</span><a name="0226a01" id="0226a01">贾人呼嗟。谓涂悠悠安能所至永为穷矣。时</a><a name="0226a02" id="0226a02">彼导师聪明博学亦有道术。知于贾人心之</a><a name="0226a03" id="0226a03">所念厌患涉路。则于中道化作一国。城邑人</a><a name="0226a04" id="0226a04">民土地丰乐五谷平贱。贾人大喜转共议言。</a><a name="0226a05" id="0226a05">一何快乎。本谓弥久。何时脱难到于人间。适</a><a name="0226a06" id="0226a06">有此念便至此城。当复何惧。时众贾人便住</a><a name="0226a07" id="0226a07">彼土。快相娱乐饮食自恣。从意休息如欲厌</a><a name="0226a08" id="0226a08">之。城郭则没不见国土。贾人皆怪何故如此</a><a name="0226a09" id="0226a09">也。导师答曰。卿等患厌。谓道悬旷永无达矣。</a><a name="0226a10" id="0226a10">吾故化城国土人民使得休息。见汝厌之故</a><a name="0226a11" id="0226a11">则没之。佛言。如是弟子之行畏终始苦。谓生</a><a name="0226a12" id="0226a12">死恼。惧三界患早欲灭度。故为示之罗汉易</a><a name="0226a13" id="0226a13">得。诱进使前度于生死而尽三垢。得无为道</a><a name="0226a14" id="0226a14">自以为达成就具足。临灭度时佛则住前现</a><a name="0226a15" id="0226a15">于大道。是未为通发无上正真之道也。得无</a><a name="0226a16" id="0226a16">所从生法忍至一切智。乃为达耳。譬如有国</a><a name="0226a17" id="0226a17">遭于三厄何等为三。一曰盗贼。二曰谷贵。三</a><a name="0226a18" id="0226a18">曰疾病。众人流散走到他国。久后国安。或有</a><a name="0226a19" id="0226a19">往还者。或有恐怖三难之患永不可反。佛言。</a><a name="0226a20" id="0226a20">国者谓三界也。遭三厄者。谓三毒垢也。舍诣</a><a name="0226a21" id="0226a21">他国。谓罗汉也。国安还者。谓菩萨以得无所</a><a name="0226a22" id="0226a22">从生法忍一切深慧。还入三世度一切也。遭</a><a name="0226a23" id="0226a23">于三厄而不还者。罗汉以得无为。惧三难处。</a><a name="0226a24" id="0226a24">而不能还度脱众生也。于是颂曰</a><a name="0226a25" id="0226a25"><p class='lg'>　　譬如众贾人　　　行于大旷野</a><br><a name="0226a26" id="0226a26">　　疲极恐不达　　　导师化城郭</a><br><a name="0226a27" id="0226a27">　　众人住休息　　　安止有日月</a><br><a name="0226a28" id="0226a28">　　知其心厌已　　　便没不复现</a><br><a name="0226a29" id="0226a29">　　佛世尊如是　　　见畏生死难<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150225c.htm'><img src='up.gif' border=0></a>
<a href='T150226b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>