<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0584 长爪梵志请问经 0968c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 584 长爪梵志请问经</font> <font face='Arial'>(卷1)</font> <font face='Arial'>T14, p0968c</h2></font><hr>
<span class='old'>
</a><a name="0968b28" id="0968b28"><p>时婆罗门。见佛为说因果不虚。白言。乔答摩</a><a name="0968b29" id="0968b29">此名何福。云何受持。佛言。此名八支净戒。</span><a name="0968c01" id="0968c01">若能一日一夜。或复长时。从师受持。获果</a><a name="0968c02" id="0968c02">如是</a><a name="0968c03" id="0968c03"><p>尔时长爪梵志。既于佛所。闻说八支日夜净</a><a name="0968c04" id="0968c04">戒。由先远离鄙恶业故。便能获得胜妙庄严。</a><a name="0968c05" id="0968c05">深心信受。欢喜踊跃。即于佛前舍高慢心。投</a><a name="0968c06" id="0968c06">杖于地。合掌恭敬。礼佛双足。白言。世尊。我</a><a name="0968c07" id="0968c07">今始知善恶之业感报不虚。我从今日乃至</a><a name="0968c08" id="0968c08">尽形。归依佛陀两足中尊。乃至尽形。归依</a><a name="0968c09" id="0968c09">达磨离欲中尊。乃至尽形。归依僧伽诸众</a><a name="0968c10" id="0968c10">中尊。我受八支近住净戒。始从今时。乃至</a><a name="0968c11" id="0968c11">明旦日出已来于其中间</a><a name="0968c12" id="0968c12"><p class='lg'>　　不害一切命　　　不盗他财物</a><br><a name="0968c13" id="0968c13">　　不淫不妄语　　　饮酒放逸处</a><br><a name="0968c14" id="0968c14">　　花庄及歌舞　　　高大非时食</a><br><a name="0968c15" id="0968c15">　　我今悉远离　　　受持净八支　</p></a><a name="0968c16" id="0968c16"><p>第二第三亦如是说</a><a name="0968c17" id="0968c17"><p>佛告婆罗门。善哉善哉。如是应作。如是应</a><a name="0968c18" id="0968c18">持。尔时世尊。说是法已。时婆罗门。及苾刍</a><a name="0968c19" id="0968c19">众。诸人天等。皆大欢喜。信受奉行</a><a name="0968c20" id="0968c20">长爪梵志请问经<p class='juan'>
</p>
