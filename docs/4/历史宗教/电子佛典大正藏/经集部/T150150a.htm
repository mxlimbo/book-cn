<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0150a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷3)</font> 女宝锦受决品第十四 <font face='Arial'>T15, p0150a</h2></font><hr>
<span class='old'>
</a><a name="0149c28" id="0149c28">迦叶答女曰。吾不断尘劳。女又问仁者。俗</a><a name="0149c29" id="0149c29">有尘劳秽耶。迦叶答曰。吾无尘劳亦不断矣。</span><a name="0150a01" id="0150a01">女又问曰。安置诸尘劳。答曰。不起不灭亦</a><a name="0150a02" id="0150a02">无所置。所解如此如本无也。又问。本无宁</a><a name="0150a03" id="0150a03">可知耶。答曰不也。又问。何故仁言。其慧</a><a name="0150a04" id="0150a04">如道如所知了明无为知如此。如解本无。</a><a name="0150a05" id="0150a05">是故名曰慧与凡夫等。又问女。汝所辩者断</a><a name="0150a06" id="0150a06">一切言。答曰。吾无所断亦无有言。所以者</a><a name="0150a07" id="0150a07">何。法界无所断。一切所说皆应法界。迦叶</a><a name="0150a08" id="0150a08">又问女。汝等我于凡夫法宁不有疑乎。女</a><a name="0150a09" id="0150a09">答曰。假使立仁凡夫慧法。而各异者吾当有</a><a name="0150a10" id="0150a10">疑。吾谓仁者凡夫无异。以故无疑。诸法皆等</a><a name="0150a11" id="0150a11">无若干故。是谓平等。如虚空是谓平等。又</a><a name="0150a12" id="0150a12">问女。汝于凡夫等圣贤耶。答曰。吾不凡夫</a><a name="0150a13" id="0150a13">亦非圣贤。所以者何。假使吾等身与凡夫</a><a name="0150a14" id="0150a14">等不行菩萨。设使贤圣等则断佛法。又问</a><a name="0150a15" id="0150a15">女。设汝不与凡夫等亦不与圣贤等。宁与</a><a name="0150a16" id="0150a16">佛等乎。女答曰不也。所以者何。吾身本于</a><a name="0150a17" id="0150a17">佛法等。又问女曰。假使汝于佛法等者。宁</a><a name="0150a18" id="0150a18">逮佛法乎。女答曰。仁者耆年。宁信佛法有</a><a name="0150a19" id="0150a19">去来今现在缘耶。有方面乎。有所处青黄赤</a><a name="0150a20" id="0150a20">白黑不。答女曰。诸佛之法无有形貌。女答</a><a name="0150a21" id="0150a21">曰。假令诸佛法无有形貌。云何从我求乎。</a><a name="0150a22" id="0150a22">迦叶问女。佛法当于何求。答曰。当于六十</a><a name="0150a23" id="0150a23">二见中求。又问六十二见当于何求。答曰。</a><a name="0150a24" id="0150a24">当于如来解脱中求。又问。如来解脱者当于</a><a name="0150a25" id="0150a25">何求。答曰。当于五逆中求。又问。五逆当于</a><a name="0150a26" id="0150a26">何求。答曰。当于度知见求。又问。此言何谓。</a><a name="0150a27" id="0150a27">女答曰。无缚无脱无取无舍此为本净。是为</a><a name="0150a28" id="0150a28">诸法之深教言。非若干言。又问女。是之言</a><a name="0150a29" id="0150a29">教不违如来言乎。女答曰。是真谛言不为违<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150149c.htm'><img src='up.gif' border=0></a>
<a href='T150150b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>