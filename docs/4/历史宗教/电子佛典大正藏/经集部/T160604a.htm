<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0604a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷3)</font> 集一切法品第二之一 <font face='Arial'>T16, p0604a</h2></font><hr>
<span class='old'>
</a><a name="0603c28" id="0603c28">说如幻。大慧。譬如电光见已即灭。世间凡</a><a name="0603c29" id="0603c29">愚悉皆现见一切诸法。依自分别自共相现</span><a name="0604a01" id="0604a01">亦复如是。以不能观察无所有故。而妄计</a><a name="0604a02" id="0604a02">着种种色相。尔时世尊迭漏言</a><a name="0604a03" id="0604a03"><p class='lg'>　　非幻无相似　　　亦非有诸法</a><br><a name="0604a04" id="0604a04">　　不实速如电　　　如幻应当知　</p></a><a name="0604a05" id="0604a05"><p>尔时大慧菩萨摩诃萨。复白佛言。世尊如佛</a><a name="0604a06" id="0604a06">先说。一切诸法皆悉无生。又言如幻。将非</a><a name="0604a07" id="0604a07">所说前后相违。佛言。大慧。无有相违。何以</a><a name="0604a08" id="0604a08">故。我了于生即是无生。唯是自心之所见</a><a name="0604a09" id="0604a09">故。若有若无一切外法。见其无性本不生</a><a name="0604a10" id="0604a10">故。大慧。为离外道因生义故。我说诸法皆</a><a name="0604a11" id="0604a11">悉不生。大慧。外道群聚共兴恶见。言从有</a><a name="0604a12" id="0604a12">无生一切法。非自执着分别为缘。大慧。我</a><a name="0604a13" id="0604a13">说诸法非有无生故名无生。大慧。说诸法</a><a name="0604a14" id="0604a14">者。为令弟子知依诸业摄受生死遮其</a><a name="0604a15" id="0604a15">无有断灭见故。大慧。说诸法相犹如幻者。</a><a name="0604a16" id="0604a16">令离诸法自性相故。为诸凡愚堕恶见欲</a><a name="0604a17" id="0604a17">不知诸法唯心所现。为令远离执着因缘</a><a name="0604a18" id="0604a18">生起之相。说一切法如幻如梦。彼诸愚夫</a><a name="0604a19" id="0604a19">执着恶见欺诳自他。不能明见一切诸法</a><a name="0604a20" id="0604a20">如实住处。大慧见一切法如实处者。谓能</a><a name="0604a21" id="0604a21">了达唯心所现。尔时世尊迭漏言</a><a name="0604a22" id="0604a22"><p class='lg'>　　无作故无生　　　有法摄生死</a><br><a name="0604a23" id="0604a23">　　了达如幻等　　　于相不分别　</p></a><a name="0604a24" id="0604a24"><p>复次大慧。我当说名句文身相。诸菩萨摩</a><a name="0604a25" id="0604a25">诃萨善观此相了达其义。疾得阿耨多罗</a><a name="0604a26" id="0604a26">三藐三菩提。复能开悟一切众生。大慧。名身</a><a name="0604a27" id="0604a27">者。谓依事立名。名即是身。是名名身。句身</a><a name="0604a28" id="0604a28">者。谓能显义决定究竟。是名句身。文身者。</a><a name="0604a29" id="0604a29">谓由于此能成名句。是名文身。复次大慧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160603c.htm'><img src='up.gif' border=0></a>
<a href='T160604b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>