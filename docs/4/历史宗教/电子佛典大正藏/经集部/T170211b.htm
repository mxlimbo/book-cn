<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0211b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷36)</font> 观天品第六之一四天王初 <font face='Arial'>T17, p0211b</h2></font><hr>
<span class='old'>
</a><a name="0211a28" id="0211a28">有天众天女围绕。见彼胜林。殊妙七宝光明</a><a name="0211a29" id="0211a29">地分。随于何处宝山之峰。流水河池。莲花可</span><a name="0211b01" id="0211b01">爱。百千万峰。庄严山谷。彼地分分妙宝庄严。</a><a name="0211b02" id="0211b02">善业力故。令彼天子。见诸天女。而共嬉戏。游</a><a name="0211b03" id="0211b03">行受乐。以善业故。彼善根因。相似得果。有无</a><a name="0211b04" id="0211b04">量种。如是无量种种受乐。然彼天子。五欲功</a><a name="0211b05" id="0211b05">德。受胜乐已。次复往向。名释迦说地处之中。</a><a name="0211b06" id="0211b06">彼处种种受天乐已。复为所爱境界牵心。分</a><a name="0211b07" id="0211b07">别势力之所迷意。于彼所见境界不住。彼心</a><a name="0211b08" id="0211b08">猕猴。食天乐果。为果所醉。见诸天女生爱乐</a><a name="0211b09" id="0211b09">故。常行不住。何风所吹。令其常转。在彼夜</a><a name="0211b10" id="0211b10">摩天众之中。根不知足境界之乐。有无量</a><a name="0211b11" id="0211b11">种。极甚可爱。终不为他之所侵夺。他则无分。</a><a name="0211b12" id="0211b12">亦不为他之所能毁</a><a name="0211b13" id="0211b13"><p>又复普生妙宝莲花。如是如是。种种嬉戏。如</a><a name="0211b14" id="0211b14">是如是种种忆念。彼彼如是宝莲花中。是善</a><a name="0211b15" id="0211b15">业得。若彼天主牟修楼陀夜摩天王。如是思</a><a name="0211b16" id="0211b16">念。我当在彼莲花中坐。共诸天众乘空而行。</a><a name="0211b17" id="0211b17">即生心时。牟修楼陀夜摩天王。共诸天众。于</a><a name="0211b18" id="0211b18">虚空中飞行而去。一切天众如是飞行。身不</a><a name="0211b19" id="0211b19">微动。时一切天坐莲花中。在于虚空。五乐音</a><a name="0211b20" id="0211b20">声。歌舞喜笑。如是游行。受天之乐。五欲功</a><a name="0211b21" id="0211b21">德。彼天如是坐莲花中。行受天乐。如日欲出。</a><a name="0211b22" id="0211b22">初没之时。于人世间虚空端严一切皆赤。彼</a><a name="0211b23" id="0211b23">天莲花。光明端严。亦复如是</a><a name="0211b24" id="0211b24"><p>彼一切天。极受快乐。受快乐已。次复往向名</a><a name="0211b25" id="0211b25">拘鞞罗众林之中。名滑高山。向彼顶上。为受</a><a name="0211b26" id="0211b26">乐故。若彼天众。到山顶已。彼有无量七宝庄</a><a name="0211b27" id="0211b27">严流水河池。所有光明。胜百千日。多有端正</a><a name="0211b28" id="0211b28">天子天女。无量七宝光明。如日诸树。庄严彼</a><a name="0211b29" id="0211b29">天。既到滑高山已。于彼胜山。嬉戏受乐。迭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170211a.htm'><img src='up.gif' border=0></a>
<a href='T170211c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>