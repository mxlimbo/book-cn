<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0842 大方广圆觉修多罗了义经 0917a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 842 大方广圆觉修多罗了义经</font> <font face='Arial'>(卷1)</font> <font face='Arial'>T17, p0917a</h2></font><hr>
<span class='old'>
</a><a name="0916c28" id="0916c28">尊。为我等辈。广说如是不思议事。本所不见</a><a name="0916c29" id="0916c29">本所不闻。我等今者蒙佛善诱。身心泰然得</span><a name="0917a01" id="0917a01">大饶益。愿为一切诸来法众。重宣法王圆满</a><a name="0917a02" id="0917a02">觉性。一切众生及诸菩萨。如来世尊所证所</a><a name="0917a03" id="0917a03">得云何差别。令末世众生闻此圣教随顺开</a><a name="0917a04" id="0917a04">悟渐次能入。作是语已。五体投地。如是三请。</a><a name="0917a05" id="0917a05">终而复始</a><a name="0917a06" id="0917a06"><p>尔时世尊。告清净慧菩萨言。善哉善哉。善男</a><a name="0917a07" id="0917a07">子。汝等乃能为诸菩萨及末世众生。请问如</a><a name="0917a08" id="0917a08">来渐次差别。汝今谛听。当为汝说。时清净慧</a><a name="0917a09" id="0917a09">菩萨。奉教欢喜。及诸大众默然而听</a><a name="0917a10" id="0917a10"><p>善男子。圆觉自性。非性性有。循诸性起。无取</a><a name="0917a11" id="0917a11">无证。于实相中实无菩萨及诸众生。何以故。</a><a name="0917a12" id="0917a12">菩萨众生皆是幻化。幻化灭故无取证者。譬</a><a name="0917a13" id="0917a13">如眼根不自见眼性。自平等无平等者。众生</a><a name="0917a14" id="0917a14">迷倒未能除灭一切幻化。于灭未灭妄。功用</a><a name="0917a15" id="0917a15">中便显差别。若得如来寂灭随顺实无寂灭</a><a name="0917a16" id="0917a16">及寂灭者。善男子。一切众生从无始来由妄</a><a name="0917a17" id="0917a17">想我及爱我者。曾不自知念念生灭。故起憎</a><a name="0917a18" id="0917a18">爱耽着五欲。若遇善友教令开悟净圆觉性。</a><a name="0917a19" id="0917a19">发明起灭即知此生性自劳虑。若复有人劳</a><a name="0917a20" id="0917a20">虑永断得法界净即彼净解为自障碍。故于</a><a name="0917a21" id="0917a21">圆觉而不自在。此名凡夫随顺觉性。善男子。</a><a name="0917a22" id="0917a22">一切菩萨见解为碍。虽断解碍犹住见觉。觉</a><a name="0917a23" id="0917a23">碍为碍而不自在。此名菩萨未入地者随顺</a><a name="0917a24" id="0917a24">觉性。善男子。有照有觉俱名障碍。是故菩萨</a><a name="0917a25" id="0917a25">常觉不住。照与照者同时寂灭。譬如有人自</a><a name="0917a26" id="0917a26">断其首。首已断故无能断者。则以碍心自灭</a><a name="0917a27" id="0917a27">诸碍。碍已断灭无灭碍者。修多罗教如标月</a><a name="0917a28" id="0917a28">指。若复见月了知所标毕竟非月。一切如来</a><a name="0917a29" id="0917a29">种种言说开示菩萨亦复如是。此名菩萨。已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170916c.htm'><img src='up.gif' border=0></a>
<a href='T170917b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>