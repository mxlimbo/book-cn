<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0512 佛说净饭王般涅槃经 0781c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 512 佛说净饭王般涅槃经</font> <font face='Arial'>(卷1)</font> <font face='Arial'>T14, p0781c</h2></font><hr>
<span class='old'>
</a><a name="0781b28" id="0781b28">为水所溺。以慈愍心。为作船筏。而度脱之。</a><a name="0781b29" id="0781b29">终不劳疲。譬如有人为贼所围。或值怨敌惶</span><a name="0781c01" id="0781c01">怖失计。不望自济。唯求救护。依有势者。欲</a><a name="0781c02" id="0781c02">从恐难而得解脱。譬如有人时得重病。欲</a><a name="0781c03" id="0781c03">得良医以疗其疾。如我今日。望见世尊。亦</a><a name="0781c04" id="0781c04">复如是。所以然者。世尊昼夜。常以三时。恒</a><a name="0781c05" id="0781c05">以天眼。观于众生应受化者。以慈愍心。如</a><a name="0781c06" id="0781c06">母念子。尔时世尊在灵鹫山。天耳遥闻。迦</a><a name="0781c07" id="0781c07">维罗卫大城之中。父王悒迟。及诸王言。即</a><a name="0781c08" id="0781c08">以天眼。遥见父王。病卧着床羸困憔悴命欲</a><a name="0781c09" id="0781c09">向终。知父渴仰欲见诸子</a><a name="0781c10" id="0781c10"><p>尔时世尊告难陀曰。父王净饭。胜世间王。是</a><a name="0781c11" id="0781c11">我曹父。今得重病。宜当往见。余命少在。时</a><a name="0781c12" id="0781c12">严速发。我曹应往。及命存在。得与相见。</a><a name="0781c13" id="0781c13">令王愿满。难陀受教。长跪作礼。唯然世尊。</a><a name="0781c14" id="0781c14">净饭王者。是我曹父。所作奇特。能生圣子。</a><a name="0781c15" id="0781c15">利益世间。今宜往诣。报育养恩。阿难合掌。</a><a name="0781c16" id="0781c16">前白佛言。我随世尊。贪共相见。净饭王者。</a><a name="0781c17" id="0781c17">是我伯父。听我出家为佛弟子。得佛为师。是</a><a name="0781c18" id="0781c18">故欲往。罗云复前而白佛言。世尊。虽是我</a><a name="0781c19" id="0781c19">父。弃国求道。我蒙祖王育养成就。而得出</a><a name="0781c20" id="0781c20">家。是故欲往奉觐祖王。佛言。善哉善哉。宜</a><a name="0781c21" id="0781c21">知是时。令王愿满</a><a name="0781c22" id="0781c22"><p>于是世尊。即以神足。犹如雁王。踊身虚</a><a name="0781c23" id="0781c23">空。忽然而现在迦维罗卫。放大光明。国中</a><a name="0781c24" id="0781c24">人民。遥见佛来。皆共举声。涕泪而言。设大</a><a name="0781c25" id="0781c25">王崩。舍夷国名必绝灭矣。城中人民。向佛</a><a name="0781c26" id="0781c26">啼哭。白世尊言。尔时太子。踰出宫城。诣蓝</a><a name="0781c27" id="0781c27">毗树下。而坐思惟。父王见之。稽首敬礼。大</a><a name="0781c28" id="0781c28">王如是。命断不久。唯愿如来。宜可时往及</a><a name="0781c29" id="0781c29">共相见。国中人民。宛转自扑。哽咽啼哭。中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140781b.htm'><img src='up.gif' border=0></a>
<a href='T140782a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>