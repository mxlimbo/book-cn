<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0842 大方广圆觉修多罗了义经 0918b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 842 大方广圆觉修多罗了义经</font> <font face='Arial'>(卷1)</font> <font face='Arial'>T17, p0918b</h2></font><hr>
<span class='old'>
</a><a name="0918a28" id="0918a28"><p>尔时世尊。告辩音菩萨言。善哉善哉。善男子。</a><a name="0918a29" id="0918a29">汝等乃能为诸大众及末世众生。问于如来</span><a name="0918b01" id="0918b01">如是修习。汝今谛听。当为汝说。时辩音菩萨</a><a name="0918b02" id="0918b02">奉教欢喜。及诸大众默然而听</a><a name="0918b03" id="0918b03"><p>善男子。一切如来圆觉清净本无修习及修</a><a name="0918b04" id="0918b04">习者。一切菩萨及末世众生依于未觉幻力</a><a name="0918b05" id="0918b05">修习。尔时便有二十五种清净定轮</a><a name="0918b06" id="0918b06"><p>若诸菩萨唯取极静。由静力故永断烦恼究</a><a name="0918b07" id="0918b07">竟成就。不起于座便入涅槃。此菩萨者名单</a><a name="0918b08" id="0918b08">修奢摩他</a><a name="0918b09" id="0918b09"><p>若诸菩萨唯观如幻以佛力故。变化世界种</a><a name="0918b10" id="0918b10">种作用。备行菩萨清净妙行。于陀罗尼不失</a><a name="0918b11" id="0918b11">寂念及诸静慧。此菩萨者名单修三摩钵提</a><a name="0918b12" id="0918b12"><p>若诸菩萨唯灭诸幻不取作用独断烦恼。烦</a><a name="0918b13" id="0918b13">恼断尽便证实相。此菩萨者名单修禅那</a><a name="0918b14" id="0918b14"><p>若诸菩萨先取至静。以静慧心照诸幻者。便</a><a name="0918b15" id="0918b15">于是中起菩萨行。此菩萨者名先修奢摩他</a><a name="0918b16" id="0918b16">后修三摩钵提</a><a name="0918b17" id="0918b17"><p>若诸菩萨以静慧故证至静性。便断烦恼永</a><a name="0918b18" id="0918b18">出生死。此菩萨者名先修奢摩他后修禅那</a><a name="0918b19" id="0918b19"><p>若诸菩萨以寂静慧复现幻力种种变化度诸</a><a name="0918b20" id="0918b20">众生。后断烦恼而入寂灭。此菩萨者名先修</a><a name="0918b21" id="0918b21">奢摩他中修三摩钵提后修禅那</a><a name="0918b22" id="0918b22"><p>若诸菩萨以至静力断烦恼已后起菩萨清净</a><a name="0918b23" id="0918b23">妙行度诸众生。此菩萨者名先修奢摩他中</a><a name="0918b24" id="0918b24">修禅那后修三摩钵提</a><a name="0918b25" id="0918b25"><p>若诸菩萨以至静力心断烦恼后度众生建</a><a name="0918b26" id="0918b26">立世界。此菩萨者名先修奢摩他齐修三摩</a><a name="0918b27" id="0918b27">钵提及修禅那</a><a name="0918b28" id="0918b28"><p>若诸菩萨以至静力资发变化后断烦恼。此</a><a name="0918b29" id="0918b29">菩萨者名齐修奢摩他三摩钵提后修禅那<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170918a.htm'><img src='up.gif' border=0></a>
<a href='T170918c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>