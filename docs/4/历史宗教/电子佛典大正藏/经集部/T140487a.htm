<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0466 佛说象头精舍经 0487a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 466 佛说象头精舍经</font> <font face='Arial'>(卷1)</font> <font face='Arial'>T14, p0487a</h2></font><hr>
<span class='old'>
<p><p></span><a name="0487a01" id="0487a01"></a><a name="0487a02" id="0487a02"><p><b>　　<A NAME="n212"></A>No. 466 [Nos. 464, 465, 467]</b></a><a name="0487a03" id="0487a03"><p class='juan'>
佛说象头精舍经</p>
</a><a name="0487a04" id="0487a04"></a><a name="0487a05" id="0487a05"><p><span class='byline'>　　　　隋天竺三藏毗尼多流支译</span><br></a><a name="0487a06" id="0487a06"><p>如是我闻。一时婆伽婆住伽耶城象头精舍。</a><a name="0487a07" id="0487a07">尔时如来成佛未久。与大比丘众满足千人。</a><a name="0487a08" id="0487a08">皆是过去往昔螺髻仙人。所作已办弃舍重</a><a name="0487a09" id="0487a09">担。久离生死尽诸烦恼。平等空慧正受智心。</a><a name="0487a10" id="0487a10">一切觉知到于彼岸皆阿罗汉。复与无量大</a><a name="0487a11" id="0487a11">菩萨摩诃萨众俱。尔时世尊独坐思惟。入诸</a><a name="0487a12" id="0487a12">三昧遍观法界。自觉成道具一切智。所作已</a><a name="0487a13" id="0487a13">讫弃诸重担。度生死流舍离悭贪。拔三毒刺</a><a name="0487a14" id="0487a14">尽诸渴爱。集大法船击大法鼓。吹大法蠡</a><a name="0487a15" id="0487a15">建大法幢。已断生死演说正法。闭诸恶趣开</a><a name="0487a16" id="0487a16">善道门。永离恶土游诸净国。我观彼法。谁</a><a name="0487a17" id="0487a17">修菩提谁得菩提谁欲得者。过去现在及以</a><a name="0487a18" id="0487a18">未来谁之所证。为是身得为心得乎。若以</a><a name="0487a19" id="0487a19">身得。是身无知犹如草木沙砾墙壁无所觉</a><a name="0487a20" id="0487a20">知。四大和合父母所生。常须饮食衣服澡浴</a><a name="0487a21" id="0487a21">摩拭。终归败坏是磨灭法。是菩提者但有</a><a name="0487a22" id="0487a22">空名而无实相。无声无色无成无见。无入无</a><a name="0487a23" id="0487a23">知无去无来。如是等法亦无系缚。能过诸法</a><a name="0487a24" id="0487a24">超出三界。无见无闻无我我所。无作者无处</a><a name="0487a25" id="0487a25">所无窟宅。无取无著无出无入。无愿无住</a><a name="0487a26" id="0487a26">无相无貌。无彼无此无示犹如幻化。以十</a><a name="0487a27" id="0487a27">二因缘生。无处所不可见。离相如虚空现寂</a><a name="0487a28" id="0487a28">静。无声无响无文无字亦无言说。如是知者</a><a name="0487a29" id="0487a29">是名菩提。若以心得。是心无定犹如幻化。皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140486c.htm'><img src='up.gif' border=0></a>
<a href='T140487b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>