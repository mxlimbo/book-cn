<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0089c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷5)</font> <font face='Arial'>T15, p0089c</h2></font><hr>
<span class='old'>
</a><a name="0089b28" id="0089b28">如是。若有能作如是见者。是名正见。尔时释</a><a name="0089b29" id="0089b29">提桓因。白佛言。世尊。譬如商主入于宝洲</span><a name="0089c01" id="0089c01">眼所见者皆是宝物。如是成就不可思议诸</a><a name="0089c02" id="0089c02">功德者。有所乐说皆是法宝。皆示实际以是</a><a name="0089c03" id="0089c03">诸善男子。不着我见不着众生见。故是诸善</a><a name="0089c04" id="0089c04">男子。有所乐说皆不颠倒。是诸善男子。有</a><a name="0089c05" id="0089c05">所乐说能清净本际。不见后际。不见现在际。</a><a name="0089c06" id="0089c06">是诸善男子有所乐说。若无信者能令生信。</a><a name="0089c07" id="0089c07">若已信者令得解脱。是诸善男子有所乐说。</a><a name="0089c08" id="0089c08">若憍慢者能令降伏。无憍慢者令如实知。是</a><a name="0089c09" id="0089c09">诸善男子有所乐说。一切诸魔不能得便。其</a><a name="0089c10" id="0089c10">有闻者过诸魔业。是诸善男子有所乐说。若</a><a name="0089c11" id="0089c11">有未生诸善法者则能令生。若有已生诸善</a><a name="0089c12" id="0089c12">法者能令不灭。是诸善男子有所乐说。现在</a><a name="0089c13" id="0089c13">烦恼已生能断。未生烦恼能令不生。是诸善</a><a name="0089c14" id="0089c14">男子有所乐说。若有未发菩提心者则能令</a><a name="0089c15" id="0089c15">发。已发心者能令不退。是诸善男子。有所</a><a name="0089c16" id="0089c16">乐说。能令一切诸法不断。摄取一切诸法不</a><a name="0089c17" id="0089c17">灭。是诸善男子有所乐说。能令满足一切佛</a><a name="0089c18" id="0089c18">法。世尊。以是乐说能善降伏一切外道。何</a><a name="0089c19" id="0089c19">以故。世尊。一切野干师子王前不能胜身。</a><a name="0089c20" id="0089c20">何况出声。世尊。一切外道诸论义师。亦复</a><a name="0089c21" id="0089c21">如是。不能堪忍堪作无上师子王吼</a><a name="0089c22" id="0089c22"><p>尔时不退转天子。问释提桓因言。憍尸迦。</a><a name="0089c23" id="0089c23">所言师子吼。师子吼者。为何谓耶。以何义</a><a name="0089c24" id="0089c24">故名师子吼。答言。天子。若行者说法。无所</a><a name="0089c25" id="0089c25">贪着而有所说。是则名为师子吼也。若行者</a><a name="0089c26" id="0089c26">贪着所见而有所说。是野干鸣。不得名为师</a><a name="0089c27" id="0089c27">子吼也。以起一切诸邪见故。天子。汝当复</a><a name="0089c28" id="0089c28">说。云何名为师子吼者。天子答言。憍尸迦。</a><a name="0089c29" id="0089c29">若行者有所说法。乃至如来尚不贪着。何况<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150089b.htm'><img src='up.gif' border=0></a>
<a href='T150090a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>