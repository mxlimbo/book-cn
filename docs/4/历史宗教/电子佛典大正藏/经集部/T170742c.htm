<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0797a 佛说贫穷老公经 0742c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 797a 佛说贫穷老公经</font> <font face='Arial'>(卷1)</font> <font face='Arial'>T17, p0742c</h2></font><hr>
<span class='old'>
<p><p></span><a name="0742c01" id="0742c01"></a><a name="0742c02" id="0742c02"><p><b>　　<A NAME="n380"></A>No. 797</b></a><a name="0742c03" id="0742c03"><p class='juan'>
佛说贫穷老公经</p>
</a><a name="0742c04" id="0742c04"></a><a name="0742c05" id="0742c05"><p><span class='byline'>　　　　宋沙门慧简译</span><br></a><a name="0742c06" id="0742c06"><p>闻如是。一时佛在舍卫国祇树给孤独园。与</a><a name="0742c07" id="0742c07">千二百五十沙门俱。菩萨万人。尔时天龙鬼</a><a name="0742c08" id="0742c08">神无央数大众共会恭敬围绕。闻佛说法无</a><a name="0742c09" id="0742c09">不欢喜。时有一贫穷老公。年二百岁。眉生秀</a><a name="0742c10" id="0742c10">毛。耳出于头。齿如齐贝。手过于膝。貌而视之</a><a name="0742c11" id="0742c11">似如有相。而贫穷辛苦衣不盖形。五体裸露</a><a name="0742c12" id="0742c12">腹恒饥虚。行步才动示有气息。闻佛在世心</a><a name="0742c13" id="0742c13">独欢喜。昼夜发愿由来十年今始得果。扶杖</a><a name="0742c14" id="0742c14">而来求欲见佛。释梵侍门敕不通之。老公因</a><a name="0742c15" id="0742c15">大唤曰。我生世不幸。贫穷辛苦饥饿寒冻。求</a><a name="0742c16" id="0742c16">死不得活无所赖。我闻世尊仁慈普逮。万物</a><a name="0742c17" id="0742c17">蒙赖莫不受恩。心独欢喜昼夜发愿。由来十</a><a name="0742c18" id="0742c18">年今始得果。是以远来乞一特见求离众苦。</a><a name="0742c19" id="0742c19">而卿断我。既违我愿又乖圣意。岂宜尔乎。佛</a><a name="0742c20" id="0742c20">已知之。顾语阿难。汝宁见耆年长寿有相老</a><a name="0742c21" id="0742c21">公而罗罪未毕者乎。阿难长跪叉手白佛言。</a><a name="0742c22" id="0742c22">安有福耆寿而有罗罪。罗罪之人岂得有相。</a><a name="0742c23" id="0742c23">生所未见今在何许。佛言。近在门外释梵断</a><a name="0742c24" id="0742c24">之。可呼使前。于是老公匍匐肘进。见佛悲喜</a><a name="0742c25" id="0742c25">涕泪交流。为佛作礼长跪叉手白佛言。我生</a><a name="0742c26" id="0742c26">世不幸。贫穷辛苦饥饿寒冻。求死不得活无</a><a name="0742c27" id="0742c27">所赖。我闻世尊仁慈普逮。万物蒙赖莫不受</a><a name="0742c28" id="0742c28">恩。心独欢喜昼夜发心愿一奉颜。由来十年</a><a name="0742c29" id="0742c29">今始得果。向在门外久不得前。计欲还去气<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170742b.htm'><img src='up.gif' border=0></a>
<a href='T170743a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>