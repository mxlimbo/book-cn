<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0653a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷2)</font> 观相品第三之一 <font face='Arial'>T15, p0653a</h2></font><hr>
<span class='old'>
</a><a name="0652c28" id="0652c28">五脉上至心下乃至咽喉。从六根中生诸脉</a><a name="0652c29" id="0652c29">根。九十有九。直下流注至诸虫顶。共相灌</span><a name="0653a01" id="0653a01">注彻诸虫心。诸女人等。从无数世造诸邪行。</a><a name="0653a02" id="0653a02">恶业因缘获得如是不净丑身。复有诸虫如</a><a name="0653a03" id="0653a03">手臂钏。团栾相持而有众口。口生五毒唼食</a><a name="0653a04" id="0653a04">女根。诸女人等先世之时。邪淫行故。获</a><a name="0653a05" id="0653a05">臭恶身以为庄严。诸女见已心极酸苦如箭</a><a name="0653a06" id="0653a06">入心。却行之时匍匐而去。如羸驼步。初</a><a name="0653a07" id="0653a07">举足时节节火起。其发黄黑如刺棘林。以自</a><a name="0653a08" id="0653a08">缠身。呼嗟叹息至魔王前。魔王心怒。奋剑</a><a name="0653a09" id="0653a09">竖色即欲直前。魔子谏曰。父王无辜。自招</a><a name="0653a10" id="0653a10">疮疣菩萨行净难动如地。云何可坏。作是谏</a><a name="0653a11" id="0653a11">时。菩萨复以白毫光拟。令魔眷属身心安</a><a name="0653a12" id="0653a12">乐。譬如比丘入第三禅。饿鬼见白毛。毛端</a><a name="0653a13" id="0653a13">皆有百千万亿诸大菩萨。是诸菩萨亦入胜</a><a name="0653a14" id="0653a14">意慈心三昧。各以右手将左指头。爪端生</a><a name="0653a15" id="0653a15">乳洒灭猛火。猛火灭已即得清凉。自然饱</a><a name="0653a16" id="0653a16">满身心踊悦。发菩提心。因是心故舍饿鬼苦。</a><a name="0653a17" id="0653a17">是诸鬼等自见其身。如似白玉。似琉璃山。</a><a name="0653a18" id="0653a18">似颇梨山。似黄金山。似马瑙山。身诸毛孔</a><a name="0653a19" id="0653a19">似真珠贯。眼目明净似明月珠。身诸烟焰如</a><a name="0653a20" id="0653a20">杂宝云。所执刀杖似七宝台。七宝台内重</a><a name="0653a21" id="0653a21">铺綩綖安置丹枕。左右自然有化梵王。见</a><a name="0653a22" id="0653a22">化菩萨坐于花台。各各异说诸罪人报。汝</a><a name="0653a23" id="0653a23">等前世坐作恶业故。获如此可恶之形说是</a><a name="0653a24" id="0653a24">语时。是诸鬼神有发无上菩提心者。有种声</a><a name="0653a25" id="0653a25">闻辟支佛因缘者。有于来世当生人天胜</a><a name="0653a26" id="0653a26">乐处者。是时魔王忽然还宫。白毫随从直</a><a name="0653a27" id="0653a27">至六天。于其中间。无数天子天女。见白毛</a><a name="0653a28" id="0653a28">孔通中皆空。团圆可爱如梵王幢。于其空间。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150652c.htm'><img src='up.gif' border=0></a>
<a href='T150653b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>