<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0224b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷7)</font> 弟子三品修行品第二十八 <font face='Arial'>T15, p0224b</h2></font><hr>
<span class='old'>
</a><a name="0224a28" id="0224a28"><p class='lg'>　　修行见终始　　　地狱之苦恼</a><br><a name="0224a29" id="0224a29">　　畜生饿鬼厄　　　天下世间别</span><br><a name="0224b01" id="0224b01">　　生死之展转　　　譬如于车轮</a><br><a name="0224b02" id="0224b02">　　父子兄弟乖　　　妻息子离戚</a><br><a name="0224b03" id="0224b03">　　涕哭泪流下　　　超于四海水</a><br><a name="0224b04" id="0224b04">　　饮亲之乳湩　　　踰于五江河</a><br><a name="0224b05" id="0224b05">　　修行故舍家　　　专精为道法</a><br><a name="0224b06" id="0224b06">　　不慕时俗荣　　　如明者舍毒　</p></a><a name="0224b07" id="0224b07"><p>修行自念。我身或来不可称限。不自觉知合</a><a name="0224b08" id="0224b08">会离别。忧郁之痛譬如剧醉不可了之。枉说</a><a name="0224b09" id="0224b09">趣语自为审谛。恩爱之着譬如胶漆不能自</a><a name="0224b10" id="0224b10">济。则行精进远俗近道。譬如有人远游他国</a><a name="0224b11" id="0224b11">贾作求利。至彼未久兴大疾病。死亡者众十</a><a name="0224b12" id="0224b12">不遗一。死尸狼藉臭处叵言。既无良医又无</a><a name="0224b13" id="0224b13">好药可以疗之。其人恐怖悔诣彼国。设不来</a><a name="0224b14" id="0224b14">者不遭此难。夙夜反侧愁不可言。设我病瘳</a><a name="0224b15" id="0224b15">一还本国无有还时。其人适遇得一大医。饮药</a><a name="0224b16" id="0224b16">针炙疾稍稍愈气力强健。即反本土与家相</a><a name="0224b17" id="0224b17">见。自陈值厄困不可言。从令以后终不敢行</a><a name="0224b18" id="0224b18">不至彼土。一衣一食何所求耶。唯欲自宁安</a><a name="0224b19" id="0224b19">知余人也。后念若闻彼土之名。战栗惶懅</a><a name="0224b20" id="0224b20">不欲出舍而守其身。弟子如是。见五道苦淫</a><a name="0224b21" id="0224b21">怒痴病生死无息。夙夜专精坐禅念道。得世</a><a name="0224b22" id="0224b22">尊教咨嗟泥洹毁呰终始。是为良医。饮之好</a><a name="0224b23" id="0224b23">药疾则除者。谓佛法经去三毒也。死尸狼藉</a><a name="0224b24" id="0224b24">者。谓五阴六衰。悔至其国者。自惟念言。从</a><a name="0224b25" id="0224b25">累劫来周旋生死。恩爱之着犹心多端。不见</a><a name="0224b26" id="0224b26">苦谛习尽道谛。已得道证畏苦厌身早般</a><a name="0224b27" id="0224b27">泥洹。不能还教固在然炽。须佛世尊示本无</a><a name="0224b28" id="0224b28">一。乃当进前得不退转进却自由。于是颂曰</a><a name="0224b29" id="0224b29"><p class='lg'>　　譬如有人远行贾　　　至于彼国遭疾病<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150224a.htm'><img src='up.gif' border=0></a>
<a href='T150224c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>