<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0289c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷2)</font> <font face='Arial'>T16, p0289c</h2></font><hr>
<span class='old'>
</a><a name="0289b28" id="0289b28">精进常不增减。是名菩萨离二边精进。云何</a><a name="0289b29" id="0289b29">菩萨广大精进。谓诸菩萨发起精进。愿我如</span><a name="0289c01" id="0289c01">是当得如来妙色端严。诸佛所有无见顶相。</a><a name="0289c02" id="0289c02">圆光随好微妙具足。又复发起如是精进。愿</a><a name="0289c03" id="0289c03">我当得无量无碍诸佛大智。及大威德胜义</a><a name="0289c04" id="0289c04">性等。是名菩萨广大精进。善男子。云何菩萨</a><a name="0289c05" id="0289c05">炽盛精进。谓诸菩萨发起精进。永离一切尘</a><a name="0289c06" id="0289c06">垢过患。如末尼珠及紫金等。远离一切尘垢</a><a name="0289c07" id="0289c07">过患。光明炫曜殊妙赫<span class='corr'>奕</span>。菩萨精进如是炽</a><a name="0289c08" id="0289c08">盛。永离一切尘垢过患。何者名为精进尘垢。</a><a name="0289c09" id="0289c09">何者名为精进过患。所谓惰怠懒惰。不节饮</a><a name="0289c10" id="0289c10">食。不自知量。非理作意。起恶思惟。如是说名</a><a name="0289c11" id="0289c11">精进尘垢。亦名过患。菩萨精进永能舍离。是</a><a name="0289c12" id="0289c12">故精进清净无垢鲜白炽盛无复过患。是名</a><a name="0289c13" id="0289c13">菩萨炽盛精进。云何菩萨性恒精进。谓诸菩</a><a name="0289c14" id="0289c14">萨于诸威仪能常发起种种精进。性恒勤勇</a><a name="0289c15" id="0289c15">无休废时。若身若心曾无懈倦。是名菩萨性</a><a name="0289c16" id="0289c16">恒精进。云何菩萨清净精进。谓诸菩萨发起</a><a name="0289c17" id="0289c17">如是恒常精进。所有众罪诸不善法无利益</a><a name="0289c18" id="0289c18">事。障碍于道乃至微细极小不善一念恶心</a><a name="0289c19" id="0289c19">亦不发起。况复广大诸不善法。是故菩萨皆</a><a name="0289c20" id="0289c20">悉除断顺涅槃理。圣道资粮趣菩提分。如是</a><a name="0289c21" id="0289c21">善法菩萨修习令增长广大圆满菩提。是名</a><a name="0289c22" id="0289c22">菩萨清净精进。云何菩萨不共精进。谓诸菩</a><a name="0289c23" id="0289c23">萨如是思惟。设使十方殑伽沙界。火聚遍满</a><a name="0289c24" id="0289c24">如阿鼻狱过彼世界。有一众生受诸苦恼。无</a><a name="0289c25" id="0289c25">归无依及无怙恃。菩萨哀愍彼一有情。度猛</a><a name="0289c26" id="0289c26">火聚往彼教化尚不辞劳。况多有恼而不救</a><a name="0289c27" id="0289c27">济。菩萨如是大悲精进。外道二乘所不能及。</a><a name="0289c28" id="0289c28">是名菩萨不共精进。云何菩萨不轻贱精进。</a><a name="0289c29" id="0289c29">谓诸菩萨终不起心。以我精进微弱下劣及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160289b.htm'><img src='up.gif' border=0></a>
<a href='T160290a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>