<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0208b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷10)</font> 嘱累品第三十五 <font face='Arial'>T16, p0208b</h2></font><hr>
<span class='old'>
</a><br><a name="0208a28" id="0208a28">　　尔时佛告阿难曰　　　汝能于后恶世中</a><br><a name="0208a29" id="0208a29">　　受持如是诸经不　　　答言世尊我不堪</span><br><a name="0208b01" id="0208b01">　　佛知故问迦叶言　　　汝能于我灭度后</a><br><a name="0208b02" id="0208b02">　　受持如是诸经不　　　答言世尊我不堪</a><br><a name="0208b03" id="0208b03">　　我能把持三千界　　　及大海水诸山林</a><br><a name="0208b04" id="0208b04">　　诸余粗重悉能持　　　不能恶世护持法</a><br><a name="0208b05" id="0208b05">　　今世比丘多弊恶　　　不随世尊所教法</a><br><a name="0208b06" id="0208b06">　　何况世尊灭度后　　　谁能信受是深经</a><br><a name="0208b07" id="0208b07">　　必当语我如是言　　　汝年老耄无智慧</a><br><a name="0208b08" id="0208b08">　　云何反能教我等　　　利根聪辩解义者</a><br><a name="0208b09" id="0208b09">　　世尊如是弊恶人　　　乐世文颂外道论</a><br><a name="0208b10" id="0208b10">　　舍离甚深禅定乐　　　皆悉乐着世俗事</a><br><a name="0208b11" id="0208b11">　　多欲难满无厌足　　　贪着美味求利养</a><br><a name="0208b12" id="0208b12">　　我不能救是恶人　　　见已反增我忧恼</a><br><a name="0208b13" id="0208b13">　　我在空闲独处时　　　释梵诸天来语我</a><br><a name="0208b14" id="0208b14">　　我世尊说如是法　　　令多众生住圣道</a><br><a name="0208b15" id="0208b15">　　有某比丘得无漏　　　某得神通到彼岸</a><br><a name="0208b16" id="0208b16">　　我闻是已心喜悦　　　而答释言何足怪</a><br><a name="0208b17" id="0208b17">　　于后恶世释梵天　　　来至我所啼哭言</a><br><a name="0208b18" id="0208b18">　　大德当知佛法坏　　　我闻是已怀忧恼</a><br><a name="0208b19" id="0208b19">　　不能广说是罪缘　　　亦复不能持此经</a><br><a name="0208b20" id="0208b20">　　亦不能为作证明　　　恶世比丘难与言</a><br><a name="0208b21" id="0208b21">　　时诸天神皆啼哭　　　尔时佛告迦叶言</a><br><a name="0208b22" id="0208b22">　　我亦先知汝不能　　　受持拥护我法种</a><br><a name="0208b23" id="0208b23">　　我诸声闻弟子等　　　无能受持如是经</a><br><a name="0208b24" id="0208b24">　　但诸菩萨承佛力　　　则能受持如是法</a><br><a name="0208b25" id="0208b25">　　于后恶世或生疑　　　我今当断此人惑</a><br><a name="0208b26" id="0208b26">　　是经何故先来无　　　但是比丘自造作</a><br><a name="0208b27" id="0208b27">　　或见是经多无量　　　为读诵故心惊畏</a><br><a name="0208b28" id="0208b28">　　是经广博多散乱　　　谁能读诵令究竟</a><br><a name="0208b29" id="0208b29">　　若人今见汝问我　　　亦闻我今为汝说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160208a.htm'><img src='up.gif' border=0></a>
<a href='T160208c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>