<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0288c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷2)</font> <font face='Arial'>T16, p0288c</h2></font><hr>
<span class='old'>
</a><a name="0288b28" id="0288b28">得。能起既无所起非有。乃至所缘皆不可得。</a><a name="0288b29" id="0288b29">由是菩萨安忍而住嗔无缘起。是名菩萨随</span><a name="0288c01" id="0288c01">佛教忍圆满。云何菩萨无分限忍圆满。谓诸</a><a name="0288c02" id="0288c02">菩萨非昼分忍夜分不忍。非夜分忍昼分不</a><a name="0288c03" id="0288c03">忍。非自国忍他国不忍。非他国忍自国不忍。</a><a name="0288c04" id="0288c04">非于名闻者忍无名闻者不忍。非于无名闻</a><a name="0288c05" id="0288c05">者忍有名闻者不忍。由是菩萨于一切时及</a><a name="0288c06" id="0288c06">一切国名闻有无皆悉能忍。是名菩萨无分</a><a name="0288c07" id="0288c07">限忍圆满。云何菩萨无分别忍圆满。谓诸菩</a><a name="0288c08" id="0288c08">萨非惟父母妻子亲属于是处忍余所不忍。</a><a name="0288c09" id="0288c09">是故菩萨下至旃荼罗等亦能行忍。是名菩</a><a name="0288c10" id="0288c10">萨无分别忍圆满。云何菩萨不待事忍圆满。</a><a name="0288c11" id="0288c11">谓诸菩萨修忍辱时。不为财物。不为惊怖。不</a><a name="0288c12" id="0288c12">为行恩。不为顺世及羞耻故。如是菩萨自性</a><a name="0288c13" id="0288c13">常忍。是名菩萨不待事忍圆满。云何菩萨得</a><a name="0288c14" id="0288c14">无恚忍圆满。谓诸菩萨设未遇彼嗔恚因缘。</a><a name="0288c15" id="0288c15">及未遇他嗔心常安忍。若遇因缘及遇他嗔。</a><a name="0288c16" id="0288c16">或复轻欺拳打手搏刀杖损害粗言毁责。菩</a><a name="0288c17" id="0288c17">萨遇已作是思惟。被轻毁业是我所造我今</a><a name="0288c18" id="0288c18">应受。定非父母亲属所造。是故我今欢喜</a><a name="0288c19" id="0288c19">忍受。亦非内外地界所受。水火风界亦复如</a><a name="0288c20" id="0288c20">是。菩萨由是无倒观察。遇因缘时于嗔不嗔</a><a name="0288c21" id="0288c21">二俱能忍。是名菩萨得无恚忍圆满。云何菩</a><a name="0288c22" id="0288c22">萨悲忍圆满。谓诸菩萨。于彼贫苦一切有情。</a><a name="0288c23" id="0288c23">为作君主若王小王。有大财宝多诸资具。若</a><a name="0288c24" id="0288c24">为一切贫苦有情。骂詈呵责恼乱之时。终无</a><a name="0288c25" id="0288c25">恚恨损害之心。亦不自高现主威势。但起思</a><a name="0288c26" id="0288c26">惟。此诸有情是我所摄。我应养育而守护之。</a><a name="0288c27" id="0288c27">由是菩萨不生损害。以是因缘起大悲心忍</a><a name="0288c28" id="0288c28">受安住。是名菩萨悲忍圆满。云何菩萨誓愿</a><a name="0288c29" id="0288c29">忍圆满。谓诸菩萨如是思惟。我曾于彼一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160288b.htm'><img src='up.gif' border=0></a>
<a href='T160289a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>