<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0251b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷2)</font> 十波罗蜜品第二 <font face='Arial'>T16, p0251b</h2></font><hr>
<span class='old'>
</a><a name="0251a28" id="0251a28">尔时巧作神通。若以王身应得度者则现王</a><a name="0251a29" id="0251a29">身。若宰相身应得度者而则为现宰相之身。</span><a name="0251b01" id="0251b01">若以富贵臣民刹利身应得度者则为现之。</a><a name="0251b02" id="0251b02">若以天身应得度者而现天身。若有众生以</a><a name="0251b03" id="0251b03">软语故应得度者。而作软语为教化之。若金</a><a name="0251b04" id="0251b04">刚身应得度者现金刚身。若有众生以怖畏</a><a name="0251b05" id="0251b05">故应得度者即现怖畏。若有打拍诃骂缚录</a><a name="0251b06" id="0251b06">应得度者即现是事。若有众生欲作逆事打</a><a name="0251b07" id="0251b07">拍损恼。菩萨摩诃萨见是等已。即生怜愍而</a><a name="0251b08" id="0251b08">作是念。是等众生欲来恼我。见是众生如观</a><a name="0251b09" id="0251b09">掌中阿摩勒果。生大愁恼而作是念。我今此</a><a name="0251b10" id="0251b10">身宁受阿鼻地狱大苦。令是众生即得入于</a><a name="0251b11" id="0251b11">无余涅槃而得解脱。见是众生作诸罪业。以</a><a name="0251b12" id="0251b12">是因缘若舍今身必受阿鼻地狱苦报是时菩</a><a name="0251b13" id="0251b13">萨生怜愍心。以慈悲故念彼众生。为治罚故</a><a name="0251b14" id="0251b14">而折伏之后方教悔。如是菩萨救济众生善</a><a name="0251b15" id="0251b15">巧方便。善男子。云何菩萨善解延众生寿命</a><a name="0251b16" id="0251b16">方便。菩萨摩诃萨若见众生不感利养无有</a><a name="0251b17" id="0251b17">势力。不能得知诸圣妙法。虽求饮食尚不能</a><a name="0251b18" id="0251b18">得存立身口。是时菩萨为是人等。教导文章</a><a name="0251b19" id="0251b19">技艺算计种种法术。善相应者令得存立。如</a><a name="0251b20" id="0251b20">是菩萨善解延众生寿命方便。善男子。云何</a><a name="0251b21" id="0251b21">菩萨善解摄受方便。菩萨摩诃萨若得种种</a><a name="0251b22" id="0251b22">珍宝之聚。高须弥山悉为纳受。随宜微细亦</a><a name="0251b23" id="0251b23">为纳受。所以者何。尔时菩萨而作是念。是等</a><a name="0251b24" id="0251b24">众生悭惜贪吝。耽着无厌保护坚捉。悭贪因</a><a name="0251b25" id="0251b25">缘流转沉溺生死大海。犹若江河一切川流</a><a name="0251b26" id="0251b26">俱入大海。是等众生堕三恶道。亦复如是。为</a><a name="0251b27" id="0251b27">是众生利益安乐。是故菩萨纳受所施不为</a><a name="0251b28" id="0251b28">自利。非为润己而受畜之不生贪心。但为一</a><a name="0251b29" id="0251b29">切众生利益同得用故。但为供养佛法僧宝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160251a.htm'><img src='up.gif' border=0></a>
<a href='T160251c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>