<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0225a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷7)</font> 弟子三品修行品第二十八 <font face='Arial'>T15, p0225a</h2></font><hr>
<span class='old'>
</a><a name="0224c28" id="0224c28">见佛受教更发大意为菩萨也。与众为伴相</a><a name="0224c29" id="0224c29">随行者。谓六度无极诸等行也。兵仗严正持</span><a name="0225a01" id="0225a01">时行夜者。谓大慈大悲分别空行不着不断</a><a name="0225a02" id="0225a02">也。贼退还者。谓不起法忍无挂碍慧。睹三</a><a name="0225a03" id="0225a03">界空不畏生死。一切四魔皆为之伏也。于是</a><a name="0225a04" id="0225a04">颂曰</a><a name="0225a05" id="0225a05"><p class='lg'>　　修行恐命尽　　　或入三恶道</a><br><a name="0225a06" id="0225a06">　　不复计吾我　　　归命于三宝</a><br><a name="0225a07" id="0225a07">　　犹昔有恶人　　　远行求财利</a><br><a name="0225a08" id="0225a08">　　睡眠而卧寐　　　为恶贼所害</a><br><a name="0225a09" id="0225a09">　　中有强健者　　　尽力走得脱</a><br><a name="0225a10" id="0225a10">　　归家说遭厄　　　今乃得安耳</a><br><a name="0225a11" id="0225a11">　　已得罗汉道　　　乃自知为限</a><br><a name="0225a12" id="0225a12">　　不能入生死　　　以泥洹为碍</a><br><a name="0225a13" id="0225a13">　　更合强猛伴　　　严兵时行夜</a><br><a name="0225a14" id="0225a14">　　贼见不敢前　　　便退归本土</a><br><a name="0225a15" id="0225a15">　　在于无为界　　　知泥洹为限</a><br><a name="0225a16" id="0225a16">　　则发菩萨意　　　行大慈大悲</a><br><a name="0225a17" id="0225a17">　　分别深空行　　　不着无所断</a><br><a name="0225a18" id="0225a18">　　周旋度生死　　　无有三界难　</p></a><a name="0225a19" id="0225a19"><p>修行奉法。入四等心无大慈悲。譬如小龙能</a><a name="0225a20" id="0225a20">雨一县而不周遍。虽为人民润不足言。罗汉</a><a name="0225a21" id="0225a21">行道四等如是。若如海龙普雨天下无所不</a><a name="0225a22" id="0225a22">润。菩萨大人大慈大悲。普及众生无所不济。</a><a name="0225a23" id="0225a23">佛天中天见心如是。便为现限莫踰泥洹。稍</a><a name="0225a24" id="0225a24">稍进之至于大道知本迷惑。喻有一人而有三</a><a name="0225a25" id="0225a25">子。父少小养至令长大。衣食医药未曾令乏。</a><a name="0225a26" id="0225a26">父转年长气力衰微。谓诸子言。汝辈不孝生</a><a name="0225a27" id="0225a27">长活汝使成为人。吾既年老不欲供养报乳</a><a name="0225a28" id="0225a28">育恩。反逼我身求财衣食。何缘尔乎。当告县</a><a name="0225a29" id="0225a29">官治杀汝等。子闻父教即怀恐怖归命于父。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150224c.htm'><img src='up.gif' border=0></a>
<a href='T150225b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>