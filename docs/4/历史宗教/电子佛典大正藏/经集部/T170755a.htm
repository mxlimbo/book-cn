<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0809 佛说乳光佛经 0755a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 809 佛说乳光佛经</font> <font face='Arial'>(卷1)</font> <font face='Arial'>T17, p0755a</h2></font><hr>
<span class='old'>
</a><a name="0754c28" id="0754c28">至真等正觉身。若如金刚众恶悉已断。但有</a><a name="0754c29" id="0754c29">诸善功德共会。当有何病。默然行。勿得效</span><a name="0755a01" id="0755a01">外道诽谤如来。复慎莫复语。无使诸天龙神</a><a name="0755a02" id="0755a02">得闻是声。十方菩萨阿罗汉皆得闻此言。转</a><a name="0755a03" id="0755a03">轮圣王以轮在前。用无数德故常得自在。</a><a name="0755a04" id="0755a04">何况从无央数劫。布施于一切人。如来至真</a><a name="0755a05" id="0755a05">等正觉。无量福合会成如来身。阿难。莫复使</a><a name="0755a06" id="0755a06">外道异学梵志得闻是不顺之言。何况世尊</a><a name="0755a07" id="0755a07">身自有病不能疗愈。何能救诸老病死者。如</a><a name="0755a08" id="0755a08">来至真等正觉是法身非是未脱之身。佛为</a><a name="0755a09" id="0755a09">天上天下最尊无有病佛病已尽灭。如来身</a><a name="0755a10" id="0755a10">者。有无数功德众患已除。其病有因缘不</a><a name="0755a11" id="0755a11">徒尔也。阿难。勿为羞惭索乳。疾行慎莫多</a><a name="0755a12" id="0755a12">言。阿难闻此大自惭惧。闻空中有声言。是阿</a><a name="0755a13" id="0755a13">难。如长者维摩诘所言。但为如来至真等正</a><a name="0755a14" id="0755a14">觉。出于世间在于五浊弊恶之世故。以是缘</a><a name="0755a15" id="0755a15">示现。度脱一切十方贪淫嗔恚愚痴之行故。</a><a name="0755a16" id="0755a16">时往取乳。向者维摩诘虽有是语莫得羞惭。</a><a name="0755a17" id="0755a17">阿难尔时大自惊怪。谓为妄听。即还自惟</a><a name="0755a18" id="0755a18">言。得无是如来威神感动所为也。于是五百</a><a name="0755a19" id="0755a19">梵志。闻空中声所说如是。即无狐疑心。皆踊</a><a name="0755a20" id="0755a20">跃悉发无上正真道意</a><a name="0755a21" id="0755a21"><p>尔时梵志摩耶利内外亲属。及聚邑中合数</a><a name="0755a22" id="0755a22">千人。皆随阿难往观牛。阿难到即住牛傍自</a><a name="0755a23" id="0755a23">念言。今我所事师作寂志者法。不得手自[<a href='javascript:showpic("images/020123.gif")'>谷-禾+牛</a>]</a><a name="0755a24" id="0755a24">取牛乳也。语适竟。第二忉利天帝座即为</a><a name="0755a25" id="0755a25">动。便从天来下化作年少梵志被服因住牛</a><a name="0755a26" id="0755a26">傍。阿难见之心用欢喜。谓言年少梵志请取</a><a name="0755a27" id="0755a27">牛乳。即答阿难。我非梵志。是第二忉利天帝</a><a name="0755a28" id="0755a28">释也。我闻如来欲得牛乳。故舍处所来到此</a><a name="0755a29" id="0755a29">间。欲立本德故。阿难言。天帝位尊何能近此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170754c.htm'><img src='up.gif' border=0></a>
<a href='T170755b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>