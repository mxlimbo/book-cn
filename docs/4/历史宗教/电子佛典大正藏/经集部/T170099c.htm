<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0099c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷17)</font> 饿鬼品第四之一 <font face='Arial'>T17, p0099c</h2></font><hr>
<span class='old'>
</a><a name="0099b28" id="0099b28">勇力。是时彼人。令他入敌。欲丧其命。舍之</a><a name="0099b29" id="0099b29">而去。竟不救护。欲于王所取其财物。时被</span><a name="0099c01" id="0099c01">诳者。没阵而死。彼人以是不善因缘。身坏命</a><a name="0099c02" id="0099c02">终。堕于食人精气饿鬼之中。受大饥渴。自烧</a><a name="0099c03" id="0099c03">其身。刀斫其体。皮肉断坏。从空雨刀。遍走</a><a name="0099c04" id="0099c04">四方。无逃避处。若见有人行恶无信。不奉</a><a name="0099c05" id="0099c05">三宝。即得彼便。入其身中。食啖精气。以自</a><a name="0099c06" id="0099c06">济命。求之甚难。困不能得。或至十年。或二</a><a name="0099c07" id="0099c07">十年。乃得一便。常困饥渴。自作恶业。还自</a><a name="0099c08" id="0099c08">受之。恶业不尽。故使不死。乃至恶业。不尽</a><a name="0099c09" id="0099c09">不失不朽。故不得脱。业尽得脱。从此命终。生</a><a name="0099c10" id="0099c10">于人中。常守天祀。贫穷困厄。不得自在。食</a><a name="0099c11" id="0099c11">啖残祀。以余业故。依他自活</a><a name="0099c12" id="0099c12"><p>复次比丘。知业果报。观饿鬼世间。彼以闻慧。</a><a name="0099c13" id="0099c13">见有饿鬼。名梵罗刹。以何业故。而生其中。彼</a><a name="0099c14" id="0099c14">以闻慧。知此众生。前世之时。杀害生命。以</a><a name="0099c15" id="0099c15">为大会。谓其希有贩卖饭食。贱取贵卖。贪</a><a name="0099c16" id="0099c16">嫉破坏。如是众生身坏命终。堕饿鬼中。名婆</a><a name="0099c17" id="0099c17">罗门罗刹饿鬼。为饥渴火焚烧其身。驰奔疾</a><a name="0099c18" id="0099c18">走。现视人像。杀害众生。或住空巷衢道四</a><a name="0099c19" id="0099c19">交路首。以求人便。诸婆罗门。杀生设会。多</a><a name="0099c20" id="0099c20">生其中。或自藏身。以杀害人。或入人身中。</a><a name="0099c21" id="0099c21">以断人命。咒术人言。鬼神着人。入人身已。令</a><a name="0099c22" id="0099c22">人心乱。狂惑无知。如是恶业。常作众恶。饥</a><a name="0099c23" id="0099c23">渴烧身。受大苦恼。住饿鬼界。乃至恶业。不</a><a name="0099c24" id="0099c24">尽不坏不朽。故不得脱。业尽命终。余业因</a><a name="0099c25" id="0099c25">缘。生在人中。常食人肉。或饮人血。以余业</a><a name="0099c26" id="0099c26">故。受如斯报</a><a name="0099c27" id="0099c27"><p>复次比丘。知业果报。观饿鬼世间。彼以闻慧。</a><a name="0099c28" id="0099c28">观火炉中食诸饿鬼等。以何业故。生于彼</a><a name="0099c29" id="0099c29">处。彼以闻慧。知此众生。远离善友。贪嫉覆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170099b.htm'><img src='up.gif' border=0></a>
<a href='T170100a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>