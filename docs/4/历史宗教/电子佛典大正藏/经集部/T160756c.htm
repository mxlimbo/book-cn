<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0756c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷2)</font> 入密严微妙身生品第二 <font face='Arial'>T16, p0756c</h2></font><hr>
<span class='old'>
</a><br><a name="0756b28" id="0756b28">　　譬如修定者　　　内定清净心</a><br><a name="0756b29" id="0756b29">　　神通自在人　　　所有诸通慧</span><br><a name="0756c01" id="0756c01">　　观行者能见　　　非余之所了</a><br><a name="0756c02" id="0756c02">　　如是流转识　　　依彼藏识住</a><br><a name="0756c03" id="0756c03">　　佛及诸佛子　　　定者常观见</a><br><a name="0756c04" id="0756c04">　　藏识持于世　　　如以线贯珠</a><br><a name="0756c05" id="0756c05">　　如轮与车合　　　业风之所转</a><br><a name="0756c06" id="0756c06">　　陶师运轮杖　　　器成随所用</a><br><a name="0756c07" id="0756c07">　　藏识与诸界　　　共力无不成</a><br><a name="0756c08" id="0756c08">　　内外识世间　　　弥给悉周遍</a><br><a name="0756c09" id="0756c09">　　譬如众星象　　　布列在虚空</a><br><a name="0756c10" id="0756c10">　　风力之所持　　　运行常不息</a><br><a name="0756c11" id="0756c11">　　如空中鸟迹　　　求之莫能见</a><br><a name="0756c12" id="0756c12">　　若离于虚空　　　飞翔不可得</a><br><a name="0756c13" id="0756c13">　　藏识亦如是　　　不离自他身</a><br><a name="0756c14" id="0756c14">　　如海起波涛　　　如空含万像</a><br><a name="0756c15" id="0756c15">　　丈夫识亦尔　　　蕴藏诸习气</a><br><a name="0756c16" id="0756c16">　　譬如水中月　　　及以诸莲华</a><br><a name="0756c17" id="0756c17">　　与水不相杂　　　不为水所著</a><br><a name="0756c18" id="0756c18">　　藏识亦如是　　　习气莫能染</a><br><a name="0756c19" id="0756c19">　　如目有童子　　　眼终不自见</a><br><a name="0756c20" id="0756c20">　　赖耶住于身　　　摄藏诸种子</a><br><a name="0756c21" id="0756c21">　　遍持寿暖识　　　如云覆世间</a><br><a name="0756c22" id="0756c22">　　业用曾不停　　　有情莫能见</a><br><a name="0756c23" id="0756c23">　　身者众色成　　　又能作诸色</a><br><a name="0756c24" id="0756c24">　　如陶师不依　　　以泥成众器</a><br><a name="0756c25" id="0756c25">　　世间妄分别　　　见牛等有角</a><br><a name="0756c26" id="0756c26">　　不了角非有　　　因言兔角无</a><br><a name="0756c27" id="0756c27">　　分析至极微　　　求角无所有</a><br><a name="0756c28" id="0756c28">　　要待于有法　　　而起于无见</a><br><a name="0756c29" id="0756c29">　　有法本自无　　　无见何所待<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160756b.htm'><img src='up.gif' border=0></a>
<a href='T160757a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>