<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0220a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷37)</font> 观天品第六之一四天王初 <font face='Arial'>T17, p0220a</h2></font><hr>
<span class='old'>
</a><a name="0219c28" id="0219c28">游行。众生何业。生彼地处。彼见闻知。若人直</a><a name="0219c29" id="0219c29">心。本性正直。信于三宝。不杀不盗。不行一切</span><a name="0220a01" id="0220a01">不善邪行。不乐不行。亦不多作。见诸妇女。</a><a name="0220a02" id="0220a02">乃至不生欲意之心。不念淫欲。舍淫欲心。亦</a><a name="0220a03" id="0220a03">不分别。犹如舍毒。此善男子。身坏命终。生夜</a><a name="0220a04" id="0220a04">摩天。在彼云处游行之处。生彼处已。身之光</a><a name="0220a05" id="0220a05">明。与日不异。受善业乐。受无比乐。无量境</a><a name="0220a06" id="0220a06">界。受诸快乐。即初生时。甚大欢喜。心生思</a><a name="0220a07" id="0220a07">惟。我今云何独在此处。即生念时。见诸天女。</a><a name="0220a08" id="0220a08">在树林中。树种种枝。具足宝铃。铃有妙声。地</a><a name="0220a09" id="0220a09">色犹如火洋真金。地处有如银玻璃色。多有</a><a name="0220a10" id="0220a10">百千妙莲花池以为庄严。彼地分处。林树柔</a><a name="0220a11" id="0220a11">软。有百千鸟出美妙声。彼诸天女。如是林中。</a><a name="0220a12" id="0220a12">游戏受乐。即彼天子。心生念时。林间速出妙</a><a name="0220a13" id="0220a13">庄严具。而自庄严。以莲花鬘。庄严其头。其身</a><a name="0220a14" id="0220a14">皆着种种色衣。到天子所。既到近已。种种庄</a><a name="0220a15" id="0220a15">严。而围绕之。咏种种歌。微妙音声。心极爱</a><a name="0220a16" id="0220a16">染。娱乐天子。无量乐具。具足而有。彼诸天</a><a name="0220a17" id="0220a17">女。如是种种娱乐天子。如是天子。于彼天女。</a><a name="0220a18" id="0220a18">本未曾见。既得见已。如是思惟。此是何人。从</a><a name="0220a19" id="0220a19">何处来。系属于谁。为谁而来</a><a name="0220a20" id="0220a20"><p>既来见已。见其具有种种色衣。有种种宝庄。</a><a name="0220a21" id="0220a21">严其身。其手执持无量乐器。且少分喻何处</a><a name="0220a22" id="0220a22">何处。三十三天所有天女歌乐之声。不得为</a><a name="0220a23" id="0220a23">比。何况三种功德具足。无量善业所得之果。</a><a name="0220a24" id="0220a24">夜摩天女。于彼三十三天天女歌咏音声。甚</a><a name="0220a25" id="0220a25">为殊胜。色少势力。身之形量。歌声乐受。园林</a><a name="0220a26" id="0220a26">诸树。流水河池。须陀之食。胜妙堂舍。戏乐</a><a name="0220a27" id="0220a27">之处。一切皆胜。上上次第。乃至他化自在天</a><a name="0220a28" id="0220a28">中。色少势力。身之形量。歌声受乐。如是等</a><a name="0220a29" id="0220a29">事。一切皆胜。何以故。业果重故。心戒清净。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170219c.htm'><img src='up.gif' border=0></a>
<a href='T170220b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>