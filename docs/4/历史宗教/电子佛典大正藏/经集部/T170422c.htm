<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0722 妙法圣念处经 0422c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 722 妙法圣念处经</font> <font face='Arial'>(卷2)</font> <font face='Arial'>T17, p0422c</h2></font><hr>
<span class='old'>
</a><a name="0422b28" id="0422b28"><p class='lg'>　　身语业非虚　　　轮回诸恶趣</a><br><a name="0422b29" id="0422b29">　　自作自缠缚　　　善逝不能救　</p></span><a name="0422c01" id="0422c01"><p>尔时世尊。说此偈已。告诸比丘。一切嗔恚。及</a><a name="0422c02" id="0422c02">于妄语。应当远离。由此为因。堕诸恶趣。受种</a><a name="0422c03" id="0422c03">种苦。后生人中。贫乏卑贱。凡所发言。多增秽</a><a name="0422c04" id="0422c04">恶。伤犯于他。犹如刀斧。亦如饿鬼。自业所</a><a name="0422c05" id="0422c05">招。焚烧饮食。此业亦然。焚烧众善。恶名流</a><a name="0422c06" id="0422c06">布。见闻不喜。若有智者。远离妄语。发言诚</a><a name="0422c07" id="0422c07">谛。人皆信受。美名流布。犹如香气。闻皆欢</a><a name="0422c08" id="0422c08">喜</a><a name="0422c09" id="0422c09"><p>比丘应知。若复有人。发于实语。远离苦恼。虚</a><a name="0422c10" id="0422c10">妄邪执。犹如珍宝。堪任受用。亦如灯明照了</a><a name="0422c11" id="0422c11">物像。实语亦尔。闻皆信受。由此因缘。天上</a><a name="0422c12" id="0422c12">自在解脱诸苦。舍离秽恶虚妄之声。算数艺</a><a name="0422c13" id="0422c13">能。安住最胜。趣向解脱。财富无量。普济贫</a><a name="0422c14" id="0422c14">乏。智慧光明。庄严第一。库藏丰盈。远离烦</a><a name="0422c15" id="0422c15">恼。若生人中。尊豪最上。种种庄严。自在具</a><a name="0422c16" id="0422c16">足。利益有情。孤独贫乏。乃至知识。悉皆利</a><a name="0422c17" id="0422c17">乐。恒说真实。犹如火毒烧照最上崄恶途路。</a><a name="0422c18" id="0422c18">如毒远离。是故妄语。一切时中。应当舍离。</a><a name="0422c19" id="0422c19">及诸缠缚。怖畏等罪</a><a name="0422c20" id="0422c20"><p>复次比丘。有情妄语。堕大地狱。受诸苦恼。身</a><a name="0422c21" id="0422c21">分破裂。如青莲花。琰魔狱卒。为彼罪人。而说</a><a name="0422c22" id="0422c22">偈言</a><a name="0422c23" id="0422c23"><p class='lg'>　　虚妄地狱因　　　众苦自心造</a><br><a name="0422c24" id="0422c24">　　娑伽水有尽　　　此业报无穷　</p></a><a name="0422c25" id="0422c25"><p>尔时世尊告诸比丘。若复有人。舍离妄语。如</a><a name="0422c26" id="0422c26">舍苦涩。获味甘美。比丘应知。修习智慧。爱乐</a><a name="0422c27" id="0422c27">真实。庄严自身。功德最胜。犹如甘露。能离过</a><a name="0422c28" id="0422c28">患。愚夫迷倒。不了苦因。炽然造作。暴恶之</a><a name="0422c29" id="0422c29">业。损害憎嫌。一切过非。恒时不息。堕诸地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170422b.htm'><img src='up.gif' border=0></a>
<a href='T170423a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>