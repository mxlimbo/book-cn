<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0703 灯指因缘经 0810c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 703 灯指因缘经</font> <font face='Arial'>(卷1)</font> <font face='Arial'>T16, p0810c</h2></font><hr>
<span class='old'>
</a><a name="0810b28" id="0810b28">惧并至。有人怜愍。将其诣城。遂到城门。既</a><a name="0810b29" id="0810b29">到门下。守门之人。逆遮打之。不得近门。此</span><a name="0810c01" id="0810c01">何痴人。担负死尸。欲来入城。自见己身。被</a><a name="0810c02" id="0810c02">诸杖木。身体皆破。甚怀懊恼。发声大哭。而</a><a name="0810c03" id="0810c03">作是言。我正为食。作此鄙事。今日忽然。遭</a><a name="0810c04" id="0810c04">此大苦。由我贫困。不择作处。为斯贱业。冀</a><a name="0810c05" id="0810c05">得价直。以自存活。如何一旦。复值苦毒。宁</a><a name="0810c06" id="0810c06">作余死。不负尸生。且哭且言。时守门者深</a><a name="0810c07" id="0810c07">生怜愍。放令还家。到自空室。先同乞索诸</a><a name="0810c08" id="0810c08">贫人等。共住之者。遥见死尸在其背上。悉</a><a name="0810c09" id="0810c09">皆舍去。既到舍已。尸自堕地。灯指于时踰</a><a name="0810c10" id="0810c10">增惶怖。闷绝躄地。久乃得稣。寻见死尸。手</a><a name="0810c11" id="0810c11">指纯是黄金。虽复怖畏。见是好金。即前视</a><a name="0810c12" id="0810c12">之以刀试割。实是真金。既得金已。心生欢</a><a name="0810c13" id="0810c13">喜。复剪头项手足。如是剪已。寻复还生。须</a><a name="0810c14" id="0810c14">臾之顷。金头手足。其积过人。譬如王者失</a><a name="0810c15" id="0810c15">国还复本位。如盲得眼视瞻明了。如久思</a><a name="0810c16" id="0810c16">他女得与交欢。如学禅者忽得道证。灯指欢</a><a name="0810c17" id="0810c17">喜。亦复如是。库藏珍宝。倍胜于前。威德名</a><a name="0810c18" id="0810c18">誉。有过先日。亲里朋友。妻子僮仆。一切还</a><a name="0810c19" id="0810c19">来。灯指叹曰。呜呼怪哉。富有大力。能使世</a><a name="0810c20" id="0810c20">人来归极疾。呜呼怪哉。贫有大力。能使所</a><a name="0810c21" id="0810c21">亲舍我极速。我先贫时。素所亲昵。交游道</a><a name="0810c22" id="0810c22">绝。总无一人与我语者。今日一切颙颙承</a><a name="0810c23" id="0810c23">事。合掌恭敬。假使生处如帝释。勇力如罗</a><a name="0810c24" id="0810c24">摩知见如天师。若无钱财都无所直。富者不</a><a name="0810c25" id="0810c25">问愚智。皆称好人。实无所知。人以为智亦</a><a name="0810c26" id="0810c26">得勇健。诸善名闻。虽复丑陋老弊。少壮妇</a><a name="0810c27" id="0810c27">女。乐至其边。阿阇世王。闻其还富。寻即遣</a><a name="0810c28" id="0810c28">人。来取其宝。其所取者。尽是死人。还掷屋</a><a name="0810c29" id="0810c29">中。见是真金。灯指知王欲得此宝。即以金<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160810b.htm'><img src='up.gif' border=0></a>
<a href='T160811a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>