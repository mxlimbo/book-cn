<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0707 佛说出家功德经 0815a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 707 佛说出家功德经</font> <font face='Arial'>(卷1)</font> <font face='Arial'>T16, p0815a</h2></font><hr>
<span class='old'>
</a><a name="0814c28" id="0814c28">一。若有颠倒淫姊妹女。不应淫处强生悭嫉。</a><a name="0814c29" id="0814c29">此中罪报。不可计限。若有一人。能正思惟</span><a name="0815a01" id="0815a01">有出家心。欲舍诸恶。若复有人。破坏此人</a><a name="0815a02" id="0815a02">出家因缘。不令愿满。是罪因缘增长于前。复</a><a name="0815a03" id="0815a03">倍百劫。尔时阿难。复白佛言。世尊。此毗罗</a><a name="0815a04" id="0815a04">羡那。所种善根。生尊贵处。当受福乐。为过</a><a name="0815a05" id="0815a05">去世亦有善行。为但齐今一日一夜出家功</a><a name="0815a06" id="0815a06">德受尔许福。佛告阿难。汝不应观过去因缘。</a><a name="0815a07" id="0815a07">于此一日一夜。清净出家故。此善根。六欲</a><a name="0815a08" id="0815a08">天中。七反受福。二十劫中常受生死。世间</a><a name="0815a09" id="0815a09">之乐最后人中。生福乐家。壮年已过。诸根</a><a name="0815a10" id="0815a10">熟时。畏于生老病死苦故。出家持戒。成辟</a><a name="0815a11" id="0815a11">支佛</a><a name="0815a12" id="0815a12"><p>佛告阿难。我今说喻。汝当善听。譬四天下。</a><a name="0815a13" id="0815a13">东弗婆提。南阎浮提。西瞿耶尼。北郁单越。</a><a name="0815a14" id="0815a14">满中阿罗汉。若稻麻丛林。若有一人。满百</a><a name="0815a15" id="0815a15">岁中。尽心供养。此诸罗汉。衣服饮食。病瘦</a><a name="0815a16" id="0815a16">医药。房舍卧具乃至涅槃。后若起塔庙。种种</a><a name="0815a17" id="0815a17">珍宝花香璎珞。幡盖伎乐。悬诸宝铃。扫洒香</a><a name="0815a18" id="0815a18">水。以诸偈颂。赞叹供养。所得功德。若有人为</a><a name="0815a19" id="0815a19">涅槃故出家受戒。乃至一日一夜所作功德。</a><a name="0815a20" id="0815a20">比前功德。十六分中不及其一。以是因缘。善</a><a name="0815a21" id="0815a21">男子当应出家修持净戒。诸善男子。诸须功</a><a name="0815a22" id="0815a22">德者。求善法者。自受法者。不应留难出家</a><a name="0815a23" id="0815a23">因缘。应勤方便劝作令成。时诸大众。闻佛</a><a name="0815a24" id="0815a24">所说。莫不厌世。出家持戒。有得须陀洹。乃</a><a name="0815a25" id="0815a25">至阿罗汉者。有种辟支佛善根者。有发无上</a><a name="0815a26" id="0815a26">菩提心者。皆大欢喜。顶戴奉行</a><a name="0815a27" id="0815a27">佛说出家功德经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160814c.htm'><img src='up.gif' border=0></a>
<a href='T160815b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>