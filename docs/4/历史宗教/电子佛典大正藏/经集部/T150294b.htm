<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0616 禅法要解 0294b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 616 禅法要解</font> <font face='Arial'>(卷2)</font> <font face='Arial'>T15, p0294b</h2></font><hr>
<span class='old'>
</a><a name="0294a28" id="0294a28">身受。别相集者。广分别爱等诸烦恼及有漏</a><a name="0294a29" id="0294a29">业五受阴因缘。总相灭者。能生后身爱尽。别</span><a name="0294b01" id="0294b01">相灭者。广分别八十九种尽。总相道者。八</a><a name="0294b02" id="0294b02">圣道。别相道者。广分别从苦法忍乃至无学</a><a name="0294b03" id="0294b03">道。若不通达四谛者。则轮转五道。往来生</a><a name="0294b04" id="0294b04">死无休息时。以是因缘故。行者应念老病死</a><a name="0294b05" id="0294b05">等一切苦恼皆由有身。譬如一切草木皆从</a><a name="0294b06" id="0294b06">地出。如经中说。十方众生所以有身。皆为</a><a name="0294b07" id="0294b07">受苦故生。譬如毒食。若好若丑皆为杀人。若</a><a name="0294b08" id="0294b08">无身心者。死苦则无所寄。如恶风摧折大</a><a name="0294b09" id="0294b09">树。若无树者则无所坏。如是略说身心受苦</a><a name="0294b10" id="0294b10">之本。如虚空风之本。木是火之本。地是水</a><a name="0294b11" id="0294b11">之本。身是苦之本。复次如地常是坚相。水</a><a name="0294b12" id="0294b12">常为湿相。火常为热相。风常为动相。身心</a><a name="0294b13" id="0294b13">常为苦相。所以者何。以有身故。则老病死饥</a><a name="0294b14" id="0294b14">渴寒热风雨等苦常随逐之。以有心故。忧愁</a><a name="0294b15" id="0294b15">怖畏嗔恼嫉妒等苦常随逐之。若知现在身</a><a name="0294b16" id="0294b16">苦。过去苦亦尔。如现在过去身苦。未来亦尔。</a><a name="0294b17" id="0294b17">譬如见今谷种生谷。比知过去未来亦皆如</a><a name="0294b18" id="0294b18">是。又如现在火热相。比知过去未来火亦热</a><a name="0294b19" id="0294b19">如是。若无身心。前则无苦今亦无苦后亦无</a><a name="0294b20" id="0294b20">苦。当知三世苦痛皆从身心而有。是故应观</a><a name="0294b21" id="0294b21">苦谛。如是心生厌患。是苦因缘。唯从爱等诸</a><a name="0294b22" id="0294b22">烦恼生。非天非时非自然亦非无因缘。若离</a><a name="0294b23" id="0294b23">烦恼则不有生。当知世间皆从爱等烦恼生。</a><a name="0294b24" id="0294b24">如人造事皆欲以为先。以是故诸烦恼是苦</a><a name="0294b25" id="0294b25">因缘。复次由爱水故受身。若无爱水则不受</a><a name="0294b26" id="0294b26">身。如干土不能着壁。以水和之则有所著。</a><a name="0294b27" id="0294b27">复次因诸烦恼是故受身种种不同。如多欲</a><a name="0294b28" id="0294b28">者受多欲形。多嗔恚者受多嗔恚形。多痴者</a><a name="0294b29" id="0294b29">受多痴形。烦恼薄者受薄烦恼形。见今果报<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150294a.htm'><img src='up.gif' border=0></a>
<a href='T150294c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>