<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0625 大树紧那罗王所问经 0377c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 625 大树紧那罗王所问经</font> <font face='Arial'>(卷2)</font> <font face='Arial'>T15, p0377c</h2></font><hr>
<span class='old'>
</a><a name="0377b28" id="0377b28">害无明闇故。善知于智施慧光明为欲解脱</a><a name="0377b29" id="0377b29">一切众生演说法故。知一切法无去来故。知</span><a name="0377c01" id="0377c01">所作业不相违故。知示众生示生死故。得成</a><a name="0377c02" id="0377c02">四辩解义法辞乐说辩故。所说无错法无不</a><a name="0377c03" id="0377c03">空。自己寂静调顺解真知于涅槃。智慧趣向</a><a name="0377c04" id="0377c04">诸佛智慧。守护法城持一切法。得受记地所</a><a name="0377c05" id="0377c05">作究竟。住不退转菩萨之地。紧那罗王。是为</a><a name="0377c06" id="0377c06">菩萨三十二法净般若波罗蜜。紧那罗王。菩</a><a name="0377c07" id="0377c07">萨复有三十二法净方便波罗蜜。何等三</a><a name="0377c08" id="0377c08">十二。观察众生自无众恶。有无量福而不休</a><a name="0377c09" id="0377c09">息。若有少福亦不休止。为化众生而行惠施</a><a name="0377c10" id="0377c10">不求福田。于诸众生起福田想不望果报。教</a><a name="0377c11" id="0377c11">化下劣现为下劣。教诸众生护持口业。现女</a><a name="0377c12" id="0377c12">人像化诸年少。现作童子化诸童女。现一切</a><a name="0377c13" id="0377c13">色不违众生。自无憍现现作憍恣。为化憍恣</a><a name="0377c14" id="0377c14">诸众生故示现狂乱。随众所解而为说法。百</a><a name="0377c15" id="0377c15">岁持戒为化一人放舍此戒所有一切娱乐</a><a name="0377c16" id="0377c16">之具。而共同之摄令入法。自住头陀。为不</a><a name="0377c17" id="0377c17">活畏诸众生故现不活畏。示现一切外道法</a><a name="0377c18" id="0377c18">中修出家行不呵佛法。现为淫女。若在王宫</a><a name="0377c19" id="0377c19">现妙女身。为化悭着淫欲众生。于大众中多</a><a name="0377c20" id="0377c20">人集处现众伎术。或现箫笛琴瑟鼓贝常为</a><a name="0377c21" id="0377c21">第一。于是众中歌舞戏笑。皆出法音现众伎</a><a name="0377c22" id="0377c22">术。随诸众生所喜乐者。为教化故而示现之。</a><a name="0377c23" id="0377c23">现神通力施众生财然后说法。失财众生为</a><a name="0377c24" id="0377c24">现宝藏然后说法。有诸众生忧箭所逼。随其</a><a name="0377c25" id="0377c25">所宜而为示现然后说法。若长者居士及诸</a><a name="0377c26" id="0377c26">小王。内宫妇女忧无子息。为欲化导令其欢</a><a name="0377c27" id="0377c27">喜现为其子。于大伴中作大伴主。将诸人众</a><a name="0377c28" id="0377c28">至空旷野。粮食乏尽求索无所。以神通力化</a><a name="0377c29" id="0377c29">作饮食令充足已。如应说法令不退转于无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150377b.htm'><img src='up.gif' border=0></a>
<a href='T150378a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>