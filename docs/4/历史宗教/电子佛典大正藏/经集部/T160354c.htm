<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0354c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷4)</font> 舍身品第十七 <font face='Arial'>T16, p0354c</h2></font><hr>
<span class='old'>
</a><a name="0354b28" id="0354b28">相连持。如是观察甚可患厌。是故我今应</a><a name="0354b29" id="0354b29">当舍离。以求寂灭无上涅槃。永离忧患无</span><a name="0354c01" id="0354c01">常变异。生死休息无诸尘累。无量禅定智</a><a name="0354c02" id="0354c02">慧功德。具足成就微妙法身。百福庄严诸佛</a><a name="0354c03" id="0354c03">所赞。证成如是无上法身。与诸众生无量</a><a name="0354c04" id="0354c04">法乐。是时王子勇猛堪任。作是大愿。以上</a><a name="0354c05" id="0354c05">大悲熏修其心。虑其二兄心怀怖懅。或恐</a><a name="0354c06" id="0354c06">固遮为作留难。即便语言。兄等今者可与</a><a name="0354c07" id="0354c07">眷属还其所止。尔时王子摩诃萨埵。还至</a><a name="0354c08" id="0354c08">虎所脱身衣裳置竹枝上。作是誓言。我今</a><a name="0354c09" id="0354c09">为利诸众生故。证于最胜无上道故。大悲</a><a name="0354c10" id="0354c10">不动舍难舍故。为求菩提智所赞故。欲</a><a name="0354c11" id="0354c11">度三有诸众生故欲灭生死怖畏热恼</a><a name="0354c12" id="0354c12">故。是时王子作是誓已。即自放身卧饿虎</a><a name="0354c13" id="0354c13">前。是时王子以大悲力故虎无能为。王子</a><a name="0354c14" id="0354c14">复作如是念言。虎今羸瘦身无势力。不能</a><a name="0354c15" id="0354c15">得我身血肉食。即起求刁周遍求之了不</a><a name="0354c16" id="0354c16">能得。即以干竹刺颈出血。于高山上</a><a name="0354c17" id="0354c17">投身虎前。是时大地六种震动。日无精光</a><a name="0354c18" id="0354c18">如罗[<a href='javascript:showpic("images/023523.gif")'>目*侯</a>]罗阿修罗王捉持障蔽。又雨杂华种</a><a name="0354c19" id="0354c19">种妙香。时虚空中有诸余天。见是事已心</a><a name="0354c20" id="0354c20">生欢喜叹未曾有。赞言。善哉善哉。大士。</a><a name="0354c21" id="0354c21">汝今真是行大悲者。为众生故能舍难舍。</a><a name="0354c22" id="0354c22">于诸学人第一勇健。汝已为得诸佛所赞。</a><a name="0354c23" id="0354c23">常乐住处不久当证无恼无热清凉涅槃。</a><a name="0354c24" id="0354c24">是虎尔时见血流出污王子身。即便舐血</a><a name="0354c25" id="0354c25">啖食其肉唯留余骨。尔时第一王子见地</a><a name="0354c26" id="0354c26">大动。为第二王子而说偈言</a><a name="0354c27" id="0354c27"><p class='lg'>　　震动大地　　　及以大海　　　日无精光</a><br><a name="0354c28" id="0354c28">　　如有覆蔽　　　于上虚空　　　雨诸华香</a><br><a name="0354c29" id="0354c29">　　必是我弟　　　舍所爱身　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160354b.htm'><img src='up.gif' border=0></a>
<a href='T160355a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>