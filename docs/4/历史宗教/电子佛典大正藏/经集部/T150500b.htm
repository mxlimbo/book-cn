<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0635 佛说弘道广显三昧经 0500b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 635 佛说弘道广显三昧经</font> <font face='Arial'>(卷3)</font> 信值法品第六 <font face='Arial'>T15, p0500b</h2></font><hr>
<span class='old'>
</a><br><a name="0500a28" id="0500a28">　　不以造色行　　　得应值佛世</a><br><a name="0500a29" id="0500a29">　　无色不有处　　　不来亦不去</span><br><a name="0500b01" id="0500b01">　　于色无有生　　　不灭亦无住</a><br><a name="0500b02" id="0500b02">　　当来无所至　　　值佛广演说</a><br><a name="0500b03" id="0500b03">　　五阴亦如是　　　化习转无生</a><br><a name="0500b04" id="0500b04">　　值佛当敢说　　　慧达诸菩萨</a><br><a name="0500b05" id="0500b05">　　其身及诸情　　　亦习以无生</a><br><a name="0500b06" id="0500b06">　　佛兴以无生　　　常救诸堕生</a><br><a name="0500b07" id="0500b07">　　痴本无有生　　　生死亦如斯</a><br><a name="0500b08" id="0500b08">　　是缘如本无　　　从法而有佛</a><br><a name="0500b09" id="0500b09">　　无起不有生　　　不灭无有住</a><br><a name="0500b10" id="0500b10">　　是以知无处　　　处亦不可见</a><br><a name="0500b11" id="0500b11">　　斯亦不自生　　　与佛而博演</a><br><a name="0500b12" id="0500b12">　　无志不有住　　　是亦佛所转</a><br><a name="0500b13" id="0500b13">　　诸种亦如是　　　佛种顺如法</a><br><a name="0500b14" id="0500b14">　　斯类亦起无　　　如佛而等与</a><br><a name="0500b15" id="0500b15">　　其行如是者　　　佛兴为若此</a><br><a name="0500b16" id="0500b16">　　悦信斯大处　　　其限不可量　</p></a><a name="0500b17" id="0500b17"><p><b>　　<A NAME="n321"></A>转法轮品第七</b></a><a name="0500b18" id="0500b18"><p>尔时世尊告太子等。又诸贤者。何谓菩萨得</a><a name="0500b19" id="0500b19">转法轮。其有布露如是像法乐说句义。受持</a><a name="0500b20" id="0500b20">不忘修而行之。诸有不发大悲意者。为兴普</a><a name="0500b21" id="0500b21">智随顺众愿。而为说之广宣布示。志不有惓</a><a name="0500b22" id="0500b22">忽弃利养。劝念顺时受持护行。斯谓菩萨应</a><a name="0500b23" id="0500b23">转法轮。又若如来所转法轮。而其法轮。行像</a><a name="0500b24" id="0500b24">入德当粗剖说。不以起法亦不灭法。不以凡</a><a name="0500b25" id="0500b25">夫下劣行法。亦复不以贤圣法故而转法轮。</a><a name="0500b26" id="0500b26">又其法轮。不中断绝等断善恶。彼以是故为</a><a name="0500b27" id="0500b27">无断轮。又其法轮因缘之起。不起无起而有</a><a name="0500b28" id="0500b28">其转。以斯之故为无起轮。又其法轮。不以眼</a><a name="0500b29" id="0500b29">色耳声鼻香舌味身更心法诸情转随有转。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150500a.htm'><img src='up.gif' border=0></a>
<a href='T150500c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>