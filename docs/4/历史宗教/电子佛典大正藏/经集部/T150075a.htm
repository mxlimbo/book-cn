<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0075a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷3)</font> <font face='Arial'>T15, p0075a</h2></font><hr>
<span class='old'>
</a><a name="0074c28" id="0074c28">罗三藐三菩提心</a><a name="0074c29" id="0074c29"><p>尔时网明童子菩萨。闻佛敕已。而白佛言。</span><a name="0075a01" id="0075a01">善哉世尊。唯然受教。作是语已。整服右肩</a><a name="0075a02" id="0075a02">右膝胡跪。即于右手。白赤庄严罗网指间。</a><a name="0075a03" id="0075a03">放大光明。普照十方无量无边阿僧祇世界。</a><a name="0075a04" id="0075a04">皆悉周遍其中。地狱畜生饿鬼。盲聋背伛无</a><a name="0075a05" id="0075a05">手无足种种诸病。贪恶众生。愚痴裸形诸饥</a><a name="0075a06" id="0075a06">渴者。若缚若禁。贫穷恶色。老迈垂死及嫉</a><a name="0075a07" id="0075a07">妒等。种种苦恼。诸有悭贪破戒嗔恚。懈怠</a><a name="0075a08" id="0075a08">妄念。无慧不信。少闻少见。无惭无愧。堕邪</a><a name="0075a09" id="0075a09">疑网。是等众生遇斯光者。皆得快乐一切欢</a><a name="0075a10" id="0075a10">喜。无一众生有贪欲恚愚痴憍慢忧愁患等</a><a name="0075a11" id="0075a11">不得快乐不欢喜者。其在佛前大会之众。菩</a><a name="0075a12" id="0075a12">萨摩诃萨及诸声闻。天龙夜叉乾闼婆阿修</a><a name="0075a13" id="0075a13">罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽人与非人。比丘</a><a name="0075a14" id="0075a14">比丘尼优婆塞优婆夷等。是诸大众皆同一</a><a name="0075a15" id="0075a15">色金色无异。谓如来色。时会大众皆悉如是。</a><a name="0075a16" id="0075a16">身中快乐心得欢喜。譬如菩萨入喜乐食发</a><a name="0075a17" id="0075a17">起庄严三昧无异。时诸大众悉得希有。各各</a><a name="0075a18" id="0075a18">相见如佛无异。不见佛身为高己身为下。又</a><a name="0075a19" id="0075a19">以网明童子菩萨光明力故。寻时下方有四</a><a name="0075a20" id="0075a20">菩萨。从地踊出。名愿力起菩萨。名胜贤菩</a><a name="0075a21" id="0075a21">萨。名智月光菩萨。名不可降伏菩萨。是四</a><a name="0075a22" id="0075a22">菩萨合掌而立。作是念言。何者是佛我欲礼</a><a name="0075a23" id="0075a23">敬。即闻空中声曰。是网明童子菩萨光明力</a><a name="0075a24" id="0075a24">故。一切大众同一金色与佛无异。时四菩萨</a><a name="0075a25" id="0075a25">发希有心。作如是言。我今实语。如此众会</a><a name="0075a26" id="0075a26">其色无异。一切诸法亦复如是。即发誓言。</a><a name="0075a27" id="0075a27">若我此语诚实不虚。今世尊释迦牟尼。当</a><a name="0075a28" id="0075a28">现异相令我得见供养礼事。尔时佛告网明</a><a name="0075a29" id="0075a29">童子菩萨言。善男子。止此神力。汝今已作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150074c.htm'><img src='up.gif' border=0></a>
<a href='T150075b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>