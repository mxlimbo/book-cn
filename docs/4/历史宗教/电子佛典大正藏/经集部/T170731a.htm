<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0790 佛说孛经抄 0731a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 790 佛说孛经抄</font> <font face='Arial'>(卷1)</font> <font face='Arial'>T17, p0731a</h2></font><hr>
<span class='old'>
</a><a name="0730c13" id="0730c13">遣。稍减其养。明日来者。勿复作礼。擎卷而</a><a name="0730c14" id="0730c14">已与施木床于殿下坐。炊恶厮米。盛以</span><a name="0731a01" id="0731a01">瓦器。如是惭愧。极自当去。王说此时。宾</a><a name="0731a02" id="0731a02">只不悦。夫人明旦。即以王教。具敕内厨。孛</a><a name="0731a03" id="0731a03">来入宫。宾只于床下。啀喍吠之。孛见狗</a><a name="0731a04" id="0731a04">吠。夫人擎卷。及所施设。即知有谋。自念我</a><a name="0731a05" id="0731a05">欲无害于人。人反害我。如是当避入深山</a><a name="0731a06" id="0731a06">耳。小怨成大。不可轻也。彼以阴谋我宜慎</a><a name="0731a07" id="0731a07">之。凡人身羸行正为强。今我自有食钵水瓶</a><a name="0731a08" id="0731a08">革蓰伞盖漉水之囊。斯足用矣。孛食已摄</a><a name="0731a09" id="0731a09">物欲去。王惊起曰。是何疾也。顾谓夫人。乃</a><a name="0731a10" id="0731a10">使我失圣人之意。即前牵孛。问欲何之。</a><a name="0731a11" id="0731a11">孛答曰。为王治国。十二年矣。未曾见宾</a><a name="0731a12" id="0731a12">只啀喍如今也。是必有谋。故欲去耳。王曰</a><a name="0731a13" id="0731a13">实有。今见孛意。觉微甚明。愿自敕厉。当诛</a><a name="0731a14" id="0731a14">恶人。不须去也。孛曰。王前意厚。而今已薄。</a><a name="0731a15" id="0731a15">及我无过。宜以时去。夫盛有衰。合会有离。善</a><a name="0731a16" id="0731a16">恶无常。祸福自追。结友不固。不可与亲。亲</a><a name="0731a17" id="0731a17">而不节。久必泄渎。如取泉水。掘深则浊。近</a><a name="0731a18" id="0731a18">贤成智。习愚益惑。数见生慢。疏则成怨。善</a><a name="0731a19" id="0731a19">友接者。往来以时。亲如有敬。久而益厚。不</a><a name="0731a20" id="0731a20">善友者。假求不副。巧言利辞。苟合无信。接</a><a name="0731a21" id="0731a21">我以礼。当以敬报。待我以慢。当即远避。有相</a><a name="0731a22" id="0731a22">亲爱。回相憎者。爱时可附。憎不可近。敬以</a><a name="0731a23" id="0731a23">亲善。戒以远恶。善恶无别。非安之道。人无</a><a name="0731a24" id="0731a24">过失。不可妄侵。恶人事已不可纳。前人欲</a><a name="0731a25" id="0731a25">疏已不可强亲。恩爱已离。不可追思。鸟宿</a><a name="0731a26" id="0731a26">枝折。知更求栖。去就有宜。何必守常。朽枝</a><a name="0731a27" id="0731a27">不可攀。乱意不可犯。人欲相恶。相见不欢。</a><a name="0731a28" id="0731a28">唱而不和。可知为薄。人欲相善。缓急相赴。</a><a name="0731a29" id="0731a29">言以忠告。可知为厚。善者不亲。恶者不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170730c.htm'><img src='up.gif' border=0></a>
<a href='T170731b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>