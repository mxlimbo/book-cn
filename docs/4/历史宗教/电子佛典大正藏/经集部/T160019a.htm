<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0019a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷2)</font> 法门品第五 <font face='Arial'>T16, p0019a</h2></font><hr>
<span class='old'>
</a><a name="0018c28" id="0018c28">复次族姓子。于树王下已成等觉。众相具足。</a><a name="0018c29" id="0018c29">一夜之中成三明慧。初夜自念过去恒沙诸</span><a name="0019a01" id="0019a01">佛世尊在此成道。先布何法云何教化。如是</a><a name="0019a02" id="0019a02">思惟。复至中夜。古昔诸佛在此成道。皆说无</a><a name="0019a03" id="0019a03">量诸度无极。我今亦应如诸佛法。便入众香</a><a name="0019a04" id="0019a04">无形定意。复从定起。复更思惟。古昔诸佛</a><a name="0019a05" id="0019a05">虽于此处成佛。先度何人云何说法。尔时便</a><a name="0019a06" id="0019a06">闻十方世界一切众香。各有斯音度应度者。</a><a name="0019a07" id="0019a07">复于彼处一一思惟。乃至后夜。如是不退</a><a name="0019a08" id="0019a08">不阙香界。是谓五法清净璎珞。复次族姓子。</a><a name="0019a09" id="0019a09">已获鼻相内自思惟。世香无常种生死法。以</a><a name="0019a10" id="0019a10">何方便求道德之香。便自入定。分别慧定五</a><a name="0019a11" id="0019a11">分法身。以识往别。戒香摄身。定香摄意。慧</a><a name="0019a12" id="0019a12">香摄乱。解慧摄倒见。度知摄无明是谓如来</a><a name="0019a13" id="0019a13">五分法香璎珞其身。是谓六法清净璎珞</a><a name="0019a14" id="0019a14"><p>佛复告无顶相菩萨曰。如来舌相众相中妙。</a><a name="0019a15" id="0019a15">演布言教不漏四过。本所造愿说法教化。口</a><a name="0019a16" id="0019a16">教清净不失舌识。是谓一法清净璎珞。复次</a><a name="0019a17" id="0019a17">族姓子。本修清净守护三行。知彼众生神识</a><a name="0019a18" id="0019a18">所趣。辄便说法不失次绪。舌识清净。是谓二</a><a name="0019a19" id="0019a19">法清净璎珞。复次族姓子。虽口说法有教有</a><a name="0019a20" id="0019a20">响。言从识发外辄受化。复采彼语而为说法。</a><a name="0019a21" id="0019a21">于中<span class='corr'>自</span>摄舌识清净。是谓三法清净璎珞。复</a><a name="0019a22" id="0019a22">次族姓子。舌有众相相相不同。一一化识说</a><a name="0019a23" id="0019a23">法无穷。不失四辩舌识清净。乃至无量恒沙</a><a name="0019a24" id="0019a24">刹土。言从语用无不受信。是谓四法清净璎</a><a name="0019a25" id="0019a25">珞。复次族姓子。或时有人闻彼说法。或善或</a><a name="0019a26" id="0019a26">不善。或说邪见。或说正见。复能反诘寻究</a><a name="0019a27" id="0019a27">义趣。于中具足不失舌识。是谓五法清净璎</a><a name="0019a28" id="0019a28">珞。复次族姓子。过去诸佛所说言教。有行有</a><a name="0019a29" id="0019a29">智有趣。当来诸佛。有行有智有趣。现在诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160018c.htm'><img src='up.gif' border=0></a>
<a href='T160019b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>