<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0190c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷33)</font> 观天品第六之一四天王初 <font face='Arial'>T17, p0190c</h2></font><hr>
<span class='old'>
</a><a name="0190b28" id="0190b28"><p><b>　　<A NAME="n69"></A>观天品之十二(三十三天之九)</b></p>
</a><a name="0190b29" id="0190b29"><p>尔时天主释迦提婆。告天子曰。此诸天子。</span><a name="0190c01" id="0190c01">以放逸行。不如实知。不行正法。我为如是放</a><a name="0190c02" id="0190c02">逸天子。欲令离于憍慢放逸。示如是化。此</a><a name="0190c03" id="0190c03">诸天子既生厌离。其心调伏。我今说法。必能</a><a name="0190c04" id="0190c04">信受。时天帝释见诸天子心调伏已。告诸天</a><a name="0190c05" id="0190c05">众。汝等谛听。当为汝说。如此丈夫。第一大</a><a name="0190c06" id="0190c06">力。形貌丑陋。能坏他人。难以为敌。非咒术</a><a name="0190c07" id="0190c07">力所能调伏。一切天众。无如之何。复有胜天。</a><a name="0190c08" id="0190c08">过于汝等。亦不能遮。复况汝等色力减少。</a><a name="0190c09" id="0190c09">无自在力。是丈夫者。名阎罗使。名死时使。以</a><a name="0190c10" id="0190c10">烦恼业。缚诸众生。缚之而去。将至地狱饿鬼</a><a name="0190c11" id="0190c11">畜生。有八种法。摄于一切生死众生。何等为</a><a name="0190c12" id="0190c12">八。一者一切生者。皆归于死。二者无有强健</a><a name="0190c13" id="0190c13">而不病恼。三者一切少壮。皆归衰老。四者具</a><a name="0190c14" id="0190c14">足财富。当有贫穷。五者皆由业故。有诸世间。</a><a name="0190c15" id="0190c15">业之所得。随顺于业。随所作业。或善不善。如</a><a name="0190c16" id="0190c16">是如是。得业果报。六者一切恩爱。皆当别离。</a><a name="0190c17" id="0190c17">无有坚固。七者自作之业。决定受报。无有他</a><a name="0190c18" id="0190c18">作我受其果。无有自作他受其报。一切诸法。</a><a name="0190c19" id="0190c19">决定如是。八者世间放逸。无有安隐。必受苦</a><a name="0190c20" id="0190c20">果。是名八法。如是之法。于世间中。流转生</a><a name="0190c21" id="0190c21">死。从因缘生。如是之法。不可以力而抵捍</a><a name="0190c22" id="0190c22">之。非咒术力所能调伏。如是阎罗使者。非力</a><a name="0190c23" id="0190c23">能敌。非咒术力之所能遮。生死之法。法皆如</a><a name="0190c24" id="0190c24">是。若人造恶。能加苦恼。无量楚毒。诸天阿</a><a name="0190c25" id="0190c25">修罗人龙夜叉毗舍遮等。如是阎罗使者。皆</a><a name="0190c26" id="0190c26">能加害。令此众生堕于地狱饿鬼畜生。时诸</a><a name="0190c27" id="0190c27">天众白帝释言。天王。我于如是阎罗使者。不</a><a name="0190c28" id="0190c28">得自在。唯愿天王。以方便力。令我得脱阎</a><a name="0190c29" id="0190c29">罗使者。我当随顺天王之教。尔时天王释迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170190b.htm'><img src='up.gif' border=0></a>
<a href='T170191a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>