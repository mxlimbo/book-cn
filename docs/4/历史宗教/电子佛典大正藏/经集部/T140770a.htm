<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0500 罗云忍辱经 0770a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 500 罗云忍辱经</font> <font face='Arial'>(卷1)</font> <font face='Arial'>T14, p0770a</h2></font><hr>
<span class='old'>
</a><a name="0769c22" id="0769c22">佛之明法。与俗相背。俗之所珍。道之所贱。</a><a name="0769c23" id="0769c23">清浊异流。明愚异趣。忠佞相仇。邪常嫉正。</span><a name="0770a01" id="0770a01">故嗜欲之人。不好我无欲之行也。宁吞然</a><a name="0770a02" id="0770a02">炭。无谤三尊。忍之为明。踰于日月。龙象之</a><a name="0770a03" id="0770a03">力。可谓盛猛。比之于忍。万万不如一。七宝</a><a name="0770a04" id="0770a04">之耀。凡俗所贵。然其招忧。以致灾患。忍之</a><a name="0770a05" id="0770a05">为宝。终始获安。布施十方。虽有大福。福不</a><a name="0770a06" id="0770a06">如忍。怀忍行慈。世世无怨。中心恬然。终</a><a name="0770a07" id="0770a07">无毒害。世无所怙。唯忍可恃。忍为安宅。灾</a><a name="0770a08" id="0770a08">怪不生。忍为神铠。众兵不加。忍为大舟。可</a><a name="0770a09" id="0770a09">以渡难。忍为良药。能济众命。忍者之志。何</a><a name="0770a10" id="0770a10">愿不获。若欲愿为飞行皇帝典四天下第二</a><a name="0770a11" id="0770a11">天帝释。及上第六天。寿命无极身体香洁。</a><a name="0770a12" id="0770a12">所愿自然。犹若家物取之。即得志愿。清净</a><a name="0770a13" id="0770a13">沙门四道。求之可得。在己所向。吾今得佛。诸</a><a name="0770a14" id="0770a14">天所宗。独步三界。忍力所致。佛告诸沙门。当</a><a name="0770a15" id="0770a15">诵忍经无忘。须臾怀之识之诵之宣之。当宣</a><a name="0770a16" id="0770a16">忍德以济众生。佛说经竟。诸沙门皆大欢喜。</a><a name="0770a17" id="0770a17">作礼而去</a><a name="0770a18" id="0770a18">罗云忍辱经<p class='juan'>
</p>

<p><p><p><a name="0770a19" id="0770a19"></a><a name="0770a20" id="0770a20"></a><a name="0770a21" id="0770a21"><p><b>　　<A NAME="n416"></A>No. 501</b></a><a name="0770a22" id="0770a22"><p class='juan'>
佛说沙曷比丘功德经</p>
</a><a name="0770a23" id="0770a23"></a><a name="0770a24" id="0770a24"><p><span class='byline'>　　　　西晋沙门法炬译</span><br></a><a name="0770a25" id="0770a25"><p>闻如是。一时佛在舍卫国祇树给孤独园。时</a><a name="0770a26" id="0770a26">与千二百五十比丘菩萨万人。时须耶国有</a><a name="0770a27" id="0770a27">贫人。行赁剃小儿头。所剃者皆约。到麦熟</a><a name="0770a28" id="0770a28">当各雇麦一斛。适别未远。道逢故人。将其</a><a name="0770a29" id="0770a29">还求麦。欲以取酒饮之。遍求无以麦还者。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140769c.htm'><img src='up.gif' border=0></a>
<a href='T140770b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>