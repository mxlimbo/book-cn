<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0594a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷7)</font> <font face='Arial'>T15, p0594a</h2></font><hr>
<span class='old'>
</a><br><a name="0593c28" id="0593c28">　　彼住大神通　　　善修四神足</a><br><a name="0593c29" id="0593c29">　　获得于尸罗　　　于空则究竟</span><br><a name="0594a01" id="0594a01">　　安住于神通　　　神足不思议</a><br><a name="0594a02" id="0594a02">　　安住无愿智　　　修智善清洁</a><br><a name="0594a03" id="0594a03">　　求智无厌足　　　无量不思议</a><br><a name="0594a04" id="0594a04">　　神通三昧中　　　任运无功用</a><br><a name="0594a05" id="0594a05">　　是报恒空无　　　一切常寂灭</a><br><a name="0594a06" id="0594a06">　　是报神足力　　　往游亿世界</a><br><a name="0594a07" id="0594a07">　　见佛世灯明　　　犹如恒河沙</a><br><a name="0594a08" id="0594a08">　　彼人于生灭　　　随心而自在</a><br><a name="0594a09" id="0594a09">　　以心自在已　　　其身得清净</a><br><a name="0594a10" id="0594a10">　　佛诸弟子中　　　若修神通力</a><br><a name="0594a11" id="0594a11">　　于此报通者　　　十六不及一</a><br><a name="0594a12" id="0594a12">　　一切诸天众　　　不能见彼身</a><br><a name="0594a13" id="0594a13">　　惟除佛世尊　　　及其同得者</a><br><a name="0594a14" id="0594a14">　　彼身无诸疾　　　亦无发白皱</a><br><a name="0594a15" id="0594a15">　　及与羸虚老　　　临终无苦切</a><br><a name="0594a16" id="0594a16">　　彼无有疑滞　　　及与诸迷惑</a><br><a name="0594a17" id="0594a17">　　昼夜恒演说　　　百亿修多罗</a><br><a name="0594a18" id="0594a18">　　一切诸烦恼　　　悉断于习气</a><br><a name="0594a19" id="0594a19">　　一切众生所　　　常起平等心</a><br><a name="0594a20" id="0594a20">　　于百千三昧　　　无垢得自在</a><br><a name="0594a21" id="0594a21">　　修习大智慧　　　为他而演说</a><br><a name="0594a22" id="0594a22">　　男女二根等　　　一切远离想</a><br><a name="0594a23" id="0594a23">　　安住非有想　　　能说真决定</a><br><a name="0594a24" id="0594a24">　　以清净智慧　　　演说如实法</a><br><a name="0594a25" id="0594a25">　　称于随顺法　　　定慧之境界</a><br><a name="0594a26" id="0594a26">　　彼修诸定者　　　不为有所滞</a><br><a name="0594a27" id="0594a27">　　常以真实言　　　说法无不益</a><br><a name="0594a28" id="0594a28">　　彼善得人身　　　远离一切难</a><br><a name="0594a29" id="0594a29">　　能报诸佛恩　　　常乐此经故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150593c.htm'><img src='up.gif' border=0></a>
<a href='T150594b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>