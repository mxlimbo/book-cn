<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0757 佛说身毛喜竖经 0593c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 757 佛说身毛喜竖经</font> <font face='Arial'>(卷1)</font> <font face='Arial'>T17, p0593c</h2></font><hr>
<span class='old'>
</a><a name="0593b28" id="0593b28">切沙门婆罗门及天人魔梵与我等者。三者</a><a name="0593b29" id="0593b29">如来应供正等正觉。为随法行诸声闻人。宣</span><a name="0593c01" id="0593c01">说所修随法所行。如先广说。最上所证。于大</a><a name="0593c02" id="0593c02">众中。作如是言。我说贪欲是障道法。我得安</a><a name="0593c03" id="0593c03">乐无恐无畏。如实了知圣所行处。作师子吼。</a><a name="0593c04" id="0593c04">转大梵轮余不能转。我不见有一切沙门婆</a><a name="0593c05" id="0593c05">罗门及天人魔梵与我等者。四者如来应供</a><a name="0593c06" id="0593c06">正等正觉。为诸声闻。说正道法。而能出要。尽</a><a name="0593c07" id="0593c07">苦边际。于大众中。作如是说。我得安乐无恐</a><a name="0593c08" id="0593c08">无畏。如实了知圣所行处。作师子吼。转大梵</a><a name="0593c09" id="0593c09">轮。余不能转。我不见有一切沙门婆罗门及</a><a name="0593c10" id="0593c10">天人魔梵与我等者。舍利子。如来圆满如是</a><a name="0593c11" id="0593c11">四无所畏。彼长者子。于如是事。虽知虽见。以</a><a name="0593c12" id="0593c12">不信故。乃发是言。而为诽谤。由彼心言及彼</a><a name="0593c13" id="0593c13">所见。相续谤故。速堕地狱</a><a name="0593c14" id="0593c14"><p>又舍利子。世有八众。何等为八。一刹帝利众。</a><a name="0593c15" id="0593c15">二婆罗门众。三长者众。四沙门众。五四大王</a><a name="0593c16" id="0593c16">天众。六忉利天众。七魔众。八梵天众。舍利</a><a name="0593c17" id="0593c17">子。我昔曾往无数百千刹帝利会中。随彼众</a><a name="0593c18" id="0593c18">会何等色相。我亦同彼现其形相随彼众会</a><a name="0593c19" id="0593c19">光明分量。我亦同彼具其光相。彼众或以自</a><a name="0593c20" id="0593c20">教说法。我亦先当同其所说。然后我说胜彼</a><a name="0593c21" id="0593c21">之法。我虽如是所说。彼众亦悉不能知解。以</a><a name="0593c22" id="0593c22">是缘故。彼众疑念。适所说法。为沙门邪。婆</a><a name="0593c23" id="0593c23">罗门邪。天人魔梵之所说邪。我时复为说最</a><a name="0593c24" id="0593c24">上法。示教利喜。如其所应。示教利喜已。我于</a><a name="0593c25" id="0593c25">尔时。隐身不现。我虽如是隐其身相。彼众亦</a><a name="0593c26" id="0593c26">悉不能知觉。复起疑念。适所隐者。为沙门</a><a name="0593c27" id="0593c27">邪。婆罗门邪。或天人魔梵邪。舍利子。我时现</a><a name="0593c28" id="0593c28">自身相。与彼同等。彼众尚犹不能见我。况复</a><a name="0593c29" id="0593c29">超胜我。时所说最上法者。所谓最胜神通知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170593b.htm'><img src='up.gif' border=0></a>
<a href='T170594a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>