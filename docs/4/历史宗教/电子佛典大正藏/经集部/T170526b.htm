<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0730 佛说处处经 0526b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 730 佛说处处经</font> <font face='Arial'>(卷1)</font> <font face='Arial'>T17, p0526b</h2></font><hr>
<span class='old'>
</a><a name="0526a28" id="0526a28">侍佛。阿难言。当听我四事。一者佛余衣我不</a><a name="0526a29" id="0526a29">欲受。二者佛余饭我不用。三者若有人请佛。</span><a name="0526b01" id="0526b01">诸比丘不行。我亦不行。四者佛坐禅思道时。</a><a name="0526b02" id="0526b02">我当出入得自在。佛言大善。听汝所愿。于是</a><a name="0526b03" id="0526b03">阿难因侍佛。是故阿难独能问佛</a><a name="0526b04" id="0526b04"><p>佛弟子阿那律。难提。金毗罗。三人共坐自</a><a name="0526b05" id="0526b05">思惟七事。一者少欲得道。多欲不得道。二者</a><a name="0526b06" id="0526b06">知足得道。不知足不得道。三者精进得道。不</a><a name="0526b07" id="0526b07">精进不得道。四者守六衰使不起得道。不守</a><a name="0526b08" id="0526b08">六衰。放使起者不得道。五者自护得道。不自</a><a name="0526b09" id="0526b09">护不得道。六者守意得道。不守意不得道。七</a><a name="0526b10" id="0526b10">者智慧得道。不智慧不得道。共思惟七事。时</a><a name="0526b11" id="0526b11">去佛六十里。佛时坐禅。即知三人所念。便移</a><a name="0526b12" id="0526b12">意往坐三人前言。善哉善哉。我复语汝一事。</a><a name="0526b13" id="0526b13">不念家欲得道。念家欲不得道。于是三人欢</a><a name="0526b14" id="0526b14">喜即得菩萨</a><a name="0526b15" id="0526b15"><p>佛语阿难。人眼所见。四十二万由旬。何以知</a><a name="0526b16" id="0526b16">之。日月去地。四十二万由旬。人眼见日月。</a><a name="0526b17" id="0526b17">以是知眼所见者。十方广远之处。日月亿亿</a><a name="0526b18" id="0526b18">万倍。譬如大海中沙。亿亿万倍。不能计知</a><a name="0526b19" id="0526b19">人所作善恶殃福。即前后所作殃福。亿万不</a><a name="0526b20" id="0526b20">可复计。一切善恶要在命尽时。作恶逢恶处。</a><a name="0526b21" id="0526b21">作善得善处。殃福皆豫。有处皆豫。有父母</a><a name="0526b22" id="0526b22">兄弟妻子。得道便止。不得道不断绝也</a><a name="0526b23" id="0526b23"><p>佛言。调达但教人作福。不教人行道。佛教人</a><a name="0526b24" id="0526b24">作福持戒守意。得道乃止。调达自意生念。我</a><a name="0526b25" id="0526b25">当现神足。于国王阿阇世所。王随我。余人亦</a><a name="0526b26" id="0526b26">皆当随。我便化作一白象。独出入宫中。复化</a><a name="0526b27" id="0526b27">作一小儿。端正无比。便上王膝上。王大爱之。</a><a name="0526b28" id="0526b28">王见调达所作如是。王意呼调达胜佛。王便</a><a name="0526b29" id="0526b29">随调达所语。王吏民及未得道沙门。悉随王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170526a.htm'><img src='up.gif' border=0></a>
<a href='T170526c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>