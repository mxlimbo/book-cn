<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0585 持心梵天所问经 0006a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 585 持心梵天所问经</font> <font face='Arial'>(卷1)</font> 分别法言品第三 <font face='Arial'>T15, p0006a</h2></font><hr>
<span class='old'>
</a><br><a name="0005c28" id="0005c28">　　以不贪着世　　　不舍世间法</a><br><a name="0005c29" id="0005c29">　　菩萨能了彼　　　解知世自然</span><br><a name="0006a01" id="0006a01">　　诸阴为无本　　　不着世间法</a><br><a name="0006a02" id="0006a02">　　有利若无利　　　嗟叹若谤毁</a><br><a name="0006a03" id="0006a03">　　有名若无名　　　耻世苦乐法</a><br><a name="0006a04" id="0006a04">　　彼用大智慧　　　虽游于世法</a><br><a name="0006a05" id="0006a05">　　不见世所贪　　　道意不可动</a><br><a name="0006a06" id="0006a06">　　得利不以悦　　　弃捐亦不戚</a><br><a name="0006a07" id="0006a07">　　坚住如太山　　　无能动摇者</a><br><a name="0006a08" id="0006a08">　　嗟叹若毁呰　　　其志常平等</a><br><a name="0006a09" id="0006a09">　　名无名苦乐　　　坚住于等心</a><br><a name="0006a10" id="0006a10">　　晓知世自然　　　因从颠倒兴</a><br><a name="0006a11" id="0006a11">　　不生于世间　　　明达独游步</a><br><a name="0006a12" id="0006a12">　　若入于世俗　　　综了所至处</a><br><a name="0006a13" id="0006a13">　　是故随习俗　　　度脱众生苦</a><br><a name="0006a14" id="0006a14">　　勇猛虽游世　　　在俗如莲华</a><br><a name="0006a15" id="0006a15">　　不破坏世俗　　　分别了法性</a><br><a name="0006a16" id="0006a16">　　假使行在世　　　不分别世法</a><br><a name="0006a17" id="0006a17">　　故游于彼间　　　究缚世俗相</a><br><a name="0006a18" id="0006a18">　　世相如虚空　　　亦无处空相</a><br><a name="0006a19" id="0006a19">　　已能解了此　　　则不着世俗</a><br><a name="0006a20" id="0006a20">　　随方俗所知　　　顺而化众生</a><br><a name="0006a21" id="0006a21">　　贯达世自然　　　不毁败于俗</a><br><a name="0006a22" id="0006a22">　　设无有五阴　　　斯谓世自然</a><br><a name="0006a23" id="0006a23">　　其不晓了者　　　常倚于世俗</a><br><a name="0006a24" id="0006a24">　　若能舍诸阴　　　不起无所有</a><br><a name="0006a25" id="0006a25">　　虽现于世间　　　于俗无所著</a><br><a name="0006a26" id="0006a26">　　其不了世法　　　炽然于诤讼</a><br><a name="0006a27" id="0006a27">　　斯虚妄无诚　　　常立处二相</a><br><a name="0006a28" id="0006a28">　　吾未曾预世　　　亦无所诤讼</a><br><a name="0006a29" id="0006a29">　　佛以是之故　　　部分自然法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150005c.htm'><img src='up.gif' border=0></a>
<a href='T150006b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>