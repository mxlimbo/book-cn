<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0810 诸佛要集经 0760b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 810 诸佛要集经</font> <font face='Arial'>(卷1)</font> <font face='Arial'>T17, p0760b</h2></font><hr>
<span class='old'>
</a><a name="0760a28" id="0760a28">雨众华。其大光明普照十方。又佛要集者。谓</a><a name="0760a29" id="0760a29">菩萨地所入之处。何谓为地所。云入者。于一</span><a name="0760b01" id="0760b01">切法悉无所入。诸法无来亦无有去。一切诸</a><a name="0760b02" id="0760b02">法亦无所失。不念道地亦无所想。修治其地</a><a name="0760b03" id="0760b03">不见处所。何谓修治其地。菩萨修学第一住</a><a name="0760b04" id="0760b04">者。有十事法。何谓为十。一曰清和其性。二曰</a><a name="0760b05" id="0760b05">愍哀哀诸有形。三曰等心欲济众生。四曰好</a><a name="0760b06" id="0760b06">喜布施救诸穷乏。五曰亲近善友咨启不逮。</a><a name="0760b07" id="0760b07">六曰习求经典开化所疑。七曰数念舍家不</a><a name="0760b08" id="0760b08">慕居业。八曰志求佛身达之无形。九曰开阐</a><a name="0760b09" id="0760b09">法施以示不及。十曰蠲除自大常奉诚信。是</a><a name="0760b10" id="0760b10">为初发意菩萨所行十法。又菩萨行二住。常</a><a name="0760b11" id="0760b11">当殷勤奉行八法。何谓为八。一曰奉戒清</a><a name="0760b12" id="0760b12">净而无沾污。二曰常修孝顺念报恩德。三曰</a><a name="0760b13" id="0760b13">得住势力忍辱为本。四曰遵修恭恪常怀悦</a><a name="0760b14" id="0760b14">豫。五曰不舍一切众生之类。六曰行无极哀</a><a name="0760b15" id="0760b15">未曾忘舍。七曰奉敬师长视如世尊。八曰精</a><a name="0760b16" id="0760b16">进务求诸度无极。是为八</a><a name="0760b17" id="0760b17"><p>菩萨行三住有五法。何谓为五。一曰求于博</a><a name="0760b18" id="0760b18">闻而不厌足。二曰开阐显施离衣食法。三曰</a><a name="0760b19" id="0760b19">所兴德本劝助佛土。四曰患厌无量生死之</a><a name="0760b20" id="0760b20">难。五曰住于羞耻常怀惭愧。是为五</a><a name="0760b21" id="0760b21"><p>菩萨行四住。复有十法。何谓为十。一曰习在</a><a name="0760b22" id="0760b22">闲居志常寂静。二曰知其限节心在止足。三</a><a name="0760b23" id="0760b23">曰弃捐调戏嘲呓。四曰常慎禁戒未曾毁犯。</a><a name="0760b24" id="0760b24">五曰厌五所欲处调和地。六曰而发其心永</a><a name="0760b25" id="0760b25">至成就。七曰一切所有皆能惠施心无所著。</a><a name="0760b26" id="0760b26">八曰其心常勇。不怀怯弱。九曰一切所有无</a><a name="0760b27" id="0760b27">所爱惜。十曰所集德本以施众生。是为十。</a><a name="0760b28" id="0760b28">菩萨学五住。复有十法。何谓为十。一曰舍于</a><a name="0760b29" id="0760b29">家业。二曰远比丘尼。三曰弃捐种姓悭嫉之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170760a.htm'><img src='up.gif' border=0></a>
<a href='T170760c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>