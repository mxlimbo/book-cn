<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0745 佛说杂藏经 0560a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 745 佛说杂藏经</font> <font face='Arial'>(卷1)</font> <font face='Arial'>T17, p0560a</h2></font><hr>
<span class='old'>
</a><a name="0559c28" id="0559c28">道。欲行菩萨三事。有欲一日一夜行者。有欲</a><a name="0559c29" id="0559c29">七日行者。乃有终身行者。为得几许福耶。答</span><a name="0560a01" id="0560a01">曰。此问甚深。吾不能答。唯佛能知此福多</a><a name="0560a02" id="0560a02">少。自舍如来不能了也。如月氏国王。欲求佛</a><a name="0560a03" id="0560a03">道故。作三十二塔。供养佛相。一一作之。至三</a><a name="0560a04" id="0560a04">十一时。有恶人触王。王心退转。如此恶人。</a><a name="0560a05" id="0560a05">云何可度。即时回心。舍生死向涅槃。作第</a><a name="0560a06" id="0560a06">三十二浮图。以求解脱。由是因缘成罗汉</a><a name="0560a07" id="0560a07">道。是故此寺名波罗提木叉(秦言解脱生死)。自尔</a><a name="0560a08" id="0560a08">以来。未满二百年。此寺今在。吾亦见之。寺</a><a name="0560a09" id="0560a09">寺皆有好形像。王去世后。一人得庵罗树花。</a><a name="0560a10" id="0560a10">其色如金。是人得好花。欲为首饰即自惟念。</a><a name="0560a11" id="0560a11">此头无常。坏时狐狗食啖。粪土同流。何用严</a><a name="0560a12" id="0560a12">饰。即持入佛塔。见佛像相好。心生念言。此是</a><a name="0560a13" id="0560a13">释迦牟尼佛像相好。续念佛功德。佛是一切</a><a name="0560a14" id="0560a14">智人。大慈大悲。十力四无所畏等功德念</a><a name="0560a15" id="0560a15">已。心热毛竖。即以华上佛。上佛已念言。虽闻</a><a name="0560a16" id="0560a16">佛说一华供养必得大报。不知齐限多少。即</a><a name="0560a17" id="0560a17">出见劝化道人。问言。以一花散佛。得几许福</a><a name="0560a18" id="0560a18">德。答言。我厌世苦舍五欲。出家受戒而已。不</a><a name="0560a19" id="0560a19">读经书。如此深事。我不能知。当问读经聪明</a><a name="0560a20" id="0560a20">者。即往问读经道人。答言。我如画师。随所闻</a><a name="0560a21" id="0560a21">见。无有天眼神通。不能知见善恶果报。即示</a><a name="0560a22" id="0560a22">坐禅道人可往问。坐禅道人。上座是六通罗</a><a name="0560a23" id="0560a23">汉。必知此事。即便往问念佛功德。心热毛竖。</a><a name="0560a24" id="0560a24">以一花散佛。得几许福德。阿罗汉即为观</a><a name="0560a25" id="0560a25">之。舍此身已。次第受天上人中福德。一世至</a><a name="0560a26" id="0560a26">千万亿世。从一大劫。乃至八万大劫。福犹不</a><a name="0560a27" id="0560a27">尽。过是以往。不能复知。阿罗汉自以众所推</a><a name="0560a28" id="0560a28">举。一花果报。云何不知。即语此人。小住语</a><a name="0560a29" id="0560a29">已。遣化身至兜率天上。诣弥勒所。具称贤者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170559c.htm'><img src='up.gif' border=0></a>
<a href='T170560b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>