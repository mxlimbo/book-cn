<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0481 持人菩萨经 0636c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 481 持人菩萨经</font> <font face='Arial'>(卷3)</font> 三十七品第九 <font face='Arial'>T14, p0636c</h2></font><hr>
<span class='old'>
</a><a name="0636b28" id="0636b28">若有菩萨奉八圣道。一曰正见。二曰正念。三</a><a name="0636b29" id="0636b29">曰正语。四曰正命。五曰正业。六曰正方便。七</span><a name="0636c01" id="0636c01">曰正意。八曰正定。何谓正见。若有菩萨断除</a><a name="0636c02" id="0636c02">一切诸所邪见。所以者何。一切所见上至泥</a><a name="0636c03" id="0636c03">洹。若欲见佛皆去是等诸所见业。乃曰正见。</a><a name="0636c04" id="0636c04">以无见不受见成名诸见。悉无所猗普无所</a><a name="0636c05" id="0636c05">念。以无颠倒无所无想。是曰正见。所见平等</a><a name="0636c06" id="0636c06">为何谓也。舍世虚妄以弃邪见。以如见除诸</a><a name="0636c07" id="0636c07">所睹。住于正见悉无所著。无想不想不见泥</a><a name="0636c08" id="0636c08">洹。远诸欲见不习诸见。何谓正见。一切寂然</a><a name="0636c09" id="0636c09">无生清凉。亦无所灭等睹无为。本以清净于</a><a name="0636c10" id="0636c10">一切法无所望。亦无不想无所不应。是曰度</a><a name="0636c11" id="0636c11">世正见。何谓正见。不得现在亦不度世。正见</a><a name="0636c12" id="0636c12">断现世法亦及度世。不想现度除一切想。不</a><a name="0636c13" id="0636c13">得等邪等诸不等断诸等行。是名度世。乃曰</a><a name="0636c14" id="0636c14">正见。如是一切悉无所生。故曰正见。见所真</a><a name="0636c15" id="0636c15">谛正见无邪。是曰正见。如是持人。菩萨大士</a><a name="0636c16" id="0636c16">所行正见。何谓正念。如真谛解一切所念。皆</a><a name="0636c17" id="0636c17">是邪想及思无为佛法圣众。所以者何。断一</a><a name="0636c18" id="0636c18">切想所思平等。是念故正念。以无众相曰</a><a name="0636c19" id="0636c19">正念。所以者何。消一切思名察正。则无有</a><a name="0636c20" id="0636c20">邪不复怀想。乃住正念不得所思。离邪正想</a><a name="0636c21" id="0636c21">故曰正念。以除想诸等弃众念。舍虚颠倒</a><a name="0636c22" id="0636c22">消想不想等一切念。不猗诸念除诸想。故</a><a name="0636c23" id="0636c23">曰正念</a><a name="0636c24" id="0636c24"><p>何谓正语。一切言辞皆为虚妄处在颠倒。悉</a><a name="0636c25" id="0636c25">皆惑想见于平等。心自念言辞。正断一切</a><a name="0636c26" id="0636c26">言辞所宣。故曰正语。言无所凑无去无来。</a><a name="0636c27" id="0636c27">所见如是等无有异。已逮正语口之所宣皆</a><a name="0636c28" id="0636c28">实至诚。故曰正语。口言清净。所住之处断一</a><a name="0636c29" id="0636c29">切教言辞辩才。心中觉了口无所宣。悉舍邪</a><a name="0636c30" id="0636c30">言住于正语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140636b.htm'><img src='up.gif' border=0></a>
<a href='T140637a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>