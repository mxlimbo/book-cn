<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0059a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷10)</font> 地狱品第三之一 <font face='Arial'>T17, p0059a</h2></font><hr>
<span class='old'>
</a><a name="0058c28" id="0058c28">身业颠倒。口业颠倒。意业颠倒。如是三业常</a><a name="0058c29" id="0058c29">颠倒。行彼邪见人。修邪见行。若于树林。若</span><a name="0059a01" id="0059a01">山若榛。若两村间。若洲潬上。如是等处。放</a><a name="0059a02" id="0059a02">火烧之。彼邪见人。有如是心。若火饱满。天</a><a name="0059a03" id="0059a03">则欢喜。天若欢喜。我则生天。如是痴人。闻</a><a name="0059a04" id="0059a04">恶法故。恶法所诳。作如是计。餧火令饱。当</a><a name="0059a05" id="0059a05">得生天。如是放火。彼人以是恶业因缘。身</a><a name="0059a06" id="0059a06">坏命终。堕于恶处。一切人熟地狱处生。受</a><a name="0059a07" id="0059a07">大苦恼。所谓苦者。如前所说。活等地狱所</a><a name="0059a08" id="0059a08">受苦恼。彼一切苦。此中具受。五倍更重。复</a><a name="0059a09" id="0059a09">有胜者。既生彼处。见本人中男女妻妾所爱</a><a name="0059a10" id="0059a10">知识。若父若母。一切所爱亲友之人。皆被</a><a name="0059a11" id="0059a11">烧煮。彼地狱处。男女妻妾。所爱善友。父母</a><a name="0059a12" id="0059a12">知识。皆是人中业化所作。见在地狱而被烧</a><a name="0059a13" id="0059a13">煮。彼人见已。心大忧悲。极受大苦。见彼一</a><a name="0059a14" id="0059a14">切所敬爱者被烧被煮。彼地狱处爱火自烧。</a><a name="0059a15" id="0059a15">忧悲苦重。十六分中彼地狱火不及一分。地</a><a name="0059a16" id="0059a16">狱人中。一切苦恼。爱火苦胜。彼爱火者火</a><a name="0059a17" id="0059a17">中之火。彼爱罥者。罥中之罥。彼爱缚者。缚</a><a name="0059a18" id="0059a18">中之缚。击缚一切愚痴凡夫。彼人邪见不善</a><a name="0059a19" id="0059a19">业故。于地狱中见所爱敬亲善等人被烧被</a><a name="0059a20" id="0059a20">煮。彼地狱人爱火自烧。彼地狱火。于爱心</a><a name="0059a21" id="0059a21">火。犹如霜雪。闻妻子众父母等众悲号大唤。</a><a name="0059a22" id="0059a22">作如是言。汝来救我。可来救我。彼地狱人。为</a><a name="0059a23" id="0059a23">地狱火之所烧煮。不得自在。云何能救彼地</a><a name="0059a24" id="0059a24">狱处。常一切时受如是等身心火烧。时节长</a><a name="0059a25" id="0059a25">远。年岁无数。乃至恶业。未坏未烂。业气未</a><a name="0059a26" id="0059a26">尽。于一切时。与苦不止。若恶业尽。彼地狱</a><a name="0059a27" id="0059a27">处尔乃得脱。既得脱已。于三百世。生饿鬼中。</a><a name="0059a28" id="0059a28">唯食解等所弃饮食。彼处脱已。于五百世。</a><a name="0059a29" id="0059a29">生畜生中。常作水虫。多饶儿子。如是儿子。为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170058c.htm'><img src='up.gif' border=0></a>
<a href='T170059b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>