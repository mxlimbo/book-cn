<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0158b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷27)</font> 观天品第六之一四天王初 <font face='Arial'>T17, p0158b</h2></font><hr>
<span class='old'>
</a><a name="0158a28" id="0158a28">龙鸟兽师子虎鹿。园林城郭。浴池戏处。莲华</a><a name="0158a29" id="0158a29">林池。沙门婆罗门军营殿堂。为供养佛。庄严</span><a name="0158b01" id="0158b01">因缘。图饰形像。受人雇直。或复刻镂。或以</a><a name="0158b02" id="0158b02">泥木金银铜等。如是种种造立形像。诸工匠</a><a name="0158b03" id="0158b03">师。命终生天。受众鸟身。造作杂业而不持</a><a name="0158b04" id="0158b04">戒。作此鸟身。或受鹿形。众蜂之身。常受快</a><a name="0158b05" id="0158b05">乐。如其作业。得相似果。如天受乐。无智造</a><a name="0158b06" id="0158b06">业。虽有思心。以无智故。痴身受乐。于天园</a><a name="0158b07" id="0158b07">林。游戏受乐。山林峰岭。如画刻镂。象牙金</a><a name="0158b08" id="0158b08">银。如素所为。如印印物。于天园林。生无量</a><a name="0158b09" id="0158b09">色。如本彩色。天复于此光明林中。游戏歌</a><a name="0158b10" id="0158b10">舞。受种种乐。此光明天。乃至爱善业尽。命</a><a name="0158b11" id="0158b11">终还退。随业流转。堕于地狱饿鬼畜生。若有</a><a name="0158b12" id="0158b12">善业。生于人中。常受安乐。或为国王。或为大</a><a name="0158b13" id="0158b13">臣。为无量人之所供养。乐行游戏。爱于节会。</a><a name="0158b14" id="0158b14">心常欢喜。颜色端正。饮食如意。常受安乐。他</a><a name="0158b15" id="0158b15">不能夺。床褥卧具。园林游观。奴婢充足。以余</a><a name="0158b16" id="0158b16">业故</a><a name="0158b17" id="0158b17"><p>复次比丘。知业果报。观三十三天所住之地。</a><a name="0158b18" id="0158b18">彼以闻慧。见第十地。名波利耶多。众生何业</a><a name="0158b19" id="0158b19">而生彼处。彼见闻知。若人净信。以久舍物。</a><a name="0158b20" id="0158b20">若衣服饮食床蓐汤药。以用布施。复教他人</a><a name="0158b21" id="0158b21">不杀众生。乃至昆蚁。不起杀心。若见有果为</a><a name="0158b22" id="0158b22">虫所食。为护其命。不食虫果。见人食者。劝令</a><a name="0158b23" id="0158b23">不食。自持禁戒。复教他人。云何不盗。于他所</a><a name="0158b24" id="0158b24">有。乃至不取根食果食。若于林中。若于空地。</a><a name="0158b25" id="0158b25">自既不取。亦教他人。如是之人。自利利人。</a><a name="0158b26" id="0158b26">命终之后。生于波利耶多树园。波利耶多树。</a><a name="0158b27" id="0158b27">第一最胜。于此一树。能示阎浮提人善不善</a><a name="0158b28" id="0158b28">相。若阎浮提人随顺法行。其树华果。则便具</a><a name="0158b29" id="0158b29">足。以阎浮提人顺法行故。其华光明。照百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170158a.htm'><img src='up.gif' border=0></a>
<a href='T170158c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>