<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0763 佛说法乘义决定经 0657a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 763 佛说法乘义决定经</font> <font face='Arial'>(卷2)</font> <font face='Arial'>T17, p0657a</h2></font><hr>
<span class='old'>
</a><a name="0656c28" id="0656c28">止寂灭依止。于此摄受伏除诤论。佛言。比</a><a name="0656c29" id="0656c29">丘。是谓四神足。比丘复白佛言。世尊。云何</span><a name="0657a01" id="0657a01">五根。佛言。所谓信根进根念根定根慧根。</a><a name="0657a02" id="0657a02">云何信根。谓于因果而生信乐。轮回世间信</a><a name="0657a03" id="0657a03">行正见业报差别。若作诸业。或善或恶。彼彼</a><a name="0657a04" id="0657a04">业果。如如招报。于自信根。如实了知。是名信</a><a name="0657a05" id="0657a05">根。云何进根。谓于妙法而生信乐。勤加精进。</a><a name="0657a06" id="0657a06">如法修行。是名进根。云何念根。以精进力。积</a><a name="0657a07" id="0657a07">集善行。念念修习。而无退转。是名念根。云何</a><a name="0657a08" id="0657a08">定根。谓于法念。专心一境。而无散动。是名定</a><a name="0657a09" id="0657a09">根。云何慧根。谓于定中。观照一切。通达无</a><a name="0657a10" id="0657a10">碍。是名慧根。比丘复白佛言。世尊。云何五</a><a name="0657a11" id="0657a11">力。佛言。所谓信力进力念力定力慧力。云何</a><a name="0657a12" id="0657a12">信力。谓诸有情。受如来法。信为根本。善能安</a><a name="0657a13" id="0657a13">住。而无流转。若沙门婆罗门。若天魔梵。若世</a><a name="0657a14" id="0657a14">间法。皆能信解。随顺摄受。是名信力。云何进</a><a name="0657a15" id="0657a15">力。谓能勇猛。精进坚固。安住善法。无有疲</a><a name="0657a16" id="0657a16">懈。虽被众苦。而能堪忍。不舍善轭。行大精</a><a name="0657a17" id="0657a17">进。是名进力。云何念力。谓于念中。安住分</a><a name="0657a18" id="0657a18">位。坚固忆持。常无散动。亦无忘失。是名念</a><a name="0657a19" id="0657a19">力。云何定力。谓能摧伏欲染业果诸不善法。</a><a name="0657a20" id="0657a20">乃至安住四禅三昧。是名定力。云何慧力。谓</a><a name="0657a21" id="0657a21">住世间。发起正慧。于圣道行。具足修行。择不</a><a name="0657a22" id="0657a22">善法。离诸苦际。是名慧力。比丘复白佛言。</a><a name="0657a23" id="0657a23">世尊。云何七觉支。佛言。所谓择法觉支。念觉</a><a name="0657a24" id="0657a24">支。定觉支。精进觉支。轻安觉支。舍觉支。喜</a><a name="0657a25" id="0657a25">觉支。云何择法觉支。谓于诸法。而能拣择。思</a><a name="0657a26" id="0657a26">惟依止离欲依止寂灭依止。摄伏诤论故。云</a><a name="0657a27" id="0657a27">何念觉支。谓于诸法。正念修习。思惟依止离</a><a name="0657a28" id="0657a28">欲依止寂灭依止。摄伏诤论故。云何定觉</a><a name="0657a29" id="0657a29">支。谓能发起清净妙慧。思惟依止离欲依止<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170656c.htm'><img src='up.gif' border=0></a>
<a href='T170657b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>