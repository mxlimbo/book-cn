<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0847 大乘修行菩萨行门诸经要集 0943a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 847 大乘修行菩萨行门诸经要集</font> <font face='Arial'>(卷1)</font> 第十 <font face='Arial'>T17, p0943a</h2></font><hr>
<span class='old'>
</a><a name="0942c28" id="0942c28"><p>出决定毗尼经(显说二条行)</a><a name="0942c29" id="0942c29"><p>　解声闻及菩萨如何授教戒行律仪相应</span><a name="0943a01" id="0943a01">　又解三毒类定轻重</a><a name="0943a02" id="0943a02"><p>尔时圣者优波离。从禅定起。诣于佛所稽首</a><a name="0943a03" id="0943a03">顶礼退坐一面。而白佛言。世尊。我今向来宴</a><a name="0943a04" id="0943a04">坐入定而有所思。世尊。先为声闻缘觉乘人。</a><a name="0943a05" id="0943a05">及初修大乘行菩萨。为其制戒清净律仪。如</a><a name="0943a06" id="0943a06">来所说。宁舍身命不得犯戒。我于毗尼律藏。</a><a name="0943a07" id="0943a07">名为上首。今如来在世若复涅槃。我当云何</a><a name="0943a08" id="0943a08">教授戒律。若声闻缘觉乘人修持禁戒不令</a><a name="0943a09" id="0943a09">缺犯。复当云何。教授初修大乘行菩萨修持</a><a name="0943a10" id="0943a10">护戒。世尊。是以为我广说教迹。我今密于佛</a><a name="0943a11" id="0943a11">所听闻授记。我则以佛威神力故。敢当自制</a><a name="0943a12" id="0943a12">我若摄授禁断律仪。愿佛慈悲为我宣说。云</a><a name="0943a13" id="0943a13">何犯戒。云何无犯。世尊今此会中声闻菩萨</a><a name="0943a14" id="0943a14">无量众集。堪可表示</a><a name="0943a15" id="0943a15"><p>尔时优波离说此语已。佛告优波离言。汝为</a><a name="0943a16" id="0943a16">声闻应机别说清净戒行。复为初修大乘行</a><a name="0943a17" id="0943a17">菩萨故。善巧方便应机别说清净戒行。何以</a><a name="0943a18" id="0943a18">故。优波离。若声闻持戒当知戒行差别。与初</a><a name="0943a19" id="0943a19">修大乘菩萨戒相违背。则非菩萨净戒。若初</a><a name="0943a20" id="0943a20">修大乘菩萨持戒清净。则与声闻戒行违背</a><a name="0943a21" id="0943a21">不同。非是净戒。所以者何。若声闻志愿力故</a><a name="0943a22" id="0943a22">乃至刹那不求世间生死。亦无所乐亦无所</a><a name="0943a23" id="0943a23">愿。是其声闻清净戒行。若初修大乘行菩萨</a><a name="0943a24" id="0943a24">志愿力故。愿我无量劫时。于此苦海救度众</a><a name="0943a25" id="0943a25">生。心无疲倦。是其初修大乘行菩萨清净戒</a><a name="0943a26" id="0943a26">行。以是义故。优波离当知。各为随机当说禁</a><a name="0943a27" id="0943a27">戒。若为初修大乘行菩萨说戒顺于他心无</a><a name="0943a28" id="0943a28">恼众生。若为声闻说戒利己不顺他心。若为</a><a name="0943a29" id="0943a29">初修大乘菩萨说戒宽容方便。若为声闻说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170942c.htm'><img src='up.gif' border=0></a>
<a href='T170943b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>