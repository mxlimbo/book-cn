<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0724 佛说罪业应报教化地狱经 0451c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 724 佛说罪业应报教化地狱经</font> <font face='Arial'>(卷1)</font> <font face='Arial'>T17, p0451c</h2></font><hr>
<span class='old'>
</a><a name="0451b28" id="0451b28"><p>第十三复有众生。挛躄背偻腰髋不遂。脚跛</a><a name="0451b29" id="0451b29">手拘不能操涉。何罪所致。佛言。以前世时</span><a name="0451c01" id="0451c01">坐为人憯克行道安枪。或安射窠施张弶阱。</a><a name="0451c02" id="0451c02">陷坠众生头破脚折伤损非一。故获斯罪</a><a name="0451c03" id="0451c03"><p>第十四复有众生。常为狱卒桎梏其身不得</a><a name="0451c04" id="0451c04">免脱。何罪所致。佛言。以前世时。坐网捕众</a><a name="0451c05" id="0451c05">生笼系而畜饥穷困苦。或为宰主令长。贪</a><a name="0451c06" id="0451c06">取财钱枉系良善。怨苦号天不得纵意。故</a><a name="0451c07" id="0451c07">获斯罪</a><a name="0451c08" id="0451c08"><p>第十五复有众生。或癫或狂或痴或騃不别</a><a name="0451c09" id="0451c09">好丑。何罪所致。佛言。以前世时坐饮酒醉</a><a name="0451c10" id="0451c10">乱犯三十六失。后得痴身如似醉人。不识尊</a><a name="0451c11" id="0451c11">卑不别好丑。八万劫堕沸屎地狱。狱卒斩</a><a name="0451c12" id="0451c12">剉。求死不得求生不得。五穷六极长夜受苦。</a><a name="0451c13" id="0451c13">以坐贪酒过。受罪已始得为人癃残跛蹇。为</a><a name="0451c14" id="0451c14">人之所憎嫉。行逢接他。横事常无乐时。以酒</a><a name="0451c15" id="0451c15">过犯故获斯罪</a><a name="0451c16" id="0451c16"><p>第十六复有众生。其形甚小阴藏甚大。挽之</a><a name="0451c17" id="0451c17">身疲皆复进引。行立坐卧以之为妨。何罪</a><a name="0451c18" id="0451c18">所致。佛言。以前世时坐治生贩卖自誉己物。</a><a name="0451c19" id="0451c19">毁呰他财嚣升弄斗蹑秤前后。欺诳于人。</a><a name="0451c20" id="0451c20">故获斯罪</a><a name="0451c21" id="0451c21"><p>第十七复有众生。男根不具为黄门身不得</a><a name="0451c22" id="0451c22">妻娶。何罪所致。佛言。以前世时坐喜犍象</a><a name="0451c23" id="0451c23">马牛羊猪狗不可称数。令此众生苦痛难忍</a><a name="0451c24" id="0451c24">死而复稣。故获斯罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170451b.htm'><img src='up.gif' border=0></a>
<a href='T170452a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>