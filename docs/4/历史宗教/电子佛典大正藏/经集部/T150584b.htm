<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0584b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷6)</font> <font face='Arial'>T15, p0584b</h2></font><hr>
<span class='old'>
</a><br><a name="0584a28" id="0584a28">　　安住无缠障　　　速得胜三昧</a><br><a name="0584a29" id="0584a29">　　住于净戒聚　　　远离诸贫穷</span><br><a name="0584b01" id="0584b01">　　其智恒清净　　　修习佛所学</a><br><a name="0584b02" id="0584b02">　　不为圣者毁　　　以戒清净故</a><br><a name="0584b03" id="0584b03">　　智者誓不退　　　勇健善住行</a><br><a name="0584b04" id="0584b04">　　见世种种过　　　避之趣灭道</a><br><a name="0584b05" id="0584b05">　　彼心无障碍　　　以住净戒力</a><br><a name="0584b06" id="0584b06">　　速得离恼定　　　是为净戒利　</p></a><a name="0584b07" id="0584b07"><p>童子。菩萨摩诃萨住于慈忍有十种利益。何</a><a name="0584b08" id="0584b08">等为十。一者火不能烧。二者刀不能割。三者</a><a name="0584b09" id="0584b09">毒不能中。四者水不能漂。五者为非人护。</a><a name="0584b10" id="0584b10">六者得身相庄严。七者闭诸恶道。八者随其</a><a name="0584b11" id="0584b11">所乐生于梵天。九者昼夜常安。十者其身不</a><a name="0584b12" id="0584b12">离喜乐。童子。是为菩萨成就十种慈忍利益。</a><a name="0584b13" id="0584b13">尔时世尊。即说偈言</a><a name="0584b14" id="0584b14"><p class='lg'>　　是人火不烧　　　刀杖莫能伤</a><br><a name="0584b15" id="0584b15">　　毒药所不中　　　暴水无能漂</a><br><a name="0584b16" id="0584b16">　　常为非人护　　　具三十二相</a><br><a name="0584b17" id="0584b17">　　关闭诸恶道　　　皆是慈忍利</a><br><a name="0584b18" id="0584b18">　　帝释及梵天　　　欲得则不难</a><br><a name="0584b19" id="0584b19">　　恒住安乐处　　　喜悦不思议</a><br><a name="0584b20" id="0584b20">　　刀杖火不害　　　水毒亦不伤</a><br><a name="0584b21" id="0584b21">　　天龙夜叉护　　　住忍获此益</a><br><a name="0584b22" id="0584b22">　　身相三十二　　　不畏堕恶道</a><br><a name="0584b23" id="0584b23">　　死则生梵天　　　是住慈忍利</a><br><a name="0584b24" id="0584b24">　　昼夜常安隐　　　喜悦充遍身</a><br><a name="0584b25" id="0584b25">　　于众清净身　　　无有诸过障　</p></a><a name="0584b26" id="0584b26"><p>童子。菩萨精进有十种利益。何等为十。一者</a><a name="0584b27" id="0584b27">他不折伏。二者得佛所摄。三者为非人所护。</a><a name="0584b28" id="0584b28">四者闻法不忘。五者未闻能闻。六者增长辩</a><a name="0584b29" id="0584b29">才。七者得三昧性。八者少病少恼。九者随所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150584a.htm'><img src='up.gif' border=0></a>
<a href='T150584c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>