<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0564 佛说转女身经 0921b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 564 佛说转女身经</font> <font face='Arial'>(卷1)</font> <font face='Arial'>T14, p0921b</h2></font><hr>
<span class='old'>
</a><a name="0921a28" id="0921a28">前世父母。受其劝导修行善法。于阿耨多罗</a><a name="0921a29" id="0921a29">三藐三菩提而不退转者。其数难知</span><a name="0921b01" id="0921b01"><p>尔时无垢光女。前礼佛足而作是言。一切诸</a><a name="0921b02" id="0921b02">法无男无女。此言若实。令我女身化成男子。</a><a name="0921b03" id="0921b03">发此言时。三千大千世界六种震动。无垢光</a><a name="0921b04" id="0921b04">女女形即灭。变化成就相好庄严男子之身。</a><a name="0921b05" id="0921b05">尔时尊者舍利弗语无垢光菩萨言。仁者。未</a><a name="0921b06" id="0921b06">得阿耨多罗三藐三菩提。能作佛事。乃至如</a><a name="0921b07" id="0921b07">此甚为希有。无垢光菩萨。语尊者舍利弗。</a><a name="0921b08" id="0921b08">诚如所言。诸菩萨摩诃萨。大誓庄严。欲利</a><a name="0921b09" id="0921b09">益成就一切众生。甚为希有。譬如阿伽楼树</a><a name="0921b10" id="0921b10">所有华叶。但出阿伽楼香。如是诸菩萨摩诃</a><a name="0921b11" id="0921b11">萨。乃至发一心之善。皆为阿耨多罗三藐三</a><a name="0921b12" id="0921b12">菩提。恒出佛法功德之香。说是法时。会中</a><a name="0921b13" id="0921b13">万二千众生。发阿耨多罗三藐三菩提心。地</a><a name="0921b14" id="0921b14">大震动。虚空诸天雨种种华。诸天乐器不鼓</a><a name="0921b15" id="0921b15">自鸣。咸作是言。此无垢光菩萨。说真净法。</a><a name="0921b16" id="0921b16">若有众生闻其法者。深心信乐得大威势。离</a><a name="0921b17" id="0921b17">众患难修诸善行。若有女人得闻此经。当知</a><a name="0921b18" id="0921b18">此身最是后边。所以者何。此经广说女人之</a><a name="0921b19" id="0921b19">身种种过患。亦广解说种种诸行。得离女身</a><a name="0921b20" id="0921b20">清净法故。尔时世尊告阿难言。汝当受持此</a><a name="0921b21" id="0921b21">经读诵通利。为他解说广令流布。所以者何。</a><a name="0921b22" id="0921b22">阿难。若有女人。以种种珍宝满阎浮提。施</a><a name="0921b23" id="0921b23">佛世尊。以其善根求离女身复有女人。得</a><a name="0921b24" id="0921b24">闻此经信解欢喜。以其善根求离女身。阿难</a><a name="0921b25" id="0921b25">当知。闻此经名斯则疾矣。阿难白佛言。此</a><a name="0921b26" id="0921b26">经名何等。云何受持。佛言。阿难。此经名转</a><a name="0921b27" id="0921b27">女人身。亦名无垢光菩萨所问。复名无过称</a><a name="0921b28" id="0921b28">菩萨道教。当念受持。佛说是已。无垢光菩</a><a name="0921b29" id="0921b29">萨。并他方国土来会菩萨。及无垢光父母。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140921a.htm'><img src='up.gif' border=0></a>
<a href='T140921c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>