<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0250b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷1)</font> <font face='Arial'>T15, p0250b</h2></font><hr>
<span class='old'>
</a><a name="0250a28" id="0250a28">当自观我身者依因父母不净和合。筋缠血</a><a name="0250a29" id="0250a29">涂。三十六物。污露不净属诸业缘。从无明</span><a name="0250b01" id="0250b01">起。今观此身无一可爱。如朽败物作是思</a><a name="0250b02" id="0250b02">惟。时诸骨人。皆来逼己。当伸右手。以指弹</a><a name="0250b03" id="0250b03">诸骨人。而作是念。如此骨人。从虚妄想强分</a><a name="0250b04" id="0250b04">别现。我身亦尔。从四大生。六入村落。所共居</a><a name="0250b05" id="0250b05">止。何况诸骨。从虚妄出。作是念时。诸白骨</a><a name="0250b06" id="0250b06">人。碎散如尘。积聚在地。如白雪山。众多杂</a><a name="0250b07" id="0250b07">色骨人。有一大虺。忽然吞食。于白雪山上。</a><a name="0250b08" id="0250b08">有一白玉人。身体端严。高三十六由旬。颈赤</a><a name="0250b09" id="0250b09">如火。眼有白光。时诸白水并颇梨幢。悉皆自</a><a name="0250b10" id="0250b10">然入白玉人顶。龙鬼蛇虺。猕猴师子狸猫之</a><a name="0250b11" id="0250b11">属。悉皆惊走。畏大火故。寻树上下。身诸毛</a><a name="0250b12" id="0250b12">孔。九十九蛇。悉在树上。尔时毒龙。宛转绕</a><a name="0250b13" id="0250b13">树。复见黑象在树下立。见此事时。应当深心</a><a name="0250b14" id="0250b14">六时忏悔。不乐多语。在空闲处。思诸法空。诸</a><a name="0250b15" id="0250b15">法空中无地无水。亦无风火。色是颠倒从幻</a><a name="0250b16" id="0250b16">法生。受是因缘。从诸业生。想为颠倒。是不住</a><a name="0250b17" id="0250b17">法。识为不见。属诸业缘。生贪爱种。如是种</a><a name="0250b18" id="0250b18">种。谛观此身。地大者从空见有。空见亦空。云</a><a name="0250b19" id="0250b19">何为坚想地。如是推析。何者是地。作是观</a><a name="0250b20" id="0250b20">已。名观外地。一一谛观。地大无主。作是想</a><a name="0250b21" id="0250b21">时。见白骨山。复更碎坏。犹如微尘。唯骨人</a><a name="0250b22" id="0250b22">在于微尘间。有诸白光。共相连持于白光间。</a><a name="0250b23" id="0250b23">复生种种四色光明。于光明间。复起猛火。烧</a><a name="0250b24" id="0250b24">诸夜叉。时诸夜叉。为火所逼。悉走上树。未至</a><a name="0250b25" id="0250b25">树上。黑象踏蹴。夜叉出火。烧黑象脚。黑象</a><a name="0250b26" id="0250b26">是时。作声鸣吼。如师子吼音。演说若空无常</a><a name="0250b27" id="0250b27">无我。亦说此身是败坏法。不久当灭。黑象说</a><a name="0250b28" id="0250b28">已。与夜叉战。夜叉以大铁叉刺黑象心。黑象</a><a name="0250b29" id="0250b29">复吼。一房地动。是时大树。根茎枝叶。一时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150250a.htm'><img src='up.gif' border=0></a>
<a href='T150250c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>