<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0082a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷4)</font> <font face='Arial'>T15, p0082a</h2></font><hr>
<span class='old'>
</a><a name="0081c28" id="0081c28">人如实善知金性。则知柔软不柔软者。如是。</a><a name="0081c29" id="0081c29">见我能清净智。曰为说何者是我见耶。答言</span><a name="0082a01" id="0082a01">善男子。所谓无我法体常也。善男子。我常</a><a name="0082a02" id="0082a02">无体本来不成。以彼如是毕竟决定。故说名</a><a name="0082a03" id="0082a03">我。曰如我解文殊师利所说法义。若见我者</a><a name="0082a04" id="0082a04">即是见佛。何以故。我体佛体无分别故。文</a><a name="0082a05" id="0082a05">殊师利。何等人能见如来耶。答言。善男子。</a><a name="0082a06" id="0082a06">若能不改我见相者。何以故。我见法见佛见</a><a name="0082a07" id="0082a07">平等。曰颇有无所行名为正行耶。答言有。善</a><a name="0082a08" id="0082a08">男子。若不行一切有为法者。是名正行。曰云</a><a name="0082a09" id="0082a09">何而行名为正行。答言。善男子。若不为知</a><a name="0082a10" id="0082a10">故行。不为断故行。不为证故行。不为修故</a><a name="0082a11" id="0082a11">行。是名正行。曰颇有人不见佛而彼人慧眼</a><a name="0082a12" id="0082a12">清净。答言有。善男子。诸佛如来不见二相。</a><a name="0082a13" id="0082a13">彼人则有圣眼清净。曰慧眼见何等法。答</a><a name="0082a14" id="0082a14">言。善男子。若见一法不名慧眼。善男子。慧</a><a name="0082a15" id="0082a15">眼不见有为诸法。亦复不见无为法也。何以</a><a name="0082a16" id="0082a16">故。以彼般若无分别故。以是义故。般若不见</a><a name="0082a17" id="0082a17">有为诸法。彼无为法亦过慧眼。是故不见。</a><a name="0082a18" id="0082a18">曰颇有正行比丘不得道果。答言有。善男子。</a><a name="0082a19" id="0082a19">于正行中无果无得亦无正行。彼处亦无修</a><a name="0082a20" id="0082a20">行一法。善男子。亦于彼处无果可得。以无分</a><a name="0082a21" id="0082a21">别故。善男子。若不得一法乃名为得。善男子。</a><a name="0082a22" id="0082a22">若分别言我有所得。彼人我慢。以正行中无</a><a name="0082a23" id="0082a23">增上慢。以无增上慢则无证无得。曰为得何</a><a name="0082a24" id="0082a24">法说名得道。答言。善男子。以何等法不生</a><a name="0082a25" id="0082a25">本来不生后亦不生。为得彼法故说粽法。曰</a><a name="0082a26" id="0082a26">若法不生何等法证。答言。善男子。若知不生</a><a name="0082a27" id="0082a27">即说彼知。名为证法。见有为法一切不生。是</a><a name="0082a28" id="0082a28">即名为得证正定。曰以何名为证正定耶。答</a><a name="0082a29" id="0082a29">言。善男子。我及涅槃平等无二。无有差别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150081c.htm'><img src='up.gif' border=0></a>
<a href='T150082b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>