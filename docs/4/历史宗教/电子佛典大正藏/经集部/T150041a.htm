<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0041a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷2)</font> <font face='Arial'>T15, p0041a</h2></font><hr>
<span class='old'>
</a><a name="0040c28" id="0040c28">故。何谓净法说垢。贪着净法故。又梵天。我</a><a name="0040c29" id="0040c29">说布施即是涅槃。凡人无智不能善解随</span><a name="0041a01" id="0041a01">宜所说。菩萨应如是思量布施后得大富。此</a><a name="0041a02" id="0041a02">中无法可得。从一念至一念。若不从一念</a><a name="0041a03" id="0041a03">至一念。即是诸法实相。诸法实相即是涅槃。</a><a name="0041a04" id="0041a04">持戒是涅槃。不作不起故。忍辱是涅槃。念</a><a name="0041a05" id="0041a05">念灭故。精进是涅槃。无所取故。禅定是涅</a><a name="0041a06" id="0041a06">槃。不贪味故。智慧是涅槃。不得相故。贪欲</a><a name="0041a07" id="0041a07">是实际。法性无欲故。嗔恚是实际。法性无嗔</a><a name="0041a08" id="0041a08">故。愚痴是实际。法性无痴故。生死是涅槃。</a><a name="0041a09" id="0041a09">无退无生故。涅槃是生死。以贪着故。实语</a><a name="0041a10" id="0041a10">是虚妄。生语见故。虚妄是实语。为增上慢</a><a name="0041a11" id="0041a11">人故。又梵天。如来以随宜故。或自说我是</a><a name="0041a12" id="0041a12">说常边者。或自说我是说断边者。或自说</a><a name="0041a13" id="0041a13">我是说无作者。或自说我是邪见者。或自</a><a name="0041a14" id="0041a14">说我是不信者。或自说我是不知报恩者。或</a><a name="0041a15" id="0041a15">自说我是食吐者。或自说我是不受者。如来</a><a name="0041a16" id="0041a16">无有如此诸事。当知是为随宜所说。欲令</a><a name="0041a17" id="0041a17">众生舍增上慢故。若菩萨善通达如来随宜</a><a name="0041a18" id="0041a18">说者。若闻佛出则便信受。示众生善业色</a><a name="0041a19" id="0041a19">身果报故。若闻佛不出亦信受。知是诸佛</a><a name="0041a20" id="0041a20">法性身故。若闻佛说法亦信受。为喜乐文字</a><a name="0041a21" id="0041a21">众生故。若闻佛不说法亦信受。知诸法位</a><a name="0041a22" id="0041a22">性不可说故。若闻有涅槃亦信受。灭颠倒</a><a name="0041a23" id="0041a23">所起烦恼故。若闻无涅槃亦信受。诸法无生</a><a name="0041a24" id="0041a24">灭相故。若闻有众生亦信受。入世谛门故。若</a><a name="0041a25" id="0041a25">闻无众生亦信受。入第一义故。梵天。菩萨</a><a name="0041a26" id="0041a26">如是善知如来随宜所说。于诸音声无疑无</a><a name="0041a27" id="0041a27">畏。亦能利益无量众生</a><a name="0041a28" id="0041a28"><p>世尊。何谓方便。佛言。如来为众生。说布施<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150040c.htm'><img src='up.gif' border=0></a>
<a href='T150041b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>