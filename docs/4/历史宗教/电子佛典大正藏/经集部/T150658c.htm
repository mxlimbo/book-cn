<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0658c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷3)</font> 观相品第三之一 <font face='Arial'>T15, p0658c</h2></font><hr>
<span class='old'>
</a><a name="0658b28" id="0658b28">佛无量大众。是诸化佛出广长舌相。亦复如</a><a name="0658b29" id="0658b29">是。如是遍照西北方无量世界。舌相光明不</span><a name="0658c01" id="0658c01">可穷尽</a><a name="0658c02" id="0658c02"><p>一光照东北方。令东北方地纯金刚色。于</a><a name="0658c03" id="0658c03">金刚地上生华。七宝合成。华上生幢阎浮金</a><a name="0658c04" id="0658c04">色。幢头有华。其华无量百千宝色。有无数</a><a name="0658c05" id="0658c05">叶。一一华叶。化为无量百千宝帐。一一帐</a><a name="0658c06" id="0658c06">角有七宝幢一一幢头有七宝盖。其盖弥覆</a><a name="0658c07" id="0658c07">东北方地一切世界。盖有五幡纯黄金成。幡</a><a name="0658c08" id="0658c08">有万亿无量宝铃。铃出妙音。赞叹佛名。赞叹</a><a name="0658c09" id="0658c09">礼佛。赞叹念佛。赞叹忏悔。出是声已。宝帐下</a><a name="0658c10" id="0658c10">地大光踊出。其光微妙无数千亿。一一光</a><a name="0658c11" id="0658c11">中无量化佛结加趺坐。坐宝帐内。复有踊</a><a name="0658c12" id="0658c12">身住虚空中。东踊西没西踊东没。南踊北</a><a name="0658c13" id="0658c13">没北踊南没。边踊中没中踊边没。或现大身</a><a name="0658c14" id="0658c14">满虚空中。大复现小身如芥子。于虚空中行</a><a name="0658c15" id="0658c15">住坐卧。身上出水身下出火。身下出水身上</a><a name="0658c16" id="0658c16">出火。履地如水履水如地。水中生莲华大</a><a name="0658c17" id="0658c17">如车轮。华上有佛结加趺坐。如是化佛无量</a><a name="0658c18" id="0658c18">无边。同时见佛踊身空中作十八变。火上生</a><a name="0658c19" id="0658c19">一金须弥山。星宿日月七宝庄严。诸龙夜叉</a><a name="0658c20" id="0658c20">及大海水。如是众多须弥山。左右一切诸</a><a name="0658c21" id="0658c21">有皆悉出现。如是众山其数无量。山顶有佛</a><a name="0658c22" id="0658c22">亦出舌相。舌相光明。遍照东北方无量世界。</a><a name="0658c23" id="0658c23">不可穷尽</a><a name="0658c24" id="0658c24"><p>一光上照从阎浮提四天王宫。令四天王皆</a><a name="0658c25" id="0658c25">见释迦牟尼世尊。人中之日乘七宝台。与</a><a name="0658c26" id="0658c26">诸大众往彼天上。诸天见已发菩提心。乃至</a><a name="0658c27" id="0658c27">无色界一切诸天皆见是相。了了分明心不</a><a name="0658c28" id="0658c28">谬乱。令无色天不谤涅槃起菩提想。一光下</a><a name="0658c29" id="0658c29">照诸阿修罗。诸夜叉等。诸乾闼<span class='corr'>婆</span>。诸迦楼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150658b.htm'><img src='up.gif' border=0></a>
<a href='T150659a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>