<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0529 佛说阿鸠留经 0804b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 529 佛说阿鸠留经</font> <font face='Arial'>(卷1)</font> <font face='Arial'>T14, p0804b</h2></font><hr>
<span class='old'>
</a><a name="0804a28" id="0804a28"><p>闻如是。一时佛在舍卫国祇树给孤独园。佛</a><a name="0804a29" id="0804a29">告诸比丘言。昔者有贾客。名阿鸠留。居处</span><a name="0804b01" id="0804b01">甚富。金银珍宝。奴婢众多。阿鸠留。不信有</a><a name="0804b02" id="0804b02">后世生。作善不得善。作恶不得恶。阿鸠留</a><a name="0804b03" id="0804b03">言。人死后身。地外地身。水外水身。火外火</a><a name="0804b04" id="0804b04">身。风外风身。皆共和合。人死后终不复生</a><a name="0804b05" id="0804b05">也。人所作善恶。心所念。口所言。身所行。皆</a><a name="0804b06" id="0804b06">当弃捐。后不复生。时阿鸠留。持财货数千万。</a><a name="0804b07" id="0804b07">与贾客五百人俱行。阿鸠留最尊豪相随行</a><a name="0804b08" id="0804b08">贾客。当经剧道无水草处。所持粮食。水草</a><a name="0804b09" id="0804b09">皆已尽。行一日二日。不见水草。行三日四</a><a name="0804b10" id="0804b10">日。不见水草。贾客皆恐怖言。今我皆悉当于</a><a name="0804b11" id="0804b11">此荒泽中饿死耶。各自啼哭。呼父母妻子。阿</a><a name="0804b12" id="0804b12">鸠留。遣骑四布。行求水草。阿鸠留。自行</a><a name="0804b13" id="0804b13">遥见一树。树叶青青。果蓏繁炽。自念此树</a><a name="0804b14" id="0804b14">下犹当有水。便前趣树。见一男子。端正无</a><a name="0804b15" id="0804b15">比。遥见阿鸠留骑马来前。迎趣之言。多贺</a><a name="0804b16" id="0804b16">来到。在所求索。阿鸠留。见树下人。答之即</a><a name="0804b17" id="0804b17">大喜。如得更生。树下人言。从何所来。欲所</a><a name="0804b18" id="0804b18">之到。阿鸠留言。索救我命及五百人畜生命。</a><a name="0804b19" id="0804b19">树下人言。欲何求索。言我欲得水。树下人</a><a name="0804b20" id="0804b20">便举右手。水从五指端出如流泉。甚香味。</a><a name="0804b21" id="0804b21">语阿鸠留言。自极饮。饮已复从索饭。树</a><a name="0804b22" id="0804b22">下人便举右手。美食从指端出。阿鸠留。得</a><a name="0804b23" id="0804b23">饱食已。便举声大啼哭。树下人因问。仁者</a><a name="0804b24" id="0804b24">啼哭为。阿鸠留言。我等伴五百人及畜生。</a><a name="0804b25" id="0804b25">从三四日以来。皆不得饮食。饥饿甚极。命</a><a name="0804b26" id="0804b26">在须臾。是故我啼哭耳。树下人语阿鸠留。若</a><a name="0804b27" id="0804b27">行将五百人及畜生来。我悉为若饱之。阿鸠</a><a name="0804b28" id="0804b28">留。即驰行。呼伴人语之言。勿复忧也。已</a><a name="0804b29" id="0804b29">得饮食处。随我去来。伴人大喜。便随去到<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140804a.htm'><img src='up.gif' border=0></a>
<a href='T140804c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>