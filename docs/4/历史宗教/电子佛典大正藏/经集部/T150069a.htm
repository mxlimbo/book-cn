<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0069a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷2)</font> <font face='Arial'>T15, p0069a</h2></font><hr>
<span class='old'>
</a><a name="0068c28" id="0068c28">次梵天。所言五阴。五阴者但有言说。于中</a><a name="0068c29" id="0068c29">取言语邪见名为世间。不舍是见名世间集。</span><a name="0069a01" id="0069a01">是见自相名世间灭。随以何道不取是见。名</a><a name="0069a02" id="0069a02">世间灭道。梵天。我意在此。是故我今即此</a><a name="0069a03" id="0069a03">一寻身中。说世间苦世间集世间灭世间灭</a><a name="0069a04" id="0069a04">道。尔时胜思惟梵天。白佛言。世尊。如佛所</a><a name="0069a05" id="0069a05">说。四圣谛者。未知何等是实圣谛。佛言。梵</a><a name="0069a06" id="0069a06">天。所言苦谛非实圣谛。梵天。所言苦集谛</a><a name="0069a07" id="0069a07">非实圣谛。梵天。所言苦灭谛非实圣谛。梵</a><a name="0069a08" id="0069a08">天。所言灭苦道谛非实圣谛。梵天。若彼苦</a><a name="0069a09" id="0069a09">是实圣谛者。一切牛猪诸畜生等应有实谛。</a><a name="0069a10" id="0069a10">何以故。以彼皆受种种苦故。以是义故苦非</a><a name="0069a11" id="0069a11">实谛。梵天。若彼集是实圣谛者。六道众生</a><a name="0069a12" id="0069a12">应有实谛。何以故。以彼因集生诸趣故。以</a><a name="0069a13" id="0069a13">是义故集非实谛。梵天。若彼灭是实圣谛者。</a><a name="0069a14" id="0069a14">一切世间堕邪断见。说灭法者应有实谛。何</a><a name="0069a15" id="0069a15">以故。彼说灭法为涅槃故。以是义故灭非实</a><a name="0069a16" id="0069a16">谛。梵天。若彼道是实圣谛者。缘于一切有</a><a name="0069a17" id="0069a17">为道者。应有实谛。何以故。以彼依有为法。</a><a name="0069a18" id="0069a18">求离有为法故。以是义故道非实谛。梵天。</a><a name="0069a19" id="0069a19">是故当知。苦谛集谛灭谛道谛非实圣谛。梵</a><a name="0069a20" id="0069a20">天。实圣谛者。知苦无生。是名苦实圣谛。知</a><a name="0069a21" id="0069a21">集无和合。是名集实圣谛。于毕竟灭法中。知</a><a name="0069a22" id="0069a22">无生无灭。是名灭实圣谛。于一切法平等。以</a><a name="0069a23" id="0069a23">不二法得道。是名道实圣谛。梵天。实圣谛</a><a name="0069a24" id="0069a24">者。非妄语非实语。梵天。何者是妄语。所谓</a><a name="0069a25" id="0069a25">着我着众生。着命着丈夫。着人着常见。着断</a><a name="0069a26" id="0069a26">见。著有见。着离有见。着生见。着灭见。着</a><a name="0069a27" id="0069a27">生死见。着涅槃见。梵天。是名妄语。梵天。若</a><a name="0069a28" id="0069a28">不着如是见。不触如是见。不取如是见。是</a><a name="0069a29" id="0069a29">名为实语。梵天。若行者言我知苦。是名妄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150068c.htm'><img src='up.gif' border=0></a>
<a href='T150069b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>