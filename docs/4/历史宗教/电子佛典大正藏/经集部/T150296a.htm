<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0616 禅法要解 0296a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 616 禅法要解</font> <font face='Arial'>(卷2)</font> <font face='Arial'>T15, p0296a</h2></font><hr>
<span class='old'>
</a><a name="0295c28" id="0295c28">是身通。一念之顷度恒河沙国土。然众生见</a><a name="0295c29" id="0295c29">菩萨到彼。而菩萨不动于本处。于彼说法教</span><a name="0296a01" id="0296a01">化。此亦不废。或有天人着常颠倒。可以神通</a><a name="0296a02" id="0296a02">度者。现烧三千大千国土。而众生见三千大</a><a name="0296a03" id="0296a03">千国土焚烧破坏。而国土无损。有众生心生</a><a name="0296a04" id="0296a04">憍慢。现作手执金刚杵。从金刚中出火。见者</a><a name="0296a05" id="0296a05">怖畏归伏礼敬。有人乐着转轮圣王身。即现</a><a name="0296a06" id="0296a06">转轮圣王而为说法。或现释提桓因。或现魔</a><a name="0296a07" id="0296a07">王。或现声闻辟支佛。或现佛身。随所乐身而</a><a name="0296a08" id="0296a08">为说法。菩萨或复在虚空中结加趺坐。从身</a><a name="0296a09" id="0296a09">四边悉放种种光明而为说法。或时众生乐杂</a><a name="0296a10" id="0296a10">色庄严。即为现三千大千国土七宝庄严幢</a><a name="0296a11" id="0296a11">幡华盖百种伎乐。处中说法。或令三千大千</a><a name="0296a12" id="0296a12">国土为一海水。青莲红华覆盖水上。于上说</a><a name="0296a13" id="0296a13">法。或坐须弥山上。以梵音声说法。普闻诸国。</a><a name="0296a14" id="0296a14">或时众生不见其形。但闻说法之声。或作干</a><a name="0296a15" id="0296a15">闼婆身。伎乐音声令其心悦。然后说法。或现</a><a name="0296a16" id="0296a16">龙王雷电霹雳。而以说法。如是种种因缘方</a><a name="0296a17" id="0296a17">便。而现神变开引众生。问曰。是神通变化诸</a><a name="0296a18" id="0296a18">物。云何而不虚妄。答曰。行者先知诸法虚诳</a><a name="0296a19" id="0296a19">如幻如化。譬如调泥随意所作。如福德之人</a><a name="0296a20" id="0296a20">尚能夏有雪冬生华河不流。又如仙人嗔怒</a><a name="0296a21" id="0296a21">令虎狼师子变为石身。何况神通定力而不</a><a name="0296a22" id="0296a22">变物。复次一切物中各有气分。取其分相神</a><a name="0296a23" id="0296a23">力广之。余者隐没。如经说。有比丘神力心得</a><a name="0296a24" id="0296a24">自在。见有大木欲令为地即皆是地。所以者</a><a name="0296a25" id="0296a25">何。木有地分故。若水火风亦如是。若作金银</a><a name="0296a26" id="0296a26">种种宝物。随意悉作。何以故。木有净分故。问</a><a name="0296a27" id="0296a27">曰。物变如是化无本末。其事云何。答曰。有言</a><a name="0296a28" id="0296a28">虚空中四大所造微尘。化心力故令诸微尘</a><a name="0296a29" id="0296a29">合成化人。譬如人死或生天上或生地狱。罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150295c.htm'><img src='up.gif' border=0></a>
<a href='T150296b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>