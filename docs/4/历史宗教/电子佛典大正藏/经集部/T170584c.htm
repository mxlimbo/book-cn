<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0754 佛说未曾有因缘经 0584c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 754 佛说未曾有因缘经</font> <font face='Arial'>(卷2)</font> <font face='Arial'>T17, p0584c</h2></font><hr>
<span class='old'>
</a><a name="0584b28" id="0584b28">丘。善哉善哉。吾助尔喜。所以者何。夫人入</a><a name="0584b29" id="0584b29">行。如把刃持毒。不能堪者。不如不为。何以</span><a name="0584c01" id="0584c01">故。执持不勤。反为害故。汝等今者。信于业</a><a name="0584c02" id="0584c02">报。有惭愧心。惭愧因故。除灭过罪。增长善</a><a name="0584c03" id="0584c03">根。弥勒菩萨。后成佛时。初会说法。当得上</a><a name="0584c04" id="0584c04">度。又告比丘。宁割身肉。以用供口。不以邪</a><a name="0584c05" id="0584c05">心受人施也。甚难甚难。慎之慎之</a><a name="0584c06" id="0584c06"><p>尔时佛子罗[<a href='javascript:showpic("images/023523.gif")'>目*侯</a>]罗等。五十沙弥。闻佛说彼扇</a><a name="0584c07" id="0584c07">提罗等。祸所由起因缘本末。甚大忧惧。即各</a><a name="0584c08" id="0584c08">修敬。头面礼佛。叉手合掌白言。世尊。今闻说</a><a name="0584c09" id="0584c09">此扇提罗等宿业因缘受苦果报。甚怀怖惧。</a><a name="0584c10" id="0584c10">所以者何。和上舍利弗大智福德。为国中豪</a><a name="0584c11" id="0584c11">族。所见知识。众人竞共云集供养。饷致最上</a><a name="0584c12" id="0584c12">甘珍美味。小儿愚痴。无有福德。食人如是妙</a><a name="0584c13" id="0584c13">甘饮食。后世当复偿其因缘。受苦果报如扇</a><a name="0584c14" id="0584c14">提罗。是故我等实怀忧虑。彼诸长德。五百</a><a name="0584c15" id="0584c15">比丘。尚不能堪。退道还俗。而况小儿。无智</a><a name="0584c16" id="0584c16">慧者。愿佛垂哀。赐听我属舍道还家冀免罪</a><a name="0584c17" id="0584c17">酬不经苦厄。尔时世尊。告罗[<a href='javascript:showpic("images/023523.gif")'>目*侯</a>]罗。汝今畏</a><a name="0584c18" id="0584c18">罪。欲得还家。求离苦者。是事不然。何以故。</a><a name="0584c19" id="0584c19">如有二人乏食饥饿。忽遇主人。为设种种肥</a><a name="0584c20" id="0584c20">浓美味。其人饥饿。贪食过饱。然此二人。一者</a><a name="0584c21" id="0584c21">有智。二者愚痴。有智之人。自知食过身体</a><a name="0584c22" id="0584c22">沉重嚬呻欠呿。恐致苦患。即诣明医。谦虚</a><a name="0584c23" id="0584c23">下意。叩头求救。请除苦患。良医即赐摩檀</a><a name="0584c24" id="0584c24">提药。令其服之。其人即吐腹中宿食。吐宿食</a><a name="0584c25" id="0584c25">已。令近暖火。禁节消息。其人因是。得免祸</a><a name="0584c26" id="0584c26">患。终保年寿。安隐快乐。其无智者。不知食</a><a name="0584c27" id="0584c27">过。谓是鬼魅。消费家财。横杀生命。祠祭鬼</a><a name="0584c28" id="0584c28">神。欲求济命。唐费功夫。腹中宿食。遂成生</a><a name="0584c29" id="0584c29">风。生气转筋。绞切心痛。因是死亡。生地狱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170584b.htm'><img src='up.gif' border=0></a>
<a href='T170585a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>