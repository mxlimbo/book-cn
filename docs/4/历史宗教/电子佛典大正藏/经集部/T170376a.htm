<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0376a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷63)</font> 观天品第六之一四天王初 <font face='Arial'>T17, p0376a</h2></font><hr>
<span class='old'>
</a><a name="0375c28" id="0375c28"><p>复次第二十七闻法功德。何等功德。所谓智</a><a name="0375c29" id="0375c29">慧。远离懈怠。以听正法。闻懈怠过。以懈怠</span><a name="0376a01" id="0376a01">故。于诸世间出世间法。义不得成就。以闻法</a><a name="0376a02" id="0376a02">故。舍离懈怠。一切所作。常勤精进。正念不</a><a name="0376a03" id="0376a03">乱。离懈怠人。一切所作。方便疾成。如时所</a><a name="0376a04" id="0376a04">作。如法所作。一切成就。二世利益。若离懈</a><a name="0376a05" id="0376a05">怠。常勤精进。一切所作。皆悉究竟。一切发</a><a name="0376a06" id="0376a06">心。无不成办。若本懈怠。闻正法故。知懈怠</a><a name="0376a07" id="0376a07">过。速舍离之。如舍刀火。以懈怠故。能坏一</a><a name="0376a08" id="0376a08">切世间作业。闻懈怠过。一切义利皆得成就。</a><a name="0376a09" id="0376a09">以闻正法功德力故。是名第二十七闻法功</a><a name="0376a10" id="0376a10">德</a><a name="0376a11" id="0376a11"><p>复次第二十八闻法功德。何等功德。所谓次</a><a name="0376a12" id="0376a12">第闻法。起报恩心。知他恩分。闻正法中说报</a><a name="0376a13" id="0376a13">恩故。思念报恩。知恩报故。一切亲友悉皆坚</a><a name="0376a14" id="0376a14">固。以功德故。一切怨家。犹如亲友。若人少</a><a name="0376a15" id="0376a15">恩常念不忘。知恩报恩得大功德。是名第二</a><a name="0376a16" id="0376a16">十八闻法功德</a><a name="0376a17" id="0376a17"><p>复次第二十九闻法功德。何等功德。所谓修</a><a name="0376a18" id="0376a18">行念死。第一胜念。所谓念死。以常念死。则</a><a name="0376a19" id="0376a19">怀怖畏。以怖畏故。不造恶业。设见美色。不念</a><a name="0376a20" id="0376a20">分别。闻诸乐音。亦不忆念。若闻众香。不贪不</a><a name="0376a21" id="0376a21">乐。亦不忆念。若舌得味。不贪不乐。亦不忆</a><a name="0376a22" id="0376a22">念。若身得触。不贪不乐。亦不忆念。意思惟</a><a name="0376a23" id="0376a23">法。不贪不乐。亦不忆念。断离如是一切有</a><a name="0376a24" id="0376a24">网。如是之人怖畏死故。观诸世间悉无坚固。</a><a name="0376a25" id="0376a25">一切皆苦。一切无我。一切皆空。实见之人于</a><a name="0376a26" id="0376a26">一切处。若天若人。无有着心。何况地狱饿鬼</a><a name="0376a27" id="0376a27">畜生。于五道中。悉断悕望。而得解脱。于一切</a><a name="0376a28" id="0376a28">生死苦中。不复欣乐。怖畏厌离。以厌离故。而</a><a name="0376a29" id="0376a29">得解脱。得解脱智。我生已尽。梵行已立。所作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170375c.htm'><img src='up.gif' border=0></a>
<a href='T170376b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>