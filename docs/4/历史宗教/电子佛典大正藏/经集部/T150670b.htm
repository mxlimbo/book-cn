<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0670b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷5)</font> 观佛心品第四 <font face='Arial'>T15, p0670b</h2></font><hr>
<span class='old'>
</a><a name="0670a28" id="0670a28">亦厚八万四千由旬。一一缦间。十八重黑铁</a><a name="0670a29" id="0670a29">围山。罗列如林荫闇此山。世间自有愚痴</span><a name="0670b01" id="0670b01">众生。偷佛法僧灯明。偷盗父母师长和上。</a><a name="0670b02" id="0670b02">谤说法者。亦毁世俗论义师等。不忌尊卑</a><a name="0670b03" id="0670b03">不知惭愧。以此罪故命欲终时。眼有电光睒</a><a name="0670b04" id="0670b04">睒不停。即作是念。我有何罪常见是火。即</a><a name="0670b05" id="0670b05">闭两目。不愿欲见及日月光。命欲终时。狱</a><a name="0670b06" id="0670b06">卒罗刹擎大铁床。张大铁伞。如大队云乘空</a><a name="0670b07" id="0670b07">而至</a><a name="0670b08" id="0670b08"><p>尔时空中无形有声。此处黑闇汝欲往不。罪</a><a name="0670b09" id="0670b09">人闻声寻即起心欲往彼所。气绝命终坐铁</a><a name="0670b10" id="0670b10">床上。如雁王翔落黑闇处。既入中已。刀轮</a><a name="0670b11" id="0670b11">上下斩剉其身。有大铁乌嘴距长利。从山飞</a><a name="0670b12" id="0670b12">来摷啄罪人。痛急疾走求明不得。足下蒺</a><a name="0670b13" id="0670b13">蔾穿骨彻髓。如是慞惶经五百万亿岁。亦如</a><a name="0670b14" id="0670b14">四天王日月岁数。彼人头打诸黑闇山。脑</a><a name="0670b15" id="0670b15">流眼出。狱卒罗刹以铁叉叉还安眼眶。罪</a><a name="0670b16" id="0670b16">毕乃出为贫穷人。眼目角睐盲冥无见。或被</a><a name="0670b17" id="0670b17">癞病人所驱逐。如是罪报经五百身。过是</a><a name="0670b18" id="0670b18">以后。遇善知识发菩提心</a><a name="0670b19" id="0670b19"><p>佛告阿难。云何名为十八小热地狱。十八小</a><a name="0670b20" id="0670b20">热地狱者。如阿鼻狱亦七重城。七重铁网。</a><a name="0670b21" id="0670b21">无量诸恶以为庄严。自有众生。不顺师教兴</a><a name="0670b22" id="0670b22">恶逆心。不知恩养盗师害师。污师净食坐师</a><a name="0670b23" id="0670b23">床座。捉师钵盂。藏弃不净。作五种恶。云何</a><a name="0670b24" id="0670b24">为五。所谓骂师谤师打师杀师。以诸毒药</a><a name="0670b25" id="0670b25">持以饮师。若沙门婆罗门。作诸非法害师谤</a><a name="0670b26" id="0670b26">师。此罪恶人无有惭愧。剥像破塔劫法宝</a><a name="0670b27" id="0670b27">物。杀伯叔父母兄弟姊妹。如是罪人命欲终</a><a name="0670b28" id="0670b28">时。阿鼻地狱十八狱卒。各以铁叉擎一鬲狱。</a><a name="0670b29" id="0670b29">如是众狱如大宝盖。雨微细雨雨渧如华。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150670a.htm'><img src='up.gif' border=0></a>
<a href='T150670c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>