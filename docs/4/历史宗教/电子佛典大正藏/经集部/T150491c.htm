<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0635 佛说弘道广显三昧经 0491c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 635 佛说弘道广显三昧经</font> <font face='Arial'>(卷1)</font> 清净道品第二 <font face='Arial'>T15, p0491c</h2></font><hr>
<span class='old'>
</a><a name="0491b28" id="0491b28">说。归未至说也。云何于此道清净耶。曰道</a><a name="0491b29" id="0491b29">无垢。用无尘故。是道无瑕本无念故。是道无</span><a name="0491c01" id="0491c01">冥。慧照明故。是道无著。本清净故。道常无生。</a><a name="0491c02" id="0491c02">无所灭故。道如永无本。无有故。道无漏秽。三</a><a name="0491c03" id="0491c03">界净故。是道寂然。过凡行故。道无可至。无</a><a name="0491c04" id="0491c04">有去故。道无所来。无从来故。道恒无住。过诸</a><a name="0491c05" id="0491c05">欲故。道无所处。过众见故。道无胜者。过诸魔</a><a name="0491c06" id="0491c06">故。道大弘覆。外道不及故。道永离妄。自大</a><a name="0491c07" id="0491c07">者故。道无所容。不修入故。是道极远。用希望</a><a name="0491c08" id="0491c08">故。道为永离。过愚夫行故。道可果致。修行</a><a name="0491c09" id="0491c09">者故。是道夷易。乐勤行故。道极平坦。住正见</a><a name="0491c10" id="0491c10">故。是道无妨。修无毁故。是道无碍。等正行</a><a name="0491c11" id="0491c11">故。是道无垢。三毒净故。是道清净。终无著</a><a name="0491c12" id="0491c12">故。是谓菩萨道之清净。若是菩萨于清净道</a><a name="0491c13" id="0491c13">务进勤修。又应行者。彼于法性已悉清净。得</a><a name="0491c14" id="0491c14">净我性。亦以而过。法性净故则数性净。数</a><a name="0491c15" id="0491c15">性净故无数性净。无数净故得三界净。三界</a><a name="0491c16" id="0491c16">净故眼识性净。眼识净故意识性净。意识净</a><a name="0491c17" id="0491c17">故得空性净。空性净故诸法性净。用是净故</a><a name="0491c18" id="0491c18">则诸法等等净如空。空等净故得众生净。以</a><a name="0491c19" id="0491c19">诸净故便无其二亦不着二。无二净故则道</a><a name="0491c20" id="0491c20">清净。以斯言之清净道也。彼无众念亦不念</a><a name="0491c21" id="0491c21">道。诸念悉净若如泥洹。于彼永无是谓无念。</a><a name="0491c22" id="0491c22">应无所念无念道者亦无识念。其道都无心</a><a name="0491c23" id="0491c23">意识行。以此言之清净道也。说是清净道品</a><a name="0491c24" id="0491c24">法时。二万天人皆得法忍</a><a name="0491c25" id="0491c25"><p>时阿耨达复白佛言。云何世尊。菩萨大士修</a><a name="0491c26" id="0491c26">是清净而应向道。圣尊告曰。如是龙王。菩萨</a><a name="0491c27" id="0491c27">大士欲行斯清净道意者当晓净行。亦使其</a><a name="0491c28" id="0491c28">身口意清净。何谓身净。己身已空解诸身</a><a name="0491c29" id="0491c29">空。身之寂静解诸身寂。身之已脱解诸身脱。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150491b.htm'><img src='up.gif' border=0></a>
<a href='T150492a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>