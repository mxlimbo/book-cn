<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0309c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷30)</font> 佛说佛名经 <font face='Arial'>T14, p0309c</h2></font><hr>
<span class='old'>
</a><a name="0309b28" id="0309b28">聚。如满瓶毒药。如满瓶粪。如利刀。如贼旃</a><a name="0309b29" id="0309b29">陀罗伽絺那。如热铁丸。如大雹雨。如恶毗</span><a name="0309c01" id="0309c01">岚婆风。如恶毒蛇。如恶野泽。如罗刹洲。如</a><a name="0309c02" id="0309c02">跋陀伽都。如种种粪扫聚。如尸陀林。是人</a><a name="0309c03" id="0309c03">如是知欲过患。于欲事中生大怖畏。身大</a><a name="0309c04" id="0309c04">颤动爱法乐法学法。剃除须发身披法服。</a><a name="0309c05" id="0309c05">求于正法求法自在。于正法中生清净心。</a><a name="0309c06" id="0309c06">于法道中行法救济。如是乐者。彼人临终</a><a name="0309c07" id="0309c07">获得正念。以念法故。乐法气味故。念法果</a><a name="0309c08" id="0309c08">报故。见十方佛在大众中。宣说法要教化</a><a name="0309c09" id="0309c09">众生。既闻法已得欢喜心。心欢喜故数数</a><a name="0309c10" id="0309c10">得见诸佛色身。是人死已离三恶道生有</a><a name="0309c11" id="0309c11">佛刹。常与善人游止共俱。能行布施忍辱</a><a name="0309c12" id="0309c12">精进。乐于禅定修习五通。乐涅槃道。大慈</a><a name="0309c13" id="0309c13">悲心。教化众生。能得诸佛璎珞庄严功德</a><a name="0309c14" id="0309c14">之身。过去所有烦恼及习。悉皆尽灭。彼诸</a><a name="0309c15" id="0309c15">众生得如是庄严身心。譬如香箧盛种种</a><a name="0309c16" id="0309c16">衣。衣服皆香而彼香华不失称两不损其</a><a name="0309c17" id="0309c17">色。憍陈如。欲界之中有八大地狱。一一地</a><a name="0309c18" id="0309c18">狱四面各有十六隔子以为眷属。周匝围</a><a name="0309c19" id="0309c19">绕。八大狱者一名一死一活地狱。二名黑</a><a name="0309c20" id="0309c20">绳地狱。三名众合地狱。四名叫唤地狱。五</a><a name="0309c21" id="0309c21">名大叫唤地狱。六名热地狱。七名大热地</a><a name="0309c22" id="0309c22">狱。八名阿鼻地狱。若诸众生自身口意造</a><a name="0309c23" id="0309c23">诸恶业故。生于彼大地狱中。经无量劫受</a><a name="0309c24" id="0309c24">种种苦。从一地狱至一地狱。苦中极苦不</a><a name="0309c25" id="0309c25">可堪忍。身常火燃食热铁丸饮镕铜汁。以</a><a name="0309c26" id="0309c26">其恶业未毕尽故。如是不死畜生之中。或</a><a name="0309c27" id="0309c27">有身如窗中游尘。复有众生身如十千由</a><a name="0309c28" id="0309c28">旬。复有众生寿命如一时顷。复有众生寿</a><a name="0309c29" id="0309c29">命一劫。以恶业故在彼中生。不知善法亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140309b.htm'><img src='up.gif' border=0></a>
<a href='T140310a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>