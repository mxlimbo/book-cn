<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0797a 佛说贫穷老公经 0743a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 797a 佛说贫穷老公经</font> <font face='Arial'>(卷1)</font> <font face='Arial'>T17, p0743a</h2></font><hr>
<span class='old'>
</a><a name="0742c28" id="0742c28">恩。心独欢喜昼夜发心愿一奉颜。由来十年</a><a name="0742c29" id="0742c29">今始得果。向在门外久不得前。计欲还去气</span><a name="0743a01" id="0743a01">力不堪进退无路。但恐命绝秽污圣门重增</a><a name="0743a02" id="0743a02">其罪。不悟天尊已哀矜之。得蒙前进如此而</a><a name="0743a03" id="0743a03">死无复恨矣。唯欲速终毕罪后世。愿得垂恩</a><a name="0743a04" id="0743a04">赐其上慧。佛言。人之受生生死因缘。以多因</a><a name="0743a05" id="0743a05">缘致有罪根。今我为汝说其本源。卿前世时</a><a name="0743a06" id="0743a06">生豪强大国明慧王家。时为太子憍贵非凡。</a><a name="0743a07" id="0743a07">上为父母所珍。下为臣民所奉。用此恣意轻</a><a name="0743a08" id="0743a08">陵于人。高目大视矜抗邈然。财产巨亿皆是</a><a name="0743a09" id="0743a09">民物。百姓贫穷皆坐课[<a href='javascript:showpic("images/067111.gif")'>佥*殳</a>]。唯知聚积不知布</a><a name="0743a10" id="0743a10">施。时有贫寒沙门。名曰静志。从远国来故往</a><a name="0743a11" id="0743a11">诣卿。所求不多唯乏法衣耳。而卿了不当接。</a><a name="0743a12" id="0743a12">遇之甚恶。既不乞衣又不与食。空坐着前。去</a><a name="0743a13" id="0743a13">复不听。昼夜七日七夕水浆断绝。小有气息</a><a name="0743a14" id="0743a14">命在转烛。而卿见此方大欢喜。聚众看之以</a><a name="0743a15" id="0743a15">为至乐。边有侍臣而谏卿曰。太子莫尔。沙门</a><a name="0743a16" id="0743a16">慈恭道德内存。冻之不寒饿之不饥。所以来</a><a name="0743a17" id="0743a17">乞欲为福耳。既不施与安使穷逼。幸发遣之</a><a name="0743a18" id="0743a18">莫招其罪。太子答曰。此是何人诈称道德。试</a><a name="0743a19" id="0743a19">小困之才不令死。正尔放去无所忧也。即便</a><a name="0743a20" id="0743a20">遣去驱逐出国。未出国界十余里中。遭逢饿</a><a name="0743a21" id="0743a21">贼欲杀啖之。沙门因言曰。我是贫冻沙门。羸</a><a name="0743a22" id="0743a22">瘦骨立肉既腥臊不中啖也。空当见杀而无</a><a name="0743a23" id="0743a23">所任。饿贼曰。我饥困累日但食土耳。卿虽小</a><a name="0743a24" id="0743a24">瘦故是肉也。终不相放。但当就死。如此前却</a><a name="0743a25" id="0743a25">纷纭良久。太子得知便往救曰。我已不能乞</a><a name="0743a26" id="0743a26">其衣食。宁当复使饿贼杀之耶。贼见太子皆</a><a name="0743a27" id="0743a27">各叩头。首过谢罪放沙门去。时沙门者今弥</a><a name="0743a28" id="0743a28">勒菩萨是也。憍贵太子者今卿是也。卿今受</a><a name="0743a29" id="0743a29">此贫穷之罪者。坐前悭贪也。所以得长寿者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170742c.htm'><img src='up.gif' border=0></a>
<a href='T170743b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>