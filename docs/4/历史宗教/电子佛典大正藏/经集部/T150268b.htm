<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0268b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷3)</font> <font face='Arial'>T15, p0268b</h2></font><hr>
<span class='old'>
</a><a name="0268a28" id="0268a28">故自言坐禅。如此比丘尼。犯偷兰遮。过时不</a><a name="0268a29" id="0268a29">说。不自改悔。经须臾间。即犯十三僧残。若经</span><a name="0268b01" id="0268b01">一日。至于二日。当知此比丘尼。是天人中贼。</a><a name="0268b02" id="0268b02">罗刹魁脍。必堕恶道。犯大重罪。若比丘比丘</a><a name="0268b03" id="0268b03">尼。实不见白骨。自言见白骨。乃至阿那般那。</a><a name="0268b04" id="0268b04">是比丘比丘尼。诳惑诸天龙鬼神等。欺世间</a><a name="0268b05" id="0268b05">人。此恶人辈。是波旬种。为妄语故。自说言我</a><a name="0268b06" id="0268b06">得不净观。乃至顶法。此妄语人。命终之后。疾</a><a name="0268b07" id="0268b07">于雹雨。必定当堕阿鼻地狱。寿命一劫。从地</a><a name="0268b08" id="0268b08">狱出。堕饿鬼中。八千岁中。啖热铁丸。从饿鬼</a><a name="0268b09" id="0268b09">出堕畜生中。生恒负重。死复剥皮。经五百身。</a><a name="0268b10" id="0268b10">还生人中。聋盲喑哑。癃残百病。以为衣服。如</a><a name="0268b11" id="0268b11">是经苦不可具说。若优婆塞。实不坐禅。自言</a><a name="0268b12" id="0268b12">坐禅。实不梵行。自言梵行。是优婆塞。得失意</a><a name="0268b13" id="0268b13">罪。不净有作不起。堕落臭旃陀罗。与恶为伴。</a><a name="0268b14" id="0268b14">是朽败种。不生善芽。贪利养故。多求无厌。</a><a name="0268b15" id="0268b15">经于一日。乃至五日。犯大妄语。此大恶人。波</a><a name="0268b16" id="0268b16">旬所使。是旃陀罗。屠儿罗刹同类。必定当堕</a><a name="0268b17" id="0268b17">三恶道中。此优婆塞。欲命终时。十八地狱。火</a><a name="0268b18" id="0268b18">车炉炭。变化恶事。一时迎之。必定当堕三恶</a><a name="0268b19" id="0268b19">趣中。无有疑也。若优婆塞。实不得不净观。乃</a><a name="0268b20" id="0268b20">至暖法。于大众中。起增上慢。唱如是言。我得</a><a name="0268b21" id="0268b21">不净观。乃至暖法。当知此优婆塞。是天人中</a><a name="0268b22" id="0268b22">贼。欺诳世间天龙八部。此优婆塞。命终之后。</a><a name="0268b23" id="0268b23">疾于雹雨。必定当堕阿鼻地狱。满一大劫。地</a><a name="0268b24" id="0268b24">狱寿尽。生饿鬼中。经八千岁。啖热铁丸。从饿</a><a name="0268b25" id="0268b25">鬼出。堕畜生中。生恒负重。死复剥皮。经五百</a><a name="0268b26" id="0268b26">身。还生人中。聋盲喑哑。癃残百病。以为衣</a><a name="0268b27" id="0268b27">服。如是经苦。不可具说。若优婆夷。显异惑</a><a name="0268b28" id="0268b28">众。实非坐禅。谓言坐禅。此优婆夷。得失意</a><a name="0268b29" id="0268b29">罪。垢结不净不起。堕落不净有作臭旃陀罗。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150268a.htm'><img src='up.gif' border=0></a>
<a href='T150268c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>