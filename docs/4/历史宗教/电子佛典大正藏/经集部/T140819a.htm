<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0535 佛说申日经 0819a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 535 佛说申日经</font> <font face='Arial'>(卷1)</font> <font face='Arial'>T14, p0819a</h2></font><hr>
<span class='old'>
</a><a name="0818c28" id="0818c28">为百味。香闻十方。其有闻此饭香气者。自</a><a name="0818c29" id="0818c29">然饱满身得安隐。皆发无上平等道意。饭食</span><a name="0819a01" id="0819a01">毕竟。五百夫人及旃罗法为佛作礼却住一</a><a name="0819a02" id="0819a02">面。长者申日自取小床于佛前坐。而白佛言。</a><a name="0819a03" id="0819a03">世尊。神通有三达智。我之所作想佛已了。不</a><a name="0819a04" id="0819a04">即逆告语我。乃令吾等兴立非法造此恶事。</a><a name="0819a05" id="0819a05">佛岂不知我所议耶。佛告申日。乃昔过去阿</a><a name="0819a06" id="0819a06">僧祇劫。尔时有佛号提和竭如来。为等正觉</a><a name="0819a07" id="0819a07">其明无量度诸懈废。与众开士及大弟子无</a><a name="0819a08" id="0819a08">央数俱行入城。时有长者名鞞陀卫。时适出</a><a name="0819a09" id="0819a09">城。有梵志女。鲜洁少双执持名华。时长者</a><a name="0819a10" id="0819a10">子即以银钱五百。从卖华女。得华五茎以散</a><a name="0819a11" id="0819a11">佛上。佛即授其决言。汝却后无数阿僧祇劫。</a><a name="0819a12" id="0819a12">当得作佛号释迦文。汝作佛时。当有长者号</a><a name="0819a13" id="0819a13">名申日。与异道人合构逆事。火坑毒饭规欲</a><a name="0819a14" id="0819a14">试汝。虽有此恶。当因汝得度</a><a name="0819a15" id="0819a15"><p>佛告申日。时长者子今我身是。我乃尔时从</a><a name="0819a16" id="0819a16">如来授记。即得明决之定以为悉豫知有汝</a><a name="0819a17" id="0819a17">名字。况汝昨日所谋议事。岂不知乎。当知</a><a name="0819a18" id="0819a18">诸佛善权之慧。欲以因缘有所起发。长者申</a><a name="0819a19" id="0819a19">日闻佛所说即得法忍。复自叹言。如来之智</a><a name="0819a20" id="0819a20">无所不度。明知我今不复受罪。所以者何。过</a><a name="0819a21" id="0819a21">去世时锭光如来豫说我名。今当为佛之所</a><a name="0819a22" id="0819a22">开化。以是言之不复受罪。时佛说法于王舍</a><a name="0819a23" id="0819a23">城。长者居士无央数千。及异道人五百之众。</a><a name="0819a24" id="0819a24">皆发无上正真道意。五百夫人即时逮得不</a><a name="0819a25" id="0819a25">退转地。月光童子从坐而起。赞叹佛已而白</a><a name="0819a26" id="0819a26">佛言。设我来世得作佛时。令我国土一切人</a><a name="0819a27" id="0819a27">民无有恶心皆应质朴。有诸恶国人民刚强</a><a name="0819a28" id="0819a28">五浊贱世。我愿于中而开化之。佛告阿难。汝</a><a name="0819a29" id="0819a29">闻月光童子所说不乎。阿难对曰。唯然已闻。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140818c.htm'><img src='up.gif' border=0></a>
<a href='T140819b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>