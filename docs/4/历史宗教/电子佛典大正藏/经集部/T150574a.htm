<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0574a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷5)</font> <font face='Arial'>T15, p0574a</h2></font><hr>
<span class='old'>
</a><br><a name="0573c28" id="0573c28">　　自言我于末世中　　　必当护持是经典</a><br><a name="0573c29" id="0573c29">　　尔时多亿夜叉龙　　　即时从坐而起立</span><br><a name="0574a01" id="0574a01">　　更有余八那由他　　　启请世尊如是言</a><br><a name="0574a02" id="0574a02">　　我等于此比丘所　　　谓向从坐而起者</a><br><a name="0574a03" id="0574a03">　　在于恶世末代时　　　我必拥护彼比丘</a><br><a name="0574a04" id="0574a04">　　当说如是经典时　　　以佛神力加护故</a><br><a name="0574a05" id="0574a05">　　所有恒河沙数界　　　无量佛刹悉震动</a><br><a name="0574a06" id="0574a06">　　随其所动诸世界　　　随界应化作多佛</a><br><a name="0574a07" id="0574a07">　　悉是释迦所变化　　　演说如是修多罗</a><br><a name="0574a08" id="0574a08">　　一切所有诸佛刹　　　不可思议亿众生</a><br><a name="0574a09" id="0574a09">　　悉得听闻是胜法　　　安住诸佛如来智</a><br><a name="0574a10" id="0574a10">　　于此世界佛刹中　　　数有九亿诸天众</a><br><a name="0574a11" id="0574a11">　　一切悉发菩提心　　　即于佛所散妙花</a><br><a name="0574a12" id="0574a12">　　所有比丘比丘尼　　　优波婆素优婆夷</a><br><a name="0574a13" id="0574a13">　　其数七亿六千万　　　悉得闻是修多罗</a><br><a name="0574a14" id="0574a14">　　牟尼王尊授彼记　　　必当见彼两足尊</a><br><a name="0574a15" id="0574a15">　　其数犹如恒河沙　　　皆得修习菩提行</a><br><a name="0574a16" id="0574a16">　　供养恭敬彼诸佛　　　为求如来智慧故</a><br><a name="0574a17" id="0574a17">　　悉能于彼诸佛所　　　得闻如是妙经典</a><br><a name="0574a18" id="0574a18">　　过于八亿劫数中　　　皆当得成如来尊</a><br><a name="0574a19" id="0574a19">　　彼福德者于一劫　　　度脱众生令安乐</a><br><a name="0574a20" id="0574a20">　　于其弥勒如来所　　　施设无上胜供养</a><br><a name="0574a21" id="0574a21">　　善持彼佛真妙法　　　悉得往生安养国</a><br><a name="0574a22" id="0574a22">　　彼离垢秽如来尊　　　其佛号曰阿弥陀</a><br><a name="0574a23" id="0574a23">　　于彼广设胜供养　　　为求无上菩提故</a><br><a name="0574a24" id="0574a24">　　于其七十阿僧祇　　　满足如是劫数中</a><br><a name="0574a25" id="0574a25">　　不堕一切诸恶趣　　　得闻如是胜经典</a><br><a name="0574a26" id="0574a26">　　若有于后未来世　　　听闻如是修多罗</a><br><a name="0574a27" id="0574a27">　　闻已悲泣而泪落　　　我已供养于彼人</a><br><a name="0574a28" id="0574a28">　　我今劝语汝一切　　　我前所有现在者</a><br><a name="0574a29" id="0574a29">　　由此故得菩提道　　　是以付嘱此经典　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150573c.htm'><img src='up.gif' border=0></a>
<a href='T150574b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>