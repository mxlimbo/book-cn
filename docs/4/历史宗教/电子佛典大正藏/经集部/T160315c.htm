<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0315c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷8)</font> <font face='Arial'>T16, p0315c</h2></font><hr>
<span class='old'>
</a><a name="0315b28" id="0315b28">为诸施者作福田故。分散施故。终不耽着生</a><a name="0315b29" id="0315b29">于爱染。亦不为己执我我所。所受之物与一</span><a name="0315c01" id="0315c01">切有情共之。回施一切苦恼之者。由此因缘</a><a name="0315c02" id="0315c02">菩萨所得利养等事。终不倚恃而生我慢贡</a><a name="0315c03" id="0315c03">高之心。作是思惟。所得名闻利养等事。体性</a><a name="0315c04" id="0315c04">空寂都不可得。终当磨灭败坏之法。不可信</a><a name="0315c05" id="0315c05">也。谁有智者于无常法中而生爱着。复起憍</a><a name="0315c06" id="0315c06">逸我慢贡高。是名菩萨善行利养等念处。云</a><a name="0315c07" id="0315c07">何菩萨善行如来施设学处念处。善男子。菩</a><a name="0315c08" id="0315c08">萨作是思惟。过去诸佛习是学处。既能修</a><a name="0315c09" id="0315c09">习已现等觉入般涅槃。未来诸佛如是修习。</a><a name="0315c10" id="0315c10">当现等觉入般涅槃现在诸佛既修习已。今</a><a name="0315c11" id="0315c11">现等觉入般涅槃。菩萨摩诃萨。能于如是所</a><a name="0315c12" id="0315c12">学之处。发起信心尊重勇猛。依之修习。是名</a><a name="0315c13" id="0315c13">菩萨善行如来施设学处念处。云何菩萨善</a><a name="0315c14" id="0315c14">行一切烦恼及随烦恼杂染念处。善男子。菩</a><a name="0315c15" id="0315c15">萨于烦恼及随烦恼杂染法中善能念之。从</a><a name="0315c16" id="0315c16">何因起何缘所生。如是缘起。如是缘生。悉皆</a><a name="0315c17" id="0315c17">舍离。是名菩萨善行烦恼及随烦恼念处。善</a><a name="0315c18" id="0315c18">男子。菩萨成就此十种法。恒常证得三摩呬</a><a name="0315c19" id="0315c19">多心</a><a name="0315c20" id="0315c20"><p>复次善男子。菩萨成就十种法受粪扫衣。</a><a name="0315c21" id="0315c21">何等为十。一者誓愿坚固。二者谦下自卑。三</a><a name="0315c22" id="0315c22">者无厌弃。四者无所著。五者离过患。六者见</a><a name="0315c23" id="0315c23">功德。七者不自赞。八者不毁他。九者戒具足。</a><a name="0315c24" id="0315c24">十者诸天之所亲近。善男子。云何菩萨誓愿</a><a name="0315c25" id="0315c25">坚固乃至诸天之所亲近。善男子。菩萨得信</a><a name="0315c26" id="0315c26">及意乐具足。于诸佛所深起信心。设因护命</a><a name="0315c27" id="0315c27">不毁誓愿亦无转动。由誓愿坚牢故得谦下</a><a name="0315c28" id="0315c28">心。心谦下故得无我慢。人所弃舍粪扫之</a><a name="0315c29" id="0315c29">服。尽皆收用洗濯缝缀。乃无疲倦亦不弃舍。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160315b.htm'><img src='up.gif' border=0></a>
<a href='T160316a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>