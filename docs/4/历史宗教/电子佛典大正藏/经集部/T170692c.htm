<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0765 本事经 0692c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 765 本事经</font> <font face='Arial'>(卷6)</font> 三法品第三之一 挍正后序 <font face='Arial'>T17, p0692c</h2></font><hr>
<span class='old'>
</a><a name="0692b28" id="0692b28">能出离。所以者何。我说彼人终不毁犯所制</a><a name="0692b29" id="0692b29">学处。不深惭愧。定能随顺清净梵行。定能</span><a name="0692c01" id="0692c01">成办清净梵行。于诸学处。能住等持。能住</a><a name="0692c02" id="0692c02">所学。彼定能尽五下分结。证不还果。得不还</a><a name="0692c03" id="0692c03">法。当受化生。于彼世间。当般涅槃。或成中</a><a name="0692c04" id="0692c04">般。或成生般。或有行般。或无行般。或成上</a><a name="0692c05" id="0692c05">流。趣色究竟。或趣非想非非想处。而般涅槃。</a><a name="0692c06" id="0692c06">如是名为增上心学。何等名为增上慧学。谓</a><a name="0692c07" id="0692c07">诸苾刍。尊重尸罗戒为增上。尊重等持定为</a><a name="0692c08" id="0692c08">增上。尊重般若慧为增上。彼于少小所学戒</a><a name="0692c09" id="0692c09">中。微有所犯即能出离。所以者何。我说彼</a><a name="0692c10" id="0692c10">人终不毁犯所制学处。不深惭愧。定能随</a><a name="0692c11" id="0692c11">顺清净梵行。定能成办。清净梵行。于诸学</a><a name="0692c12" id="0692c12">处。能住般若。能住所学。彼人定能永尽诸漏。</a><a name="0692c13" id="0692c13">得真无漏。心善解脱。慧善解脱。于现法中。具</a><a name="0692c14" id="0692c14">足安住。自证通慧。能自了知我生已尽。梵行</a><a name="0692c15" id="0692c15">已立。所作已办。不受后有。如是名为增上慧</a><a name="0692c16" id="0692c16">学。如是名为学有三种。若正修习。令诸有情</a><a name="0692c17" id="0692c17">成下中上贤圣差别。尔时世尊。重摄此义。而</a><a name="0692c18" id="0692c18">说漏曰</a><a name="0692c19" id="0692c19"><p class='lg'>　　随学因势力　　　常精进炽然</a><br><a name="0692c20" id="0692c20">　　下中上品修　　　随得果差别</a><br><a name="0692c21" id="0692c21">　　谓下精进修　　　还成下品果</a><br><a name="0692c22" id="0692c22">　　中修得中果　　　上修亦复然</a><br><a name="0692c23" id="0692c23">　　既知三品修　　　所得果差别</a><br><a name="0692c24" id="0692c24">　　故应舍中下　　　宜遵上品修　</p></a><a name="0692c25" id="0692c25"><p>吾从世尊闻如是语。苾刍当知。若诸苾刍。具</a><a name="0692c26" id="0692c26">调善戒。具调善法。具调善慧。彼于我法毗柰</a><a name="0692c27" id="0692c27">耶中。已具修行。名最上士。云何苾刍。具调善</a><a name="0692c28" id="0692c28">戒。谓诸苾刍。具净尸罗。安住守护别解脱戒。</a><a name="0692c29" id="0692c29">轨范所行无不圆满。于微小罪见大怖畏。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170692b.htm'><img src='up.gif' border=0></a>
<a href='T170693a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>