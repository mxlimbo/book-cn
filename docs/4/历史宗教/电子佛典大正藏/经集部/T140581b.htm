<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0581b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷5)</font> 香台佛品第十 <font face='Arial'>T14, p0581b</h2></font><hr>
<span class='old'>
</a><a name="0581a28" id="0581a28">寻求精进修行菩提分法。堪忍世界诸菩萨</a><a name="0581a29" id="0581a29">众。若具成就如是八法无毁无伤。从此命</span><a name="0581b01" id="0581b01">终生余净土</a><a name="0581b02" id="0581b02"><p>其无垢称。与妙吉祥诸菩萨等。于大众中</a><a name="0581b03" id="0581b03">宣说种种微妙法时。百千众生同发无上正</a><a name="0581b04" id="0581b04">等觉心。十千菩萨悉皆证得无生法忍</a><a name="0581b05" id="0581b05"><p><b>　　<A NAME="n297"></A>说无垢称经菩萨行品第十一</b></a><a name="0581b06" id="0581b06"><p>佛时犹在庵罗卫林为众说法。于众会处。</a><a name="0581b07" id="0581b07">其地欻然广博严净。一切大众皆现金色。时</a><a name="0581b08" id="0581b08">阿难陀即便白佛。世尊。此是谁之前相。于</a><a name="0581b09" id="0581b09">众会中欻然如是广博严净。一切大众皆</a><a name="0581b10" id="0581b10">现金色。佛告具寿阿难陀曰。是无垢称与</a><a name="0581b11" id="0581b11">妙吉祥。将诸大众恭敬围绕。发意欲来赴</a><a name="0581b12" id="0581b12">斯众会现此前相。时无垢称语妙吉祥。我</a><a name="0581b13" id="0581b13">等今应与诸大士诣如来所顶礼供事瞻</a><a name="0581b14" id="0581b14">仰世尊听受妙法。妙吉祥曰。今正是时可</a><a name="0581b15" id="0581b15">同行矣。时无垢称现神通力。令诸大众不</a><a name="0581b16" id="0581b16">起本处并师子座住右掌中。往诣佛所到</a><a name="0581b17" id="0581b17">已置地。恭敬顶礼世尊双足。右绕七匝却</a><a name="0581b18" id="0581b18">住一面。向佛合掌俨然而立。诸大菩萨下</a><a name="0581b19" id="0581b19">师子座。恭敬顶礼世尊双足。右绕三匝却</a><a name="0581b20" id="0581b20">住一面。向佛合掌俨然而立。诸大声闻释梵</a><a name="0581b21" id="0581b21">护世四天王等亦皆避座。恭敬顶礼世尊双</a><a name="0581b22" id="0581b22">足。却住一面向佛合掌俨然而立。于是世</a><a name="0581b23" id="0581b23">尊如法慰问诸菩萨等一切大众。作是告言。</a><a name="0581b24" id="0581b24">汝等大士。随其所应各复本座。时诸大众</a><a name="0581b25" id="0581b25">蒙佛教敕。各还本座恭敬而坐</a><a name="0581b26" id="0581b26"><p>尔时世尊告舍利子。汝见最胜菩萨大士自</a><a name="0581b27" id="0581b27">在神力之所为乎。舍利子言。唯然已见。世尊</a><a name="0581b28" id="0581b28">复问。汝起何想。舍利子言。起难思想。我见</a><a name="0581b29" id="0581b29">大士不可思议。于其作用神力功德。不能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140581a.htm'><img src='up.gif' border=0></a>
<a href='T140581c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>