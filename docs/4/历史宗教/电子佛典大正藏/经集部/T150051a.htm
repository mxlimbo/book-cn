<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0051a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷3)</font> 论寂品第八 <font face='Arial'>T15, p0051a</h2></font><hr>
<span class='old'>
</a><a name="0050c28" id="0050c28">相中。心不动摇。而通达一切众生心心所行。</a><a name="0050c29" id="0050c29">须菩提。是故当知。一切声闻辟支佛不及此</span><a name="0051a01" id="0051a01">事。须菩提。或有众生多淫欲者。以观净得</a><a name="0051a02" id="0051a02">解脱。不以不净。唯佛能知。或有众生多嗔恚</a><a name="0051a03" id="0051a03">者。以观过得解脱。不以慈心。唯佛能知。或</a><a name="0051a04" id="0051a04">有众生多愚痴者。以不共语得解脱。不以说</a><a name="0051a05" id="0051a05">法。唯佛能知。或有众生等分行者。不以观净</a><a name="0051a06" id="0051a06">不以不净。不以观过不以慈心。不以不共语。</a><a name="0051a07" id="0051a07">不以说法得解脱者。随其根性以诸法平等。</a><a name="0051a08" id="0051a08">而为说法使得解脱。唯佛能知。是故如来。于</a><a name="0051a09" id="0051a09">诸说法人中为最第一。禅定人中亦最第一。</a><a name="0051a10" id="0051a10">尔时须菩提问文殊师利。若声闻辟支佛不</a><a name="0051a11" id="0051a11">能如是说法。不能如是圣默然者。诸菩萨有</a><a name="0051a12" id="0051a12">成就如是功德。能说法能圣默然不。答言。唯</a><a name="0051a13" id="0051a13">佛当知。于是佛告须菩提。有三昧名入一切</a><a name="0051a14" id="0051a14">语言心不散乱。若菩萨成就此三昧皆得是</a><a name="0051a15" id="0051a15">功德。尔时文殊师利谓等行菩萨。善男子。为</a><a name="0051a16" id="0051a16">众生八万四千行故。说八万四千法藏。名为</a><a name="0051a17" id="0051a17">说法。常在一切灭受想行定中。名圣默然。</a><a name="0051a18" id="0051a18">善男子。我若一劫。若减一劫。能说是义。是</a><a name="0051a19" id="0051a19">名说法相。是圣默然相。犹不能尽。于是佛告</a><a name="0051a20" id="0051a20">等行菩萨。善男子。乃往过去无量无边不可</a><a name="0051a21" id="0051a21">思议阿僧祇劫。时世有佛。号曰普光。劫曰名</a><a name="0051a22" id="0051a22">闻。国名喜见。彼国严净。丰乐安隐天人炽</a><a name="0051a23" id="0051a23">盛。其地皆以众宝庄严。柔软细滑。生宝莲花</a><a name="0051a24" id="0051a24">一切香树。充满其中常出妙香。善男子。喜见</a><a name="0051a25" id="0051a25">国土有四百亿四天下。一一天下纵广八万</a><a name="0051a26" id="0051a26">四千由旬。其中诸城纵广一由旬。皆以众宝</a><a name="0051a27" id="0051a27">校饰。一一城者有一万五千聚落村邑。而</a><a name="0051a28" id="0051a28">围绕之。一一聚落村邑无量百千人众充满</a><a name="0051a29" id="0051a29">其中。彼时人民所见色像。心皆喜悦无可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150050c.htm'><img src='up.gif' border=0></a>
<a href='T150051b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>