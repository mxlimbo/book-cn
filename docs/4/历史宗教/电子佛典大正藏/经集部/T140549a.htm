<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0549a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 佛道品第八 <font face='Arial'>T14, p0549a</h2></font><hr>
<span class='old'>
</a><a name="0548c28" id="0548c28"><p><b>　　<A NAME="n273"></A>维摩诘所说经佛道品第八</b></a><a name="0548c29" id="0548c29"><p>尔时文殊师利问维摩诘言。菩萨云何通达</span><a name="0549a01" id="0549a01">佛道。维摩诘言。若菩萨行于非道。是为通</a><a name="0549a02" id="0549a02">达佛道。又问。云何菩萨行于非道。答曰。若</a><a name="0549a03" id="0549a03">菩萨行五无间而无恼恚。至于地狱无诸</a><a name="0549a04" id="0549a04">罪垢。至于畜生无有无明憍慢等过。至于</a><a name="0549a05" id="0549a05">饿鬼而具足功德。行色无色界道不以为</a><a name="0549a06" id="0549a06">胜。示行贪欲离诸染着。示行嗔恚于诸</a><a name="0549a07" id="0549a07">众生无有恚阂。示行愚痴而以智慧调</a><a name="0549a08" id="0549a08">伏其心。示行悭贪而舍内外所有不惜身</a><a name="0549a09" id="0549a09">命。示行毁禁而安住净戒。乃至小罪犹怀</a><a name="0549a10" id="0549a10">大惧。示行嗔恚而常慈忍。示行懈怠而</a><a name="0549a11" id="0549a11">勤修功德。示行乱意而常念定。示行愚</a><a name="0549a12" id="0549a12">痴而通达世间出世间慧。示行谄伪而善</a><a name="0549a13" id="0549a13">方便随诸经义。示行憍慢而于众生犹如</a><a name="0549a14" id="0549a14">桥梁。示行诸烦恼而心常清净。示入于</a><a name="0549a15" id="0549a15">魔而顺佛智慧不随他教。示入声闻而</a><a name="0549a16" id="0549a16">为众生说未闻法。示入辟支佛而成就大</a><a name="0549a17" id="0549a17">悲教化众生。示入贫穷而有宝手功德无</a><a name="0549a18" id="0549a18">尽。示入刑残而具诸相好以自庄严。示</a><a name="0549a19" id="0549a19">入下贱而生佛种姓中具诸功德。示入</a><a name="0549a20" id="0549a20">羸劣丑陋而得那罗延身。一切众生之所乐</a><a name="0549a21" id="0549a21">见。示入老病而永断病根超越死畏。示</a><a name="0549a22" id="0549a22">有资生而恒观无常实无所贪。示有妻</a><a name="0549a23" id="0549a23">妾<span class='corr'>采</span>女而常远离五欲淤泥。现于讷钝</a><a name="0549a24" id="0549a24">而成就辩才总持无失。示入邪济而以正</a><a name="0549a25" id="0549a25">济度诸众生。现遍入诸道而断其因缘。</a><a name="0549a26" id="0549a26">现于涅槃而不断生死。文殊师利。菩萨能</a><a name="0549a27" id="0549a27">如是行于非道。是为通达佛道</a><a name="0549a28" id="0549a28"><p>于是维摩诘问文殊师利。何等为如来种。</a><a name="0549a29" id="0549a29">文殊师利言。有身为种。无明有爱为种。贪恚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140548c.htm'><img src='up.gif' border=0></a>
<a href='T140549b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>