<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0784 四十二章经 0722c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 784 四十二章经</font> <font face='Arial'>(卷1)</font> <font face='Arial'>T17, p0722c</h2></font><hr>
<span class='old'>
</a><a name="0722b28" id="0722b28">火。数千百人。各以炬来。取其火去。熟食除冥</a><a name="0722b29" id="0722b29">彼火如故。福亦如之</span><a name="0722c01" id="0722c01"><p>佛言。饭凡人百。不如饭一善人。饭善人千不</a><a name="0722c02" id="0722c02">如饭持五戒者一人。饭持五戒者万人。不如</a><a name="0722c03" id="0722c03">饭一须陀洹。饭须陀洹百万。不如饭一斯陀</a><a name="0722c04" id="0722c04">含。饭斯陀含千万。不如饭一阿那含。饭阿那</a><a name="0722c05" id="0722c05">含一亿。不如饭一阿罗汉。饭阿罗汉十亿。不</a><a name="0722c06" id="0722c06">如饭辟支佛一人。饭辟支佛百亿。不如以</a><a name="0722c07" id="0722c07">三尊之教度其一世二亲。教千亿。不如饭一</a><a name="0722c08" id="0722c08">佛学愿求佛欲济众生也。饭善人。福最深重。</a><a name="0722c09" id="0722c09">凡人事天地鬼神。不如孝其亲矣。二亲最神</a><a name="0722c10" id="0722c10">也</a><a name="0722c11" id="0722c11"><p>佛言。天下有五难。贫穷布施难。豪贵学道</a><a name="0722c12" id="0722c12">难。制命不死难。得睹佛经难。生值佛世难。</a><a name="0722c13" id="0722c13">有沙门问佛。以何缘得道。奈何知宿命。佛</a><a name="0722c14" id="0722c14">言。道无形。知之无益。要当守志行。譬如磨</a><a name="0722c15" id="0722c15">镜。垢去明存。即自见形。断欲守空。即见道</a><a name="0722c16" id="0722c16">真。知宿命矣</a><a name="0722c17" id="0722c17"><p>佛言。何者为善。唯行道善。何者最大。志与</a><a name="0722c18" id="0722c18">道合大。何者多力。忍辱最健。忍者无怨。必</a><a name="0722c19" id="0722c19">为人尊。何者最明。心垢除。恶行灭内清净</a><a name="0722c20" id="0722c20">无瑕。未有天地。逮于今日。十方所有。未见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170722b.htm'><img src='up.gif' border=0></a>
<a href='T170723a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>