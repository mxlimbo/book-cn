<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0298c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷50)</font> 观天品第六之一四天王初 <font face='Arial'>T17, p0298c</h2></font><hr>
<span class='old'>
</a><a name="0298b28" id="0298b28">处处遍见。有百千树。七宝庄严。如是次第。复</a><a name="0298b29" id="0298b29">见有河。百千莲华集在其岸。处处皆有微妙</span><a name="0298c01" id="0298c01">莲华。我共天众。皆如是见在虚空中。如是下</a><a name="0298c02" id="0298c02">观一切诸欲。功德具足</a><a name="0298c03" id="0298c03"><p>此天世间百千种殿。处处皆饶。我常于中行</a><a name="0298c04" id="0298c04">无障碍。谓在三处水陆虚空。如是游戏种种</a><a name="0298c05" id="0298c05">受乐</a><a name="0298c06" id="0298c06"><p>我复有时。遂见六山。有六光明。穿空而出。焰</a><a name="0298c07" id="0298c07">色分明。不知何物。我时见已。生希有心。专念</a><a name="0298c08" id="0298c08">思惟。此所见者。昔未曾有。为是何物。如是念</a><a name="0298c09" id="0298c09">已。即并行殿。一切天众。速疾前去。诣六光</a><a name="0298c10" id="0298c10">明。我既到彼六光明所并殿俱堕。我先所有</a><a name="0298c11" id="0298c11">光明威德。一切损减。我于尔时心自思惟。此</a><a name="0298c12" id="0298c12">是何物。是何势力。令我自身并此天众。一切</a><a name="0298c13" id="0298c13">皆堕。威德光明。一切损减。我于尔时既思惟</a><a name="0298c14" id="0298c14">已。于天众中。有一旧天。名无垢广。彼天先</a><a name="0298c15" id="0298c15">见如是六山六种光明。而语我言。天王今者</a><a name="0298c16" id="0298c16">莫有所畏。王则无过。此于天王无有不吉。愿</a><a name="0298c17" id="0298c17">王今听。以何因缘。天王今者并此天众空中</a><a name="0298c18" id="0298c18">而堕。过去曾有无量天王曾于此处虚空中</a><a name="0298c19" id="0298c19">行不能得过。皆如是堕。天王先来未曾得闻。</a><a name="0298c20" id="0298c20">以不知故。欲如是过。即便下堕。威德光明。一</a><a name="0298c21" id="0298c21">切欲灭。此之因缘。我今为说。此处常有六佛</a><a name="0298c22" id="0298c22">如来应正遍知明行满足天中之天。一切世</a><a name="0298c23" id="0298c23">间甚实知见。于此山树具足地中。作六佛塔。</a><a name="0298c24" id="0298c24">利益天人。此佛塔者。是所应礼所应供养。礼</a><a name="0298c25" id="0298c25">拜供养。无不得力。何以故。更无胜故。如是</a><a name="0298c26" id="0298c26">佛塔不可得遇。以此因缘。天王今者如是下</a><a name="0298c27" id="0298c27">堕</a><a name="0298c28" id="0298c28"><p>我时告彼无垢广言。佛在何处。彼无垢广。即</a><a name="0298c29" id="0298c29">答我言。今者悉无。世间之中一切皆无。彼一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170298b.htm'><img src='up.gif' border=0></a>
<a href='T170299a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>