<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0775c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷3)</font> 阿赖耶即密严品第八 <font face='Arial'>T16, p0775c</h2></font><hr>
<span class='old'>
</a><br><a name="0775b28" id="0775b28">　　证于自智境　　　见三摩地佛</a><br><a name="0775b29" id="0775b29">　　变化百千亿　　　乃至如微尘</span><br><a name="0775c01" id="0775c01">　　自觉圣智境　　　诸佛所安立</a><br><a name="0775c02" id="0775c02">　　此法无诸相　　　远离于声色</a><br><a name="0775c03" id="0775c03">　　名从于相生　　　相从因缘起</a><br><a name="0775c04" id="0775c04">　　此二生分别　　　诸法性如如</a><br><a name="0775c05" id="0775c05">　　于斯善观察　　　是名为正智</a><br><a name="0775c06" id="0775c06">　　名为遍计性　　　相是依他起</a><br><a name="0775c07" id="0775c07">　　远离于名相　　　是名第一义</a><br><a name="0775c08" id="0775c08">　　藏识住于身　　　随处而流转</a><br><a name="0775c09" id="0775c09">　　习气如山积　　　深意之所缠</a><br><a name="0775c10" id="0775c10">　　求那有二门　　　意识同时起</a><br><a name="0775c11" id="0775c11">　　五境现前转　　　诸识身和合</a><br><a name="0775c12" id="0775c12">　　犹如有我人　　　住在于身内</a><br><a name="0775c13" id="0775c13">　　藏识暴流水　　　境界风所飘</a><br><a name="0775c14" id="0775c14">　　种种识浪生　　　相续恒无断</a><br><a name="0775c15" id="0775c15">　　佛及诸佛子　　　能知法无我</a><br><a name="0775c16" id="0775c16">　　已得成如来　　　复为人宣说</a><br><a name="0775c17" id="0775c17">　　分析于说蕴　　　见人无我性</a><br><a name="0775c18" id="0775c18">　　不知法无我　　　是说为声闻</a><br><a name="0775c19" id="0775c19">　　菩萨所修行　　　善达二无我</a><br><a name="0775c20" id="0775c20">　　观已即便舍　　　不住于实际</a><br><a name="0775c21" id="0775c21">　　若住于实际　　　便舍大悲心</a><br><a name="0775c22" id="0775c22">　　功业悉不成　　　不得成正觉</a><br><a name="0775c23" id="0775c23">　　希有难思智　　　普利诸有情</a><br><a name="0775c24" id="0775c24">　　如莲出淤泥　　　色相甚严洁</a><br><a name="0775c25" id="0775c25">　　诸天圣人等　　　见之生爱敬</a><br><a name="0775c26" id="0775c26">　　如是佛菩萨　　　出于生死泥</a><br><a name="0775c27" id="0775c27">　　成佛体清净　　　诸天所欣仰</a><br><a name="0775c28" id="0775c28">　　从初菩萨位　　　或作转轮王</a><br><a name="0775c29" id="0775c29">　　或主乾闼婆　　　阿修罗王等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160775b.htm'><img src='up.gif' border=0></a>
<a href='T160776a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>