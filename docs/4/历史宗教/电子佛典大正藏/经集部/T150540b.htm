<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0540b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷1)</font> <font face='Arial'>T15, p0540b</h2></font><hr>
<span class='old'>
</a><a name="0540a28" id="0540a28">越圣智多所成就。又有十事。何谓十。志一</a><a name="0540a29" id="0540a29">切智无所适莫。不住有为不住无为。行普慈</span><a name="0540b01" id="0540b01">心等于众生。行大悲心等若虚空。无弟子念</a><a name="0540b02" id="0540b02">无菩萨想。亦无俗志亦无道意。常以大慧顺</a><a name="0540b03" id="0540b03">化群黎。入一切生亦无所生。现诸佛土不舍</a><a name="0540b04" id="0540b04">法身。等心吾我及与泥洹。是为十事。不以身</a><a name="0540b05" id="0540b05">口有所言行。心常安定不增不减。现于欲界</a><a name="0540b06" id="0540b06">度诸欲尘。于欲自然亦无所著一切无求。譬</a><a name="0540b07" id="0540b07">如莲华不着尘水。现于色界于色自然无所</a><a name="0540b08" id="0540b08">求望。譬如麻油不与水合。观色无色自察本</a><a name="0540b09" id="0540b09">无亦无所察。现无色界无色自然无后无前。</a><a name="0540b10" id="0540b10">譬如火焰不烧虚空。亦无增损不来不去无</a><a name="0540b11" id="0540b11">去来处。独步三界以越三处。譬如飞鸟飞</a><a name="0540b12" id="0540b12">行虚空无所挂碍。济脱三界各随本志。使疾</a><a name="0540b13" id="0540b13">开解得至大乘。譬如医王持若干药。各以应</a><a name="0540b14" id="0540b14">病而令服食。风寒热病即使瘳愈。菩萨如</a><a name="0540b15" id="0540b15">是。以佛法药。疗治淫怒痴病。使无有余。其</a><a name="0540b16" id="0540b16">心清净无形无名。犹如猛健大军之主攻讨</a><a name="0540b17" id="0540b17">恶逆。菩萨如是。以大慈悲开化众生。诸周</a><a name="0540b18" id="0540b18">旋者昧之人。六十二见诸邪狐疑堕罗网</a><a name="0540b19" id="0540b19">者。及六十二诸非正法。皆令发意。自遵六度</a><a name="0540b20" id="0540b20">大慈大悲众行之要。使至大乘。譬如船师御</a><a name="0540b21" id="0540b21">坚牢船。通度往还一切黎庶。各随彼此。菩</a><a name="0540b22" id="0540b22">萨如是。以勇猛伏三昧之定。度脱无量生死</a><a name="0540b23" id="0540b23">之恼。于声闻现随心开化。于缘觉现从本诲</a><a name="0540b24" id="0540b24">授。示现佛身开三道教。或现大法无极之慧</a><a name="0540b25" id="0540b25">大乘深法。无三恶道亦无三乘。譬如幻师于</a><a name="0540b26" id="0540b26">大众中自现身死火烧兽食。众皆恐怖各各</a><a name="0540b27" id="0540b27">求哀。大馈遗之欲令复身。知得宝多便从</a><a name="0540b28" id="0540b28">地起亦复如故。亦无有死亦无起活。菩萨如</a><a name="0540b29" id="0540b29">是。开化众生生死五道。或发菩萨或为声闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150540a.htm'><img src='up.gif' border=0></a>
<a href='T150540c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>