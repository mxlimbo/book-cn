<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0566 乐璎珞庄严方便品经 0933b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 566 乐璎珞庄严方便品经</font> <font face='Arial'>(卷1)</font> <font face='Arial'>T14, p0933b</h2></font><hr>
<span class='old'>
</a><a name="0933a28" id="0933a28">智一切外道故。是难解智一切声闻缘觉人</a><a name="0933a29" id="0933a29">故。是清净智不信人故。是慈愍智嗔害人故。</span><a name="0933b01" id="0933b01">是能施智悭惜人故。是持戒智破戒人故。是</a><a name="0933b02" id="0933b02">忍辱智嗔恚人故。是精进智懈怠人故。是禅</a><a name="0933b03" id="0933b03">定智乱心人故。是大慧智无智人故。是大富</a><a name="0933b04" id="0933b04">智贫穷人故。是安乐智苦恼人故。是欢喜智</a><a name="0933b05" id="0933b05">聪慧人故。以是事故名曰大乘。尔时大德须</a><a name="0933b06" id="0933b06">菩提言。姊。善说大乘诸行相貌。女言。大德</a><a name="0933b07" id="0933b07">须菩提。我若一劫若过一劫。赞说大乘不得</a><a name="0933b08" id="0933b08">边际。大德须菩提。是大乘无量诸行相貌亦</a><a name="0933b09" id="0933b09">复无量。须菩提言。姊。汝呵责我。大德须菩</a><a name="0933b10" id="0933b10">提何故乞食。姊。如来法王亦复乞食。汝可</a><a name="0933b11" id="0933b11">呵责如来乞食耶。女言。大德须菩提。汝知</a><a name="0933b12" id="0933b12">如来以何方便。而行乞食。汝不能说。须菩</a><a name="0933b13" id="0933b13">提言。姊。如来世尊以何方便而行乞食。女</a><a name="0933b14" id="0933b14">言。大德须菩提。佛见成就于二十事无过患</a><a name="0933b15" id="0933b15">故而行乞食。何等二十。示现色身故如来乞</a><a name="0933b16" id="0933b16">食。若有众生见如来身具三十二相。是诸众</a><a name="0933b17" id="0933b17">生见此色相。发于无上正真道心。是名如来</a><a name="0933b18" id="0933b18">见成就初无过患故而行乞食。复次大德须</a><a name="0933b19" id="0933b19">菩提。如来入于村邑聚落国城王宫。盲者见</a><a name="0933b20" id="0933b20">色。聋者闻声。乱得正念。裸者得衣。饥者得</a><a name="0933b21" id="0933b21">食。渴者得饮。无有众生为贪欲嗔恚愚痴所</a><a name="0933b22" id="0933b22">逼。尔时众生各生慈心起父母想。是诸众生</a><a name="0933b23" id="0933b23">见于如来入村邑聚落国城王宫。发于无上</a><a name="0933b24" id="0933b24">正真道心。见是义故如来乞食。复次大德须</a><a name="0933b25" id="0933b25">菩提。如来入村邑聚落国城王宫。天龙夜叉</a><a name="0933b26" id="0933b26">乾闼婆等。释梵护世。欲供养故从如来行。</a><a name="0933b27" id="0933b27">尔时诸人以佛力故。见诸天龙夜叉乾闼婆</a><a name="0933b28" id="0933b28">释梵护世供养于佛。是诸众生见如来身有</a><a name="0933b29" id="0933b29">如是事。生惊怪心叹未曾有。发于无上正真<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140933a.htm'><img src='up.gif' border=0></a>
<a href='T140933c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>