<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0620 治禅病秘要法 0335c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 620 治禅病秘要法</font> <font face='Arial'>(卷1)</font> 治噎法 <font face='Arial'>T15, p0335c</h2></font><hr>
<span class='old'>
</a><a name="0335b28" id="0335b28">耨多罗三藐三菩提心。具六波罗蜜。发声闻</a><a name="0335b29" id="0335b29">心者。尊者宾头卢。为说四念处法。乃至八圣</span><a name="0335c01" id="0335c01">道分。经九十日。得阿罗汉道。告舍利弗。汝好</a><a name="0335c02" id="0335c02">受持此治噎法。慎莫忘失。时舍利弗。及阿难</a><a name="0335c03" id="0335c03">等。闻佛所说。欢喜奉行</a><a name="0335c04" id="0335c04"><p><b>　　<A NAME="n241"></A>治行者贪淫患法</b></a><a name="0335c05" id="0335c05"><p>复次舍利弗。若行者入禅定时。欲觉起贪淫。</a><a name="0335c06" id="0335c06">风动四百四脉。从眼至身根。一时动摇。诸情</a><a name="0335c07" id="0335c07">闭塞。动于心风。使心颠狂。因是发狂。鬼魅所</a><a name="0335c08" id="0335c08">着。昼夜思欲。如救头然。当疾治之。治之法</a><a name="0335c09" id="0335c09">者。教此行者。观子藏。子藏者。在生藏下。熟</a><a name="0335c10" id="0335c10">藏之上。九十九重膜。如死猪胞四百四脉从</a><a name="0335c11" id="0335c11">于子藏。犹如树根。布散诸根。如盛屎囊。一千</a><a name="0335c12" id="0335c12">九百节。似芭蕉叶。八万户虫。围绕周匝。四百</a><a name="0335c13" id="0335c13">四脉。及以子藏。犹如马肠。直至产门。如臂钏</a><a name="0335c14" id="0335c14">形。团团大小。上圆下尖。状如具齿。九十九</a><a name="0335c15" id="0335c15">重。一一重间。有四百四虫。一一虫有十二头</a><a name="0335c16" id="0335c16">十二口。人饮水时。水精入脉。布散诸虫。入毗</a><a name="0335c17" id="0335c17">罗虫顶。直至产门。半月半月。出不净水。诸虫</a><a name="0335c18" id="0335c18">各吐。犹如败脓。入九十虫口中。从十二虫六</a><a name="0335c19" id="0335c19">窍中出。如败绛汁。复有诸虫。细于秋毫。游戏</a><a name="0335c20" id="0335c20">其中。诸男子等。宿恶罪故。四百四脉。从眼根</a><a name="0335c21" id="0335c21">布散四支。流注诸肠。至生藏下。熟藏之上。肺</a><a name="0335c22" id="0335c22">腴肾脉。于其两边各有六十四虫。虫各十二</a><a name="0335c23" id="0335c23">头。亦十二口。綩绻相着。状如指环。盛青色</a><a name="0335c24" id="0335c24">脓。如野猪精。臭恶叵堪。至阴藏处。分为三</a><a name="0335c25" id="0335c25">支。二支在上。如芭蕉叶。有一千二百脉。一一</a><a name="0335c26" id="0335c26">脉中。生于风虫。细若秋毫。似毗兰多鸟嘴。</a><a name="0335c27" id="0335c27">诸虫口中。生筋色虫(此虫形体似筋连持子藏能动诸脉吸精出入男虫青白女虫红赤)</a><a name="0335c28" id="0335c28">七万八千。共相缠裹。状如累环。似瞿师罗鸟。</a><a name="0335c29" id="0335c29">眼九十八。脉上冲于心乃至顶髻。诸男子等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150335b.htm'><img src='up.gif' border=0></a>
<a href='T150336a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>