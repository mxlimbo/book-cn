<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0720b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷7)</font> <font face='Arial'>T14, p0720b</h2></font><hr>
<span class='old'>
</a><a name="0720a28" id="0720a28">世间风能于十方无量世界。开发成办一切种</a><a name="0720a29" id="0720a29">子。菩萨智风亦复如是。于普遍无边世俗胜</span><a name="0720b01" id="0720b01">义一切法中。广大显现开觉安布。及广宣说</a><a name="0720b02" id="0720b02">如来众会。菩萨众会。世间一切众会。随思随</a><a name="0720b03" id="0720b03">行以无碍心。于诸方处一切通达而无边际。</a><a name="0720b04" id="0720b04">是为菩萨所行境界而无边际。云何是菩萨</a><a name="0720b05" id="0720b05">如风破散坠堕有情高慢山峰。如世间风一</a><a name="0720b06" id="0720b06">切山石丛林宫殿。悉能吹击破散坠堕及隐</a><a name="0720b07" id="0720b07">覆等。菩萨智风亦复如是。所有憍慢耽迷</a><a name="0720b08" id="0720b08">执有身见高倨。有情恃于色相盛年豪贵。身</a><a name="0720b09" id="0720b09">力长寿无病轻安。及伎艺多闻聪利眷属富</a><a name="0720b10" id="0720b10">有辩才。以是等事恃着憍醉。此诸有情。由是</a><a name="0720b11" id="0720b11">缘故起我相心违背正道。菩萨能为宣示胜</a><a name="0720b12" id="0720b12">法破彼慢心。使令善得离染清净。是为菩</a><a name="0720b13" id="0720b13">萨如风破散坠堕有情高慢山峰。云何是菩</a><a name="0720b14" id="0720b14">萨吹布大法云雨。如世间风吹发大云从四</a><a name="0720b15" id="0720b15">方起。众色云轮震吼甚深软美音声。海潮之</a><a name="0720b16" id="0720b16">声。及其种种歌咏之声。响亮无间清妙悦意。</a><a name="0720b17" id="0720b17">电鬘庄严普遍弥覆。俱胝那庾多百千世界。</a><a name="0720b18" id="0720b18">悉能吹发。一切世间所可爱乐。苗稼种子及</a><a name="0720b19" id="0720b19">诸林树。而常降澍种种宝雨。菩萨智风亦复</a><a name="0720b20" id="0720b20">如是。出现种种妙身相云。光明遍照十方世</a><a name="0720b21" id="0720b21">界。一切有情所可爱乐。最上色相光明电鬘而</a><a name="0720b22" id="0720b22">为庄严。出如实法音及六十千胜妙音声。菩</a><a name="0720b23" id="0720b23">萨大悲之风。普高法界普摄一切世间。广覆</a><a name="0720b24" id="0720b24">一切世界。拯拔一切恶趣难处诸有情类。现</a><a name="0720b25" id="0720b25">一切相好光明轮。清净光明加持照耀。一切</a><a name="0720b26" id="0720b26">有情悉成正行坏灭邪行。雨大法雨众庄严</a><a name="0720b27" id="0720b27">具而为庄严。建立一切世界最上喜悦。令诸</a><a name="0720b28" id="0720b28">天人悉置最上喜乐之处。所有一切世出世</a><a name="0720b29" id="0720b29">间。善法种子药草丛林而悉种殖。一切吉祥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140720a.htm'><img src='up.gif' border=0></a>
<a href='T140720c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>