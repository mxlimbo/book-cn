<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0186c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷1)</font> 五阴成败品第五 <font face='Arial'>T15, p0186c</h2></font><hr>
<span class='old'>
</a><br><a name="0186b29" id="0186b29">　　又为犯罪殃　　　乐为不善事</a><br><a name="0186b30" id="0186b30">　　如是无慈者　　　生于畜兽中　</p></span><a name="0186c01" id="0186c01"><p>罪若微者周匝四面有热风起。身体郁蒸自</a><a name="0186c02" id="0186c02">然饥渴。遥见人来皆持刀杖。矛戟弓箭而围</a><a name="0186c03" id="0186c03">绕之。望见大城意欲入中。适发此心即失。</a><a name="0186c04" id="0186c04">中止所受五阴生于薜荔。其见如是变。当知</a><a name="0186c05" id="0186c05">堕饿鬼中。于是颂曰</a><a name="0186c06" id="0186c06"><p class='lg'>　　刚弊喜谮人　　　远戒不顺法</a><br><a name="0186c07" id="0186c07">　　犯禁秽浊事　　　贪[<a href='javascript:showpic("images/067490.gif")'>弥/食</a>]而独食</a><br><a name="0186c08" id="0186c08">　　堕于脓血处　　　饥饿烦恼极</a><br><a name="0186c09" id="0186c09">　　当知此辈人　　　定入为饿鬼　</p></a><a name="0186c10" id="0186c10"><p>清修德善。凉风四来其风甚香。若干种熏雨</a><a name="0186c11" id="0186c11">其身上。诸妓乐音相和而鸣。瞻视园观树木</a><a name="0186c12" id="0186c12">花果。而悉茂盛发意欲往。即时便失。中止五</a><a name="0186c13" id="0186c13">阴精神自然上忉利天。于是颂曰</a><a name="0186c14" id="0186c14"><p class='lg'>　　习法归圣道　　　种福业生天</a><br><a name="0186c15" id="0186c15">　　妓乐以自娱　　　游诸花树间</a><br><a name="0186c16" id="0186c16">　　美艳玉女众　　　端正光从容</a><br><a name="0186c17" id="0186c17">　　常观心欣悦　　　居止太山顶　</p></a><a name="0186c18" id="0186c18"><p>行不淳一或善或恶当至人道。父母合会精</a><a name="0186c19" id="0186c19">不失时子应来生。父母德想而俱同时等。</a><a name="0186c20" id="0186c20">其母胎通无所拘碍。心怀喜跃而无邪念。则</a><a name="0186c21" id="0186c21">为柔软而不[<a href='javascript:showpic("images/011460.gif")'>怡-台+龙</a>]。无有疾疹堪任受子。不</a><a name="0186c22" id="0186c22">为轻慢亦无反行。顺其正法不受浊污。即捐</a><a name="0186c23" id="0186c23">一切瑕秽之尘。其精不清亦不为浊。中适不</a><a name="0186c24" id="0186c24">强亦不腐败亦不赤黑。不为风寒众毒杂错<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150186b.htm'><img src='up.gif' border=0></a>
<a href='T150187a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>