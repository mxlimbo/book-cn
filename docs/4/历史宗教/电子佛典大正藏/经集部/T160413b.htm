<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0413b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷2)</font> 梦见金鼓忏悔品第四 <font face='Arial'>T16, p0413b</h2></font><hr>
<span class='old'>
</a><br><a name="0413a28" id="0413a28">　　所得珍财无吝惜　　　分布施与诸众生</a><br><a name="0413a29" id="0413a29">　　烧香末香及涂香　　　众妙杂花非一色</span><br><a name="0413b01" id="0413b01">　　每日三时从树堕　　　随心受用生欢喜</a><br><a name="0413b02" id="0413b02">　　普愿众生咸供养　　　十方一切最胜尊</a><br><a name="0413b03" id="0413b03">　　三乘清净妙法门　　　菩萨独觉声闻众</a><br><a name="0413b04" id="0413b04">　　常愿勿处于卑贱　　　不堕无暇八难中</a><br><a name="0413b05" id="0413b05">　　生在有暇人中尊　　　恒得亲承十方佛</a><br><a name="0413b06" id="0413b06">　　愿得常生富贵家　　　财宝仓库皆盈满</a><br><a name="0413b07" id="0413b07">　　颜貌名称无与等　　　寿命延长经劫数</a><br><a name="0413b08" id="0413b08">　　悉愿女人变为男　　　勇健聪明多智慧</a><br><a name="0413b09" id="0413b09">　　一切常行菩萨道　　　勤修六度到彼岸</a><br><a name="0413b10" id="0413b10">　　常见十方无量佛　　　宝王树下而安处</a><br><a name="0413b11" id="0413b11">　　处妙琉璃师子座　　　恒得亲承转法轮</a><br><a name="0413b12" id="0413b12">　　若于过去及现在　　　轮回三有造诸业</a><br><a name="0413b13" id="0413b13">　　能招可厌不善趣　　　愿得消灭永无余</a><br><a name="0413b14" id="0413b14">　　一切众生于有海　　　生死罥网坚牢缚</a><br><a name="0413b15" id="0413b15">　　愿以智剑为断除　　　离苦速证菩提处</a><br><a name="0413b16" id="0413b16">　　众生于此赡部内　　　或于他方世界中</a><br><a name="0413b17" id="0413b17">　　所作种种胜福田　　　我今皆悉生随喜</a><br><a name="0413b18" id="0413b18">　　以此随喜福德事　　　及身语意造众善</a><br><a name="0413b19" id="0413b19">　　愿此胜业常增长　　　速证无上大菩提</a><br><a name="0413b20" id="0413b20">　　所有礼赞佛功德　　　深心清净无瑕秽</a><br><a name="0413b21" id="0413b21">　　回向发愿福无边　　　当超恶趣六十劫</a><br><a name="0413b22" id="0413b22">　　若有男子及女人　　　婆罗门等诸胜族</a><br><a name="0413b23" id="0413b23">　　合掌一心赞叹佛　　　生生常忆宿世事</a><br><a name="0413b24" id="0413b24">　　诸根清净身圆满　　　殊胜功德皆成就</a><br><a name="0413b25" id="0413b25">　　愿于未来所生处　　　常得人天共瞻仰</a><br><a name="0413b26" id="0413b26">　　非于一佛十佛所　　　修诸善根今得闻</a><br><a name="0413b27" id="0413b27">　　百千佛所种善根　　　方得闻斯忏悔法　</p></a><a name="0413b28" id="0413b28"><p>尔时世尊闻此说已赞妙幢菩萨言。善哉</a><a name="0413b29" id="0413b29">善哉。善男子。如汝所梦金鼓出声。赞叹如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160413a.htm'><img src='up.gif' border=0></a>
<a href='T160413c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>