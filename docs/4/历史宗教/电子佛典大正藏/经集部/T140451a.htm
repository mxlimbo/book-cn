<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0460 佛说文殊师利净律经 0451a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 460 佛说文殊师利净律经</font> <font face='Arial'>(卷1)</font> 解律品第三 <font face='Arial'>T14, p0451a</h2></font><hr>
<span class='old'>
</a><a name="0450c28" id="0450c28">于天子意所志云何。其大海者。为受何水舍</a><a name="0450c29" id="0450c29">置何水。答曰。其大海者无水不受。报曰。如</span><a name="0451a01" id="0451a01">是天子。菩萨之律。犹如大海不逆污涂。十方</a><a name="0451a02" id="0451a02">诸律靡不归之。声闻缘觉一切众生开化行律</a><a name="0451a03" id="0451a03">而普游之。天子又问。文殊师利。所言律者为</a><a name="0451a04" id="0451a04">何谓乎。答曰。所言律者。开导教化恩爱尘劳。</a><a name="0451a05" id="0451a05">故曰为律。晓了贪欲。故曰为律。天子又问。何</a><a name="0451a06" id="0451a06">谓开导恩爱尘劳。何谓晓了于贪欲者。答曰。</a><a name="0451a07" id="0451a07">众念思想计有吾我。处于诸见不弃颠倒。不</a><a name="0451a08" id="0451a08">舍不明愚痴之本。行于二事兴发尘劳。分别</a><a name="0451a09" id="0451a09">此者。是谓晓了贪欲也。彼若修行无贪思</a><a name="0451a10" id="0451a10">想。净导随顺不计吾我。不住诸见捐舍颠倒</a><a name="0451a11" id="0451a11">弃舍无明愚痴之冥。不为二行尘劳不兴亦</a><a name="0451a12" id="0451a12">无诤乱。无诤乱已究竟永安。是谓开化尘劳</a><a name="0451a13" id="0451a13">之律。譬如天子其有术师。明识能知毒虺</a><a name="0451a14" id="0451a14">种类。便以咒术除去毒害。学者若斯。设能</a><a name="0451a15" id="0451a15">分别尘劳本末无有根源。则能消灭尘劳恩</a><a name="0451a16" id="0451a16">爱。天子又问。何谓开化尘劳本末之律。答</a><a name="0451a17" id="0451a17">曰。于众想念本末所行。无有想念则不兴诤。</a><a name="0451a18" id="0451a18">已不兴诤则无所著。已无所著则无所倚。已</a><a name="0451a19" id="0451a19">无所倚则无所住。已无所住则无恼热。已无</a><a name="0451a20" id="0451a20">恼热究竟被教而蒙度脱。此谓为律。设使天</a><a name="0451a21" id="0451a21">子。以贤圣慧玄妙之智。晓了尘劳恩爱之本。</a><a name="0451a22" id="0451a22">虚妄空无。无所是在。无有常主亦无所属。无</a><a name="0451a23" id="0451a23">所从来无所从去。无有处所亦无方面。无内</a><a name="0451a24" id="0451a24">无外亦不两间。亦不积聚无色无像无有形</a><a name="0451a25" id="0451a25">貌。是为晓了尘劳恩爱之本。天子又问。尘</a><a name="0451a26" id="0451a26">劳云何而蒙度脱。为实为虚。答曰。犹如有</a><a name="0451a27" id="0451a27">人卧出梦中。毒蛇螫之。其人若痛不能堪</a><a name="0451a28" id="0451a28">任。寻时便服除毒之药。其毒即灭痛[<a href='javascript:showpic("images/067158.gif")'>病-丙+(匆/心)</a>]休</a><a name="0451a29" id="0451a29">息。于天子意所趣云何。其人审为毒蛇所螫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140450c.htm'><img src='up.gif' border=0></a>
<a href='T140451b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>