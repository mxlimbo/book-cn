<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0796 佛说见正经 0740b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 796 佛说见正经</font> <font face='Arial'>(卷1)</font> <font face='Arial'>T17, p0740b</h2></font><hr>
<span class='old'>
<p><p></span><a name="0740b01" id="0740b01"></a><a name="0740b02" id="0740b02"><p><b>　　<A NAME="n378"></A>No. 796</b></a><a name="0740b03" id="0740b03"><p class='juan'>
佛说见正经(亦名生死变识经)</p>
</a><a name="0740b04" id="0740b04"></a><a name="0740b05" id="0740b05"><p><span class='byline'>　　　　东晋天竺三藏竺昙无兰译</span><br></a><a name="0740b06" id="0740b06"><p>闻如是。一时佛在罗阅。只国精舍。正以</a><a name="0740b07" id="0740b07">食时。将诸比丘五百人。菩萨及优婆塞千人。</a><a name="0740b08" id="0740b08">皆持供养具出罗阅只城外。有大树。名曰甘</a><a name="0740b09" id="0740b09">香。根深干大。枝叶茂盛。华实红赤。其味甜</a><a name="0740b10" id="0740b10">美。树下广平。集石为座。佛意欲止此。诸优婆</a><a name="0740b11" id="0740b11">塞。即敷布坐席。佛便止坐。弟子菩萨。亦皆就</a><a name="0740b12" id="0740b12">坐。时有一比丘。名曰见正。新入法服。其心有</a><a name="0740b13" id="0740b13">疑。独念言。佛说有后世生。至于人死。皆无还</a><a name="0740b14" id="0740b14">相报告者。何以知乎。当以此问佛。未即发</a><a name="0740b15" id="0740b15">言。佛已豫知。佛因先言。诸弟子。此树本以一</a><a name="0740b16" id="0740b16">核种。四大胞毓。自致巨盛。覆尔所人。本为核</a><a name="0740b17" id="0740b17">时。根干叶实未有未见。至得四大。因缘相连。</a><a name="0740b18" id="0740b18">便生芽叶茎节华实。转增于本。自致成树。</a><a name="0740b19" id="0740b19">施布广远。初名为核。核复生芽。芽复生茎。茎</a><a name="0740b20" id="0740b20">复生叶。叶复生华。华复生实。展转变易。非故</a><a name="0740b21" id="0740b21">不离故。而名非常名。遂成大树。树复生果。果</a><a name="0740b22" id="0740b22">复成树。岁月增益。如是无数。佛告诸弟子。欲</a><a name="0740b23" id="0740b23">踧集华实茎节根干。更使还作核可得乎。诸</a><a name="0740b24" id="0740b24">弟子皆言。不可得也。彼已变转。不可还复。日</a><a name="0740b25" id="0740b25">就朽败。核转复生。如是无极。转生转易。终皆</a><a name="0740b26" id="0740b26">归朽。不可复还使成本核也</a><a name="0740b27" id="0740b27"><p>佛告诸弟子。生死亦如此。识神为起法。起法</a><a name="0740b28" id="0740b28">为痴。痴为就贪爱。痴如彼树核。核小而长成</a><a name="0740b29" id="0740b29">大树。一痴而致多所因缘。多所因缘。本由痴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170740a.htm'><img src='up.gif' border=0></a>
<a href='T170740c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>