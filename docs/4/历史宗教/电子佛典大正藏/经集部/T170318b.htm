<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0318b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷54)</font> 观天品第六之一四天王初 <font face='Arial'>T17, p0318b</h2></font><hr>
<span class='old'>
</a><a name="0318a28" id="0318a28">叉他咽。令其闷绝。而取其物。或与恶药。令</a><a name="0318a29" id="0318a29">无觉知而取其物。或设方便。盗偷他物。或复</span><a name="0318b01" id="0318b01">私窃盗取他物。或在道路。或在市中。作诸方</a><a name="0318b02" id="0318b02">便而取他物。买真卖伪。种种欺诳。而取他物。</a><a name="0318b03" id="0318b03">或复有人。奸欺无道。压善举恶。进非退是。</a><a name="0318b04" id="0318b04">诬拄贤良。党助不肖。或有邪见。或有断见。</a><a name="0318b05" id="0318b05">或复有人苦杀众生。望得解脱。若外道斋。</a><a name="0318b06" id="0318b06">于大会中。屠杀羊等。望有福德。或复有人。犍</a><a name="0318b07" id="0318b07">割众生。令使不男。或复有人。淫于男子。或复</a><a name="0318b08" id="0318b08">有人。不能供养父母师长。如是等人。不令住</a><a name="0318b09" id="0318b09">国。何以故。若共同国。令诸善人心意坏故。</a><a name="0318b10" id="0318b10">相仿习故。同处住故。善人坏故。令王无力。失</a><a name="0318b11" id="0318b11">增上力。非时降雨。时则不雨。五谷熟时。五谷</a><a name="0318b12" id="0318b12">不熟。所有国土。一切破坏。恶人过故。以此因</a><a name="0318b13" id="0318b13">缘。不令恶人住在国内。此因缘故。不摄一切</a><a name="0318b14" id="0318b14">非法行者。不令住国。依法行者。摄令在国。摄</a><a name="0318b15" id="0318b15">法人故。随时降雨。日触顺时。是故五谷至时</a><a name="0318b16" id="0318b16">善熟。不坏国土。离于怖畏。不生忧愁。一切国</a><a name="0318b17" id="0318b17">土利益之事。是摄法人。因缘力故。能断一切</a><a name="0318b18" id="0318b18">生死苦恼。令有福人在己国住。以近如是福</a><a name="0318b19" id="0318b19">德人故。行法人故。第一梵行。所谓安住。有福</a><a name="0318b20" id="0318b20">德人。近福德人。顺法行人。是故一切有智慧</a><a name="0318b21" id="0318b21">王近行法人。令住国内。王若如是不摄一切</a><a name="0318b22" id="0318b22">非法行者。功德因缘。于现在世。常得安乐。常</a><a name="0318b23" id="0318b23">有利益。能护国土。能护自身。善人所赞。身坏</a><a name="0318b24" id="0318b24">命终。生于善道天世界中。为夜摩王。以彼不</a><a name="0318b25" id="0318b25">摄非法行者善业因故</a><a name="0318b26" id="0318b26"><p>又复受位刹利大王。有第九法。应勤舍离。成</a><a name="0318b27" id="0318b27">就相应。现在未来二世利益。何者第九。所谓</a><a name="0318b28" id="0318b28">不近不善知识。不善知识是恶知识。彼恶知</a><a name="0318b29" id="0318b29">识略有八种。一切王者皆应舍离。何等为八。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170318a.htm'><img src='up.gif' border=0></a>
<a href='T170318c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>