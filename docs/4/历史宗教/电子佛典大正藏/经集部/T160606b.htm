<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0606b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷3)</font> 集一切法品第二之一 <font face='Arial'>T16, p0606b</h2></font><hr>
<span class='old'>
</a><a name="0606a28" id="0606a28">如渴兽想。分别执着坚湿暖动等一切诸</a><a name="0606a29" id="0606a29">相。是名相分别云何财分别。谓取着种种</span><a name="0606b01" id="0606b01">金银等宝。而起言说。是名财分别。云何自</a><a name="0606b02" id="0606b02">性分别。谓以恶见如是分别此自性。决定</a><a name="0606b03" id="0606b03">非余。是名自性分别。云何因分别。谓于因</a><a name="0606b04" id="0606b04">缘分别有无。以此因相而能生故。是名因</a><a name="0606b05" id="0606b05">分别。云何见分别。谓诸外道恶见。执著有无</a><a name="0606b06" id="0606b06">一异俱不俱等。是名见分别。云何理分别。谓</a><a name="0606b07" id="0606b07">有执着我我所相。而起言说。是名理分别。</a><a name="0606b08" id="0606b08">云何生分别。谓计诸法若有若无从缘而生。</a><a name="0606b09" id="0606b09">是名生分别。云何不生分别。谓计一切法本</a><a name="0606b10" id="0606b10">来不生未有诸缘而先有体不从因起。是</a><a name="0606b11" id="0606b11">名不生分别。云何相属分别。谓此与彼递相</a><a name="0606b12" id="0606b12">系属。如针与线。是名相属分别。云何缚解</a><a name="0606b13" id="0606b13">分别。谓执因能缚而有所缚。如人以绳方</a><a name="0606b14" id="0606b14">便力故缚已复解。是名缚解分别。大慧。此是</a><a name="0606b15" id="0606b15">妄计性差别相。一切凡愚于中执着若有若</a><a name="0606b16" id="0606b16">无。大慧。于缘起中。执着种种妄计自性。如</a><a name="0606b17" id="0606b17">依于幻见种种物。凡愚分别见异于幻。大</a><a name="0606b18" id="0606b18">慧。幻与种种非异非不异。若异者。应幻</a><a name="0606b19" id="0606b19">非种种因。若一者。幻与种种应无差别。然</a><a name="0606b20" id="0606b20">见差别。是故非异非不异。大慧。汝及诸菩</a><a name="0606b21" id="0606b21">萨摩诃萨于幻有无不应生着。尔时世尊</a><a name="0606b22" id="0606b22">迭漏言</a><a name="0606b23" id="0606b23"><p class='lg'>　　心为境所缚　　　觉想智随转</a><br><a name="0606b24" id="0606b24">　　无相最胜处　　　平等智慧生</a><br><a name="0606b25" id="0606b25">　　在妄计是有　　　于缘起则无</a><br><a name="0606b26" id="0606b26">　　妄计迷惑取　　　缘起离分别</a><br><a name="0606b27" id="0606b27">　　种种支分生　　　如幻不成就</a><br><a name="0606b28" id="0606b28">　　虽现种种相　　　妄分别则无</a><br><a name="0606b29" id="0606b29">　　彼相即是过　　　皆从心缚生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160606a.htm'><img src='up.gif' border=0></a>
<a href='T160606c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>