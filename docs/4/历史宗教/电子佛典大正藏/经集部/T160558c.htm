<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0558c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷7)</font> 恒河沙品第十三 <font face='Arial'>T16, p0558c</h2></font><hr>
<span class='old'>
</a><a name="0558b28" id="0558b28">之法不可说故。是故我说种种譬喻。大慧。我</a><a name="0558b29" id="0558b29">说诸佛如恒河河沙者。是少分譬喻。大慧。</span><a name="0558c01" id="0558c01">诸佛如来平等非不平等。以非分别分别</a><a name="0558c02" id="0558c02">故。大慧。譬如恒河河中所有之沙。鱼鳖龟</a><a name="0558c03" id="0558c03">龙牛羊象马诸兽践蹈。而彼河沙不生分别</a><a name="0558c04" id="0558c04">不嗔不恚。亦不生心彼恼乱我。无分别故</a><a name="0558c05" id="0558c05">净离诸垢。大慧。诸佛如来应正遍知亦复如</a><a name="0558c06" id="0558c06">是。内身证得圣智。满足诸力神通自在功</a><a name="0558c07" id="0558c07">德如恒河沙。一切外道邪论诸师愚痴鱼鳖。</a><a name="0558c08" id="0558c08">以嗔恚心毁骂如来。如来不动不生分别。</a><a name="0558c09" id="0558c09">本愿力故为与众生三昧三摩跋提。一切诸</a><a name="0558c10" id="0558c10">乐令满足故。不分别分别。大慧。是故我说</a><a name="0558c11" id="0558c11">诸佛如来如恒河河沙等。等者平等无有异</a><a name="0558c12" id="0558c12">相。以离爱身故。大慧。譬如恒河河沙不离</a><a name="0558c13" id="0558c13">地相。大慧。大地火烧火不异地故。火不烧</a><a name="0558c14" id="0558c14">地地大有火相续体故。大慧。愚痴凡夫堕</a><a name="0558c15" id="0558c15">颠倒智。自心分别言地被烧。而地不烧以</a><a name="0558c16" id="0558c16">不离地。而得更有四大火身故。大慧。诸</a><a name="0558c17" id="0558c17">佛如来亦复如是。诸佛如来法身之体。如恒</a><a name="0558c18" id="0558c18">河河沙等。不灭不失故。大慧。譬如恒河河</a><a name="0558c19" id="0558c19">沙无量无边。大慧。诸佛如来亦复如是。出</a><a name="0558c20" id="0558c20">于世间放无量光。遍于一切诸佛大会。为</a><a name="0558c21" id="0558c21">化众生令觉知故。大慧。如恒河河沙更</a><a name="0558c22" id="0558c22">不生相。如彼微尘微尘体相如是而住。大</a><a name="0558c23" id="0558c23">慧。诸佛如来亦复如是。于世间中不生不</a><a name="0558c24" id="0558c24">灭。诸佛如来断有因故。大慧。如恒河河沙</a><a name="0558c25" id="0558c25">若出于河亦不可见入于河中亦不可见。</a><a name="0558c26" id="0558c26">亦不起心我出入河。大慧。诸佛如来智慧</a><a name="0558c27" id="0558c27">之力亦复如是。度诸众生亦不尽灭亦不</a><a name="0558c28" id="0558c28">增长。何以故。诸法无身故。大慧。一切有身</a><a name="0558c29" id="0558c29">皆是无常磨灭之法。非无身法。诸佛如来唯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160558b.htm'><img src='up.gif' border=0></a>
<a href='T160559a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>