<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0735b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷12)</font> <font face='Arial'>T14, p0735b</h2></font><hr>
<span class='old'>
</a><a name="0735a28" id="0735a28">尽身。已离一切嗔恚故。四地菩萨得积集善</a><a name="0735a29" id="0735a29">身。积集诸佛法故。五地菩萨得法身。了知一</span><a name="0735b01" id="0735b01">切法故。六地菩萨得不可计度难测之身。积</a><a name="0735b02" id="0735b02">集一切不可计度甚深法故。七地菩萨得不</a><a name="0735b03" id="0735b03">思议身。积集善巧方便故。八地菩萨得寂静</a><a name="0735b04" id="0735b04">身。远离一切戏论及离诸烦恼故。九地菩萨</a><a name="0735b05" id="0735b05">得等虚空身。能现无量广大身故。十地菩萨</a><a name="0735b06" id="0735b06">得妙智身。积集一切所知法故。除盖障菩萨白</a><a name="0735b07" id="0735b07">佛言。世尊。如来法身与菩萨法身有别异不。</a><a name="0735b08" id="0735b08">佛言。善男子。身无有别。其功德相而各有异。</a><a name="0735b09" id="0735b09">除盖障菩萨白佛言。世尊。云何身无有别功</a><a name="0735b10" id="0735b10">德相异。佛言。善男子。身实无异。何以故。身</a><a name="0735b11" id="0735b11">者积集所成同一相故。然功德相而各有异。</a><a name="0735b12" id="0735b12">除盖障菩萨白佛言。世尊。功德相异者。其事</a><a name="0735b13" id="0735b13">云何。佛言。善男子。我今说喻以明斯义。譬如</a><a name="0735b14" id="0735b14">摩尼之宝若不磨治与磨治者。二宝俱名摩</a><a name="0735b15" id="0735b15">尼之数。而彼已磨治者。摩尼之宝。光明焕耀</a><a name="0735b16" id="0735b16">莹洁可爱。与不磨治不可伦比。菩萨身摩尼</a><a name="0735b17" id="0735b17">宝。如来身摩尼宝。亦复如是。如实皆同。然菩</a><a name="0735b18" id="0735b18">萨身摩尼之宝。对如来身摩尼宝前。说其清</a><a name="0735b19" id="0735b19">净。光明之相不可伦比。何以故。以如来身摩</a><a name="0735b20" id="0735b20">尼之宝广大无量。满有情界及虚空界。光明</a><a name="0735b21" id="0735b21">显焕照耀而住。所以者何。如来身摩尼宝者。</a><a name="0735b22" id="0735b22">磨治清净离一切垢。不可以菩萨身摩尼之</a><a name="0735b23" id="0735b23">宝而为伦比。何以故。菩萨有余垢故。又善男</a><a name="0735b24" id="0735b24">子。如白分中初二夜月与彼望夕。圆明相远</a><a name="0735b25" id="0735b25">体无殊异。法有差渐故。如来之身菩萨之身。</a><a name="0735b26" id="0735b26">亦复如是。俱名为身。然菩萨身光明照耀。对</a><a name="0735b27" id="0735b27">如来前不可伦比。其犹初二与十五月。善男</a><a name="0735b28" id="0735b28">子。是故当知。说如来身与菩萨身。虽同一相</a><a name="0735b29" id="0735b29">而功德异。复次善男子。菩萨若修十种法者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140735a.htm'><img src='up.gif' border=0></a>
<a href='T140735c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>