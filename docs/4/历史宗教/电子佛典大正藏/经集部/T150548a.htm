<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0548a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷2)</font> <font face='Arial'>T15, p0548a</h2></font><hr>
<span class='old'>
</a><a name="0547c24" id="0547c24"><p>尔时有菩萨。名曰大光。白佛言。何谓为光。何</a><a name="0547c25" id="0547c25">谓为明。世尊告曰。解了慧明心如虚空。睹见</span><a name="0548a01" id="0548a01">十方去来现在三世之事无所挂碍。逮得权</a><a name="0548a02" id="0548a02">智神通已达。坐睹一切众生根原。无有去来</a><a name="0548a03" id="0548a03">因缘之想。不碍四大。不碍铁围大铁围宝山。</a><a name="0548a04" id="0548a04">于地水火风出入无间。所以者何。地皆空</a><a name="0548a05" id="0548a05">故。入不解地。地不空者。我不得前。水不</a><a name="0548a06" id="0548a06">得入。以空之故。转相开通。如人体中毛孔</a><a name="0548a07" id="0548a07">九十九万。已神通者不见有身。察之虚空无</a><a name="0548a08" id="0548a08">所挂碍。是谓为光。睹一切心已生未生有志</a><a name="0548a09" id="0548a09">无志道心俗心痛心尽心无漏之心。悉晓</a><a name="0548a10" id="0548a10">了之而为讲义。各令得所。是谓为明。说是</a><a name="0548a11" id="0548a11">语时。无数菩萨皆得神通。光明无量普照十</a><a name="0548a12" id="0548a12">方</a><a name="0548a13" id="0548a13"><p>佛告阿难。受斯经典。宣示未闻令得流布。众</a><a name="0548a14" id="0548a14">生蒙度以致正真。阿难白佛言。惟当受持要</a><a name="0548a15" id="0548a15">者。何名此经。佛言。名超日明三昧。又名十</a><a name="0548a16" id="0548a16">定。佛之决教多所成就。譬如日明遍照四域。</a><a name="0548a17" id="0548a17">百谷草木万物变化皆因成熟。斯定若兹。一</a><a name="0548a18" id="0548a18">切十方五道生死莫能自济。声闻缘觉菩萨</a><a name="0548a19" id="0548a19">大道。皆由斯定而得成济。若千万劫奉行六</a><a name="0548a20" id="0548a20">度而有望想。不如达斯超日明定。以大慧光</a><a name="0548a21" id="0548a21">照于十方德喻于彼。佛所说如是。贤者阿</a><a name="0548a22" id="0548a22">难大菩萨众诸天龙神阿须伦等莫不欢喜。</a><a name="0548a23" id="0548a23">作礼而去</a><a name="0548a24" id="0548a24"><p class='juan'>
佛说超日明三昧经卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150547c.htm'><img src='up.gif' border=0></a>
<a href='T150549a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>