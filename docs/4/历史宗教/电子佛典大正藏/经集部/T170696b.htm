<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0765 本事经 0696b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 765 本事经</font> <font face='Arial'>(卷7)</font> 三法品第三之一 挍正后序 <font face='Arial'>T17, p0696b</h2></font><hr>
<span class='old'>
</a><br><a name="0696a28" id="0696a28">　　亲胜为已德　　　圆满或坚持</a><br><a name="0696a29" id="0696a29">　　亲下士德劣　　　亲中士德中</span><br><a name="0696b01" id="0696b01">　　亲上士德胜　　　故应亲上士　</p></a><a name="0696b02" id="0696b02"><p>吾从世尊。闻如是语。苾刍当知。应于其身住</a><a name="0696b03" id="0696b03">不净观。应于其息住随息念。应于诸行住无</a><a name="0696b04" id="0696b04">常观。苦无我观。若能于身住不净观。便于净</a><a name="0696b05" id="0696b05">界。当断贪欲。若能于息住随息念。便能断外</a><a name="0696b06" id="0696b06">寻思障品。若能于行住无常观。苦无我观。</a><a name="0696b07" id="0696b07">便于诸有能断有爱。断有爱故。便于世间。无</a><a name="0696b08" id="0696b08">所执受。无执受故。便无怖畏。无怖畏故。便自</a><a name="0696b09" id="0696b09">内证究竟涅槃。证涅槃已便自了知。我生已</a><a name="0696b10" id="0696b10">尽。梵行已立。所作已办。不受后有。尔时世</a><a name="0696b11" id="0696b11">尊。重摄此义。式漏曰</a><a name="0696b12" id="0696b12"><p class='lg'>　　于身观不净　　　于息住随念</a><br><a name="0696b13" id="0696b13">　　观诸行无常　　　及与苦无我</a><br><a name="0696b14" id="0696b14">　　达诸行性空　　　得最胜寂静</a><br><a name="0696b15" id="0696b15">　　爱尽无执受　　　证究竟涅槃　</p></a><a name="0696b16" id="0696b16"><p>吾从世尊。闻如是语。苾刍当知。诸有情身。常</a><a name="0696b17" id="0696b17">为三种勇健怨贼随逐切害。云何为三。一者</a><a name="0696b18" id="0696b18">衰老勇健怨贼。二者疾病勇健怨贼。三者无</a><a name="0696b19" id="0696b19">常勇健怨贼。如是三种勇健怨贼。常随切害</a><a name="0696b20" id="0696b20">诸有情身。有情身中。略有三法。一者寿命。二</a><a name="0696b21" id="0696b21">者暖气。三者心识。如是三法。远离身时。名为</a><a name="0696b22" id="0696b22">死没。臭秽尸骸。弃在冢间。无所复用。所以者</a><a name="0696b23" id="0696b23">何。是身虚伪。诸法合成。其中胜者。谓寿暖</a><a name="0696b24" id="0696b24">识。而此诸法。依因缘生。无常无强。无坚无</a><a name="0696b25" id="0696b25">力。迅速灭坏。老病死贼。常随不舍。而诸愚</a><a name="0696b26" id="0696b26">夫。无明所覆。宝爱耽着。无厌舍心。我圣弟</a><a name="0696b27" id="0696b27">子。能于如是假合成身。如实知见。多诸过患。</a><a name="0696b28" id="0696b28">便于一切内外身中。能深厌背。深厌背故。能</a><a name="0696b29" id="0696b29">离贪欲。离贪欲故。便得解脱。得解脱已。便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170696a.htm'><img src='up.gif' border=0></a>
<a href='T170696c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>