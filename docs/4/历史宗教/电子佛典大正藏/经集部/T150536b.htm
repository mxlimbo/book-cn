<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0536b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷1)</font> <font face='Arial'>T15, p0536b</h2></font><hr>
<span class='old'>
</a><a name="0536a28" id="0536a28">萨自省不求彼阙。以摄众生离诸邪见六十</a><a name="0536a29" id="0536a29">二网。若成佛时皆生彼国。菩萨说法以摄众</span><a name="0536b01" id="0536b01">生。脱于八缚得至八解。若成佛时皆生彼国。</a><a name="0536b02" id="0536b02">菩萨说法除八思议。至不思议法门之海。若</a><a name="0536b03" id="0536b03">成佛时悉生彼国。菩萨说法假使逮得无所</a><a name="0536b04" id="0536b04">从生法忍。成具佛事示现泥洹。度无量人皆</a><a name="0536b05" id="0536b05">使得道。如是离垢目。菩萨所行本末若斯。以</a><a name="0536b06" id="0536b06">应此行号字自然。成立国土度脱群黎。佛说</a><a name="0536b07" id="0536b07">是时。离垢目长者子五千营从。皆发无上正</a><a name="0536b08" id="0536b08">真道意。寻时逮得不起法忍。于是居士名曰</a><a name="0536b09" id="0536b09">见正。前白佛言。我常闻佛思一奉觐。罪盖之</a><a name="0536b10" id="0536b10">故不能自到。今日乃果欣踊难量。视尊无厌</a><a name="0536b11" id="0536b11">听法不倦。唯加大恩使我世世值遇天尊。佛</a><a name="0536b12" id="0536b12">言。善哉善哉。有四事常不离佛。何谓四。常</a><a name="0536b13" id="0536b13">念如来立佛形像。闻经深义则信奉行。虽不</a><a name="0536b14" id="0536b14">见佛晓了本无。知十方佛则一法身。是为四</a><a name="0536b15" id="0536b15">事不离诸佛。又有四事虽面睹佛则不见之。</a><a name="0536b16" id="0536b16">如来现在不往听经。不采其义。不能奉行。</a><a name="0536b17" id="0536b17">宣示于人。是为四虽面见佛则为不见。又</a><a name="0536b18" id="0536b18">有见佛。自计吾我。不解非常苦空非身堕四</a><a name="0536b19" id="0536b19">颠倒。听经着音不能分别呼声之响。于其人</a><a name="0536b20" id="0536b20">身则灭度也。佛以灭度不现世间。其人闻经</a><a name="0536b21" id="0536b21">欣然心开。如冥睹明晓知如来随俗现化。奉</a><a name="0536b22" id="0536b22">行道禁不违经典。离外邪法六十二见。行四</a><a name="0536b23" id="0536b23">等心无僧无爱。佛虽灭度志达如是常为相</a><a name="0536b24" id="0536b24">见。复问曰。何谓见佛。何谓闻法。何因供养。</a><a name="0536b25" id="0536b25">佛言。见如来身。观知何行得至于佛。本因六</a><a name="0536b26" id="0536b26">度无极。愍伤一切如父如母如子如身不贪</a><a name="0536b27" id="0536b27">四大是为见佛。闻说经法不着音声。但取其</a><a name="0536b28" id="0536b28">法不取于人。取要不声取慧不形取正不说。</a><a name="0536b29" id="0536b29">是为闻经。若见道迹往来不还无著缘觉世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150536a.htm'><img src='up.gif' border=0></a>
<a href='T150536c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>