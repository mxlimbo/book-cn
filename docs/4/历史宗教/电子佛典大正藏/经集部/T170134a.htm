<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0134a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷23)</font> 观天品第六之一四天王初 <font face='Arial'>T17, p0134a</h2></font><hr>
<span class='old'>
</a><a name="0133c28" id="0133c28">至爱善业尽。从天命终。若有余善。不堕地</a><a name="0133c29" id="0133c29">狱饿鬼畜生。得受人身。端严殊妙。丰乐安隐。</span><a name="0134a01" id="0134a01">巨富多财。受第一乐。以余业故</a><a name="0134a02" id="0134a02"><p>复次比丘知业果报。观常恣意天第二地处。</a><a name="0134a03" id="0134a03">彼以闻慧。见常恣意。第二地处。名优钵罗色。</a><a name="0134a04" id="0134a04">众生何业。生于彼处。彼以闻慧。见此众生顺</a><a name="0134a05" id="0134a05">法修行。持戒净信。为欲供养佛法僧故。造优</a><a name="0134a06" id="0134a06">钵华池。供养三宝。是人命终。生优钵罗色天。</a><a name="0134a07" id="0134a07">受天快乐。游戏华池。欢喜娱乐。歌舞戏笑。受</a><a name="0134a08" id="0134a08">无量乐。一一园林。琉璃珊瑚。真金庄严。其地</a><a name="0134a09" id="0134a09">柔濡。无量天女。游戏其中。受天快乐。随念</a><a name="0134a10" id="0134a10">成就。无量山峪。娱乐喜乐。以乐因故。受乐果</a><a name="0134a11" id="0134a11">报。五根所对皆悉快乐。身如琉璃优钵罗色。</a><a name="0134a12" id="0134a12">游诸华池。优钵罗间。其华香气。满百由旬。</a><a name="0134a13" id="0134a13">胜一切华。如王最胜。以因得果。如来所说。</a><a name="0134a14" id="0134a14">生天上已。爱彼华池。游戏其中。受无量乐。六</a><a name="0134a15" id="0134a15">根所对。心常爱乐。乃至爱善业尽。从天命</a><a name="0134a16" id="0134a16">终。若有余业。不堕地狱饿鬼畜生。得受人身。</a><a name="0134a17" id="0134a17">生大国土多饶华果。具足天乐。巨富饶财。以</a><a name="0134a18" id="0134a18">余业故</a><a name="0134a19" id="0134a19"><p>复次比丘。知业果报。彼以闻慧。见常恣意天</a><a name="0134a20" id="0134a20">第三住处。名分陀利。众生何业而生彼处。彼</a><a name="0134a21" id="0134a21">以闻慧。见此众生。净身口意为佛法僧。造莲</a><a name="0134a22" id="0134a22">花池供养三宝。是人命终。生分陀利天。善业</a><a name="0134a23" id="0134a23">成就。受天快乐。种种众宝。庄严其身。光明晃</a><a name="0134a24" id="0134a24">曜。诸天所爱。华鬘庄严。多诸天女。以为围</a><a name="0134a25" id="0134a25">绕。金刚青摩尼宝车磲众宝。庄严娱乐。自在</a><a name="0134a26" id="0134a26">受乐。乃至爱善业尽。从天命终。若有余业。</a><a name="0134a27" id="0134a27">不堕地狱饿鬼畜生。得受人身。所生国土。多</a><a name="0134a28" id="0134a28">有陂泽。大富饶财。受第一乐。父母兄弟妻子</a><a name="0134a29" id="0134a29">眷属之所爱念。以余业故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170133c.htm'><img src='up.gif' border=0></a>
<a href='T170134b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>