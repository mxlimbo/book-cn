<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0710a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷3)</font> <font face='Arial'>T14, p0710a</h2></font><hr>
<span class='old'>
</a><a name="0709c28" id="0709c28">若中多毒亦趣命终。诸有罪者。若少若多皆</a><a name="0709c29" id="0709c29">堕恶趣。若作如是伺察之时。菩萨于罪乃生</span><a name="0710a01" id="0710a01">恐怖。是为菩萨怖罪戒行。云何是怖非所取</a><a name="0710a02" id="0710a02">戒行。谓若菩萨或有具信沙门婆罗门及余</a><a name="0710a03" id="0710a03">人众。信菩萨故。或以金银摩尼真珠珊瑚琉</a><a name="0710a04" id="0710a04">璃螺贝珍宝财物及余受用之具。于菩萨所</a><a name="0710a05" id="0710a05">嘱累寄托。虽或单己而菩萨心。不起贪着辄</a><a name="0710a06" id="0710a06">生希取。又复于诸塔寺之物。及众僧物设使</a><a name="0710a07" id="0710a07">有人劝令掌执。菩萨于中亦不希取为自资</a><a name="0710a08" id="0710a08">养。作是思惟。如佛所说。菩萨宁自割其身肉</a><a name="0710a09" id="0710a09">而啖食之。终不以他不与不许若饮若食。及</a><a name="0710a10" id="0710a10">余物等而怀希取。是为菩萨怖非所取戒行。</a><a name="0710a11" id="0710a11">云何是坚固志意戒行。谓若菩萨或为魔王或</a><a name="0710a12" id="0710a12">诸魔众及余天等。或现女相。或以余缘来作</a><a name="0710a13" id="0710a13">魔事之所娆恼欲破坏时。而菩萨不动不摇</a><a name="0710a14" id="0710a14">亦无减失。是为菩萨坚固志意戒行。云何是</a><a name="0710a15" id="0710a15">无依着戒行。谓若菩萨持戒行时。不起是念。</a><a name="0710a16" id="0710a16">我所持戒为求天报或天之余。为求王报或王</a><a name="0710a17" id="0710a17">之余。是为菩萨无依着戒行。云何是三轮清</a><a name="0710a18" id="0710a18">净戒行。谓若菩萨身业清净。语业清净。意业</a><a name="0710a19" id="0710a19">清净。身业清净者。谓远离身三不善业。一杀</a><a name="0710a20" id="0710a20">生二偷盗二邪染。如是名为身不善业。语业</a><a name="0710a21" id="0710a21">清净者。谓远离语四不善业。一妄言二两舌。</a><a name="0710a22" id="0710a22">三恶口四绮语。是名语不善业。意业清净者。</a><a name="0710a23" id="0710a23">谓远离意三不善业。一贪二嗔三邪见。是名</a><a name="0710a24" id="0710a24">意不善业。由能远离诸不善业。是故即得三</a><a name="0710a25" id="0710a25">轮清净。是为菩萨三轮清净戒行。善男子。菩</a><a name="0710a26" id="0710a26">萨若行如是十法。即得戒行具足。善男子。菩</a><a name="0710a27" id="0710a27">萨若修十种法者。即得忍辱具足。何等为十。</a><a name="0710a28" id="0710a28">一者安受苦忍。二者外忍。三者谛察法忍。四</a><a name="0710a29" id="0710a29">者佛许可忍。五者无定方忍。六者无差别忍。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140709c.htm'><img src='up.gif' border=0></a>
<a href='T140710b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>