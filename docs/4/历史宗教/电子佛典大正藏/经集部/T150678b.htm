<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0678b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷6)</font> 观四威仪品第六之一 <font face='Arial'>T15, p0678b</h2></font><hr>
<span class='old'>
</a><a name="0678a28" id="0678a28">十方佛。必生他方净佛国土。佛告阿难。汝</a><a name="0678a29" id="0678a29">持是语。为未来世诸众生等当广宣说。闻此</span><a name="0678b01" id="0678b01">语者思是义者。当知是人十方诸佛之所覆</a><a name="0678b02" id="0678b02">护。命终必当生诸佛前</a><a name="0678b03" id="0678b03"><p>佛告父王。云何名如来从忉利天。下阎浮提</a><a name="0678b04" id="0678b04">时光相变应。我初下时。无数天子百千天女</a><a name="0678b05" id="0678b05">侍从世尊。独见一佛圆光一寻放千光明。足</a><a name="0678b06" id="0678b06">步虚空蹑阶而下。时佛光中七佛像现。从</a><a name="0678b07" id="0678b07">佛光出导佛前行。时优填王。恋慕世尊铸</a><a name="0678b08" id="0678b08">金为像闻佛当下。象载金像来迎世尊。莲华</a><a name="0678b09" id="0678b09">色比丘尼化作琉璃山。结加趺坐在山窟中。</a><a name="0678b10" id="0678b10">无量供具奉迎世尊。尔时金像。从象上下犹</a><a name="0678b11" id="0678b11">如生佛。足步虚空足下雨华。亦放光明来迎</a><a name="0678b12" id="0678b12">世尊。时铸金像。合掌叉手为佛作礼。尔时</a><a name="0678b13" id="0678b13">世尊。亦复长跪合掌向像。时虚空中百千化</a><a name="0678b14" id="0678b14">佛。亦皆合掌长跪向像</a><a name="0678b15" id="0678b15"><p>尔时世尊而语像言。汝于来世大作佛事。</a><a name="0678b16" id="0678b16">我灭度后。我诸弟子以付嘱汝。空中化佛。</a><a name="0678b17" id="0678b17">异口同音咸作是言。若有众生于佛灭后造</a><a name="0678b18" id="0678b18">立形像。幡花众香持用供养。是人来世必</a><a name="0678b19" id="0678b19">得念佛清净三昧。若有众生知佛下时种种</a><a name="0678b20" id="0678b20">相貌。系念思惟必自得见。佛告阿难。佛</a><a name="0678b21" id="0678b21">灭度后佛诸弟子。知佛如来下忉利天及见</a><a name="0678b22" id="0678b22">佛像。除却千劫极重恶业。如是观者名为正</a><a name="0678b23" id="0678b23">观。若异观者名为邪观</a><a name="0678b24" id="0678b24"><p class='juan'>
佛说观佛三昧海经卷第六</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150678a.htm'><img src='up.gif' border=0></a>
<a href='T150678c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>