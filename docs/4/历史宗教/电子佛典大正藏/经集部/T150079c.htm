<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0079c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷4)</font> <font face='Arial'>T15, p0079c</h2></font><hr>
<span class='old'>
</a><a name="0079b28" id="0079b28">二相。梵天问言。云何而识无二法耶。答言</a><a name="0079b29" id="0079b29">梵天。若无二可识则非无二。何以故。梵天。</span><a name="0079c01" id="0079c01">无二相者不可识也。梵天。而如来不说二法。</a><a name="0079c02" id="0079c02">彼法如说无如是也。何以故。以彼法无名字</a><a name="0079c03" id="0079c03">章句故。梵天问言。如来说法取何法耶。答</a><a name="0079c04" id="0079c04">言梵天。如来说法无所取也。梵天问言。佛</a><a name="0079c05" id="0079c05">所说法可不取涅槃耶。问言梵天。于涅槃中</a><a name="0079c06" id="0079c06">涅槃有取舍耶。答言。涅槃不去不来。文殊</a><a name="0079c07" id="0079c07">师利言。如是梵天。佛所说法不去不来。梵</a><a name="0079c08" id="0079c08">天问言。是法云何听。答言。如所说。梵天问</a><a name="0079c09" id="0079c09">言。云何如所说。答言梵天。如不识不闻。如</a><a name="0079c10" id="0079c10">不识不闻如是说。梵天问言。谁能听如来如</a><a name="0079c11" id="0079c11">是法。答言梵天。不着不漏诸境界者。梵天</a><a name="0079c12" id="0079c12">问言。谁能知是法。答言梵天。以何等人不</a><a name="0079c13" id="0079c13">诤讼无识不随喜者</a><a name="0079c14" id="0079c14"><p>梵天问言。云何比丘名多诤讼。答言梵天。</a><a name="0079c15" id="0079c15">若比丘是好是恶。是相应是不相应。此名诤</a><a name="0079c16" id="0079c16">讼。是理是非理此名诤讼是垢是净此名诤</a><a name="0079c17" id="0079c17">讼。是善是不善此名诤讼。是法可呵是法不</a><a name="0079c18" id="0079c18">可呵。是法有漏是法无漏。是法世间是法出</a><a name="0079c19" id="0079c19">世间。是法有为是法无为。是持戒是破戒。是</a><a name="0079c20" id="0079c20">可作是不可作。是可得是不可得。梵天。此名</a><a name="0079c21" id="0079c21">诤讼。梵天。若于法中有高下心贪着取受。</a><a name="0079c22" id="0079c22">皆是诤讼。佛所说法无有诤讼。梵天。乐戏</a><a name="0079c23" id="0079c23">论者无不诤讼。乐诤讼者无沙门法。乐沙门</a><a name="0079c24" id="0079c24">法者无有妄想。梵天问言。云何比丘随佛语</a><a name="0079c25" id="0079c25">随佛教。答言梵天。若比丘称赞毁辱其心不</a><a name="0079c26" id="0079c26">动。是名随佛教。不随文字语言。是名随佛语。</a><a name="0079c27" id="0079c27">又若比丘灭一切法相。是名随佛教。不违于</a><a name="0079c28" id="0079c28">义。是名随佛语。又若比丘守护于法。是名随</a><a name="0079c29" id="0079c29">佛教。不违佛语。是名随佛语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150079b.htm'><img src='up.gif' border=0></a>
<a href='T150080a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>