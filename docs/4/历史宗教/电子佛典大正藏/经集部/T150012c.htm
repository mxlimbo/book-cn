<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0585 持心梵天所问经 0012c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 585 持心梵天所问经</font> <font face='Arial'>(卷2)</font> 问谈品第六 <font face='Arial'>T15, p0012c</h2></font><hr>
<span class='old'>
</a><a name="0012b28" id="0012b28">佛土。于是迦叶复白佛言。明网却后几如。当</a><a name="0012b29" id="0012b29">成无上正真道为最正觉乎。佛告迦叶。自问</span><a name="0012c01" id="0012c01">明网。久如成佛。当为汝发遣之。耆年迦叶</a><a name="0012c02" id="0012c02">问明网曰。仁族姓子。久如当成无上正真为</a><a name="0012c03" id="0012c03">最正觉乎。答曰。唯迦叶。若有人问言。幻师</a><a name="0012c04" id="0012c04">化人。久如当成无上正真为最正觉乎。以何</a><a name="0012c05" id="0012c05">答彼。报曰。族姓子。幻师所化虚而无实何</a><a name="0012c06" id="0012c06">所答乎。答曰如是。一切诸法犹如幻化自然</a><a name="0012c07" id="0012c07">而成。何问如斯。仁当久如成最正觉。又问。</a><a name="0012c08" id="0012c08">云何族姓子。犹如幻师所化。幻者寂漠不</a><a name="0012c09" id="0012c09">可分别。无有想念亦无言辞。仁谓诸法亦如</a><a name="0012c10" id="0012c10">是乎。以何限节利益众生开导之乎。答曰。如</a><a name="0012c11" id="0012c11">道自然人亦自然。如人自然幻亦自然。如幻</a><a name="0012c12" id="0012c12">自然众生自然。如众生自然。诸法自然亦复</a><a name="0012c13" id="0012c13">如此。唯大迦叶。以计于斯。不当观采有益</a><a name="0012c14" id="0012c14">无益。亦不有利。亦不无利。无度不度。又问。</a><a name="0012c15" id="0012c15">不立众生于佛道乎。答曰。如来之道有立想</a><a name="0012c16" id="0012c16">乎。报曰不也。以是之故。吾不建立众生之</a><a name="0012c17" id="0012c17">类于佛道也。亦不令志声闻缘觉又问。族</a><a name="0012c18" id="0012c18">姓子。如今仁者。于何所立。答曰。如无本立。</a><a name="0012c19" id="0012c19">吾之所立亦复如是。又问。如无本者则无所</a><a name="0012c20" id="0012c20">立。亦无退还。答曰如是。犹如无本而无所</a><a name="0012c21" id="0012c21">立。亦无退还。其无本者。亦复如兹立无所</a><a name="0012c22" id="0012c22">立。以是之故。吾谓诸法无立无退。又问明</a><a name="0012c23" id="0012c23">网。仁者。何以开化众生。而言无立无退还</a><a name="0012c24" id="0012c24">乎。答曰。其有解达。志有所愿。微妙之事。不</a><a name="0012c25" id="0012c25">化众生。其于诸法有退还者。亦不开化。又</a><a name="0012c26" id="0012c26">问。卿族姓子。不还众生出生死乎。答曰。吾</a><a name="0012c27" id="0012c27">亦不得生死事。亦无所见。况还众生。又问。</a><a name="0012c28" id="0012c28">仁者岂不化于终始展转众生之伦。至泥洹</a><a name="0012c29" id="0012c29">乎。答曰。吾亦不得泥洹。亦无所见。何因劝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150012b.htm'><img src='up.gif' border=0></a>
<a href='T150013a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>