<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0107c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷12)</font> 本行品第三十六 <font face='Arial'>T16, p0107c</h2></font><hr>
<span class='old'>
</a><a name="0107b28" id="0107b28">善思念之。从初发意乃至成佛。菩萨所行诸</a><a name="0107b29" id="0107b29">法不同。或有菩萨摩诃萨。弹指之顷求菩萨</span><a name="0107c01" id="0107c01">心。即成无上正真之道不经日夜。或有菩萨。</a><a name="0107c02" id="0107c02">从初发意不舍弘誓。乃至六住进求佛道。便</a><a name="0107c03" id="0107c03">有退转而不成就。或有菩萨。从初发意乃至</a><a name="0107c04" id="0107c04">七住。进趣成佛不经八地。尔时众首璎珞菩</a><a name="0107c05" id="0107c05">萨问。云何菩萨摩诃萨。弹指之顷发菩萨心。</a><a name="0107c06" id="0107c06">即成佛道不经日夜。云何菩萨从初发意乃</a><a name="0107c07" id="0107c07">至六地。有退转者而不成就。云何菩萨乃至</a><a name="0107c08" id="0107c08">七住进趣成佛不经八地。尔时世尊告众首</a><a name="0107c09" id="0107c09">璎珞菩萨曰。若有菩萨摩诃萨。弹指之顷求</a><a name="0107c10" id="0107c10">菩萨道。不经日夜而成佛者。此善男子善女</a><a name="0107c11" id="0107c11">人。诸根具足未曾经历生死之难。或从何会</a><a name="0107c12" id="0107c12">一旦修天来生此间。或从无怒佛土来生此</a><a name="0107c13" id="0107c13">间。或从无量佛土。一闻如来说本末空无生</a><a name="0107c14" id="0107c14">灭道。便成无上正真之道。或有菩萨摩诃萨。</a><a name="0107c15" id="0107c15">众行具足得如来明慧法观。复修如来念佛</a><a name="0107c16" id="0107c16">念法念比丘僧念天念安般念死亡念修四意</a><a name="0107c17" id="0107c17">止四意断四神足五根五力七觉意八圣道。</a><a name="0107c18" id="0107c18">亲善知识。于淫怒痴不大殷勤增益善本。亦</a><a name="0107c19" id="0107c19">使众生具足善根。虽在六地心生犹豫。咄我</a><a name="0107c20" id="0107c20">将非七住菩萨乎。或复自念我审然不疑。复</a><a name="0107c21" id="0107c21">为伪化菩萨。坏败此菩萨言。汝今已得本末</a><a name="0107c22" id="0107c22">空慧。此菩萨闻已欢喜踊跃。我今闻神德菩</a><a name="0107c23" id="0107c23">萨所见证明。今当得无上正真之道。斯则不</a><a name="0107c24" id="0107c24">久。便于六住退转。乃堕声闻辟支佛道。佛复</a><a name="0107c25" id="0107c25">告众首璎珞菩萨曰。若善男子善女人。已</a><a name="0107c26" id="0107c26">在六地具足菩萨行。复自思惟。我今审然在</a><a name="0107c27" id="0107c27">八住地。当成无上正真之道。亦复不久。亲</a><a name="0107c28" id="0107c28">近善知识方便为说八住行法。善男子知不</a><a name="0107c29" id="0107c29">乎。汝今已在八住地中。莫自贡高轻余菩萨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160107b.htm'><img src='up.gif' border=0></a>
<a href='T160108a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>