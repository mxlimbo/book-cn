<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0453 佛说弥勒下生经 0421b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 453 佛说弥勒下生经</font> <font face='Arial'>(卷1)</font> <font face='Arial'>T14, p0421b</h2></font><hr>
<span class='old'>
</a><a name="0421a28" id="0421a28">镜清明。举阎浮地内谷食丰贱。人民炽盛</a><a name="0421a29" id="0421a29">多诸珍宝。诸村落相近。鸡鸣相接。是时弊</span><a name="0421b01" id="0421b01">华果树枯竭秽恶亦自消灭。其余甘美果树</a><a name="0421b02" id="0421b02">香气殊好者皆生于地。尔时时气和适四时</a><a name="0421b03" id="0421b03">顺节。人身之中无有百八之患。贪欲嗔恚</a><a name="0421b04" id="0421b04">愚痴不大殷勤。人心均平皆同一意。相见欢</a><a name="0421b05" id="0421b05">悦善言相向。言辞一类无有差别。如彼优</a><a name="0421b06" id="0421b06">单越人而无有异。是时阎浮地内人民大</a><a name="0421b07" id="0421b07">小皆同一向。无若干之差别也。彼时男</a><a name="0421b08" id="0421b08">女之类。意欲大小便时地自然开。事讫之后</a><a name="0421b09" id="0421b09">地便还合。尔时阎浮地内自然生粳米亦</a><a name="0421b10" id="0421b10">无皮裹。极为香美食无患苦。所谓金银珍</a><a name="0421b11" id="0421b11">宝车磲马瑙真珠虎珀。各散在地无人省录。</a><a name="0421b12" id="0421b12">是时人民手执此宝自相谓言。昔者之人由</a><a name="0421b13" id="0421b13">此宝故更相伤害。系闭在狱受无数苦</a><a name="0421b14" id="0421b14">恼。如今此宝与瓦石同流无人守护。尔</a><a name="0421b15" id="0421b15">时法王出现。名曰蠰佉。正法治化七宝</a><a name="0421b16" id="0421b16">成就。所谓七宝者。轮宝象宝马宝珠宝玉</a><a name="0421b17" id="0421b17">女宝典兵宝守藏之宝。是谓七宝。镇此阎</a><a name="0421b18" id="0421b18">浮地内。不以刀杖自然靡伏。如今阿难四</a><a name="0421b19" id="0421b19">珍之藏。乾陀越国。伊罗钵宝藏。多诸珍琦</a><a name="0421b20" id="0421b20">异物不可称计。第二弥梯罗国。绸罗大</a><a name="0421b21" id="0421b21">藏。亦多珍宝。第三须赖吒大国。有大宝藏</a><a name="0421b22" id="0421b22">亦多珍宝。第四波罗奈蠰佉。有大宝藏。</a><a name="0421b23" id="0421b23">多诸珍宝不可称计。此四大藏自然应现。</a><a name="0421b24" id="0421b24">诸守藏人各来白王。唯愿大王以此宝藏之</a><a name="0421b25" id="0421b25">物惠施贫穷。尔时蠰佉大王。得此宝已亦</a><a name="0421b26" id="0421b26">复不省录之。意无财宝之想。时阎浮地</a><a name="0421b27" id="0421b27">内。自然树上生衣。极细柔软人取着之。如</a><a name="0421b28" id="0421b28">今优单越人自然树上生衣。而无有异。尔</a><a name="0421b29" id="0421b29">时彼王有大臣名曰修梵摩。是王少小同好<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140421a.htm'><img src='up.gif' border=0></a>
<a href='T140421c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>