<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0602 佛说大安般守意经 0163a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 602 佛说大安般守意经</font> <font face='Arial'>(卷1)</font> <font face='Arial'>T15, p0163a</h2></font><hr>
<span class='old'>
<p><p></span><a name="0163a01" id="0163a01"></a><a name="0163a02" id="0163a02"><p><b>　　<A NAME="n119"></A>No. 602</b></a><a name="0163a03" id="0163a03"><p><b>　　<A NAME="n120"></A>佛说大安般守意经卷上</b></a><a name="0163a04" id="0163a04"></a><a name="0163a05" id="0163a05"><p><span class='byline'>　　　　康僧会序</span><br></a><a name="0163a06" id="0163a06"><p>夫安般者。诸佛之大乘。以济众生之漂流</a><a name="0163a07" id="0163a07">也。其事有六以治六情。情有内外。眼耳鼻舌</a><a name="0163a08" id="0163a08">身心谓之内矣。色声香味细滑邪念谓之外</a><a name="0163a09" id="0163a09">也。经曰诸海十二事。谓内外六情之受邪行。</a><a name="0163a10" id="0163a10">犹海受流。饿夫梦饭盖无满足也。心之溢荡</a><a name="0163a11" id="0163a11">无微不浃。恍惚仿佛出入无间。视之无形听</a><a name="0163a12" id="0163a12">之无声。逆之无前寻之无后。深微细妙形无</a><a name="0163a13" id="0163a13">丝发。梵释仙圣所不能照明默种于此化生</a><a name="0163a14" id="0163a14">乎。彼非凡所睹。谓之阴也。犹以晦曀种夫</a><a name="0163a15" id="0163a15">深芬闿手覆种。孳有万亿。旁人不睹其形。种</a><a name="0163a16" id="0163a16">家不知其数也。一朽乎下万生乎上。弹指之</a><a name="0163a17" id="0163a17">间心九百六十转。一日一夕十三亿意。意有</a><a name="0163a18" id="0163a18">一身心不自知。犹彼种夫也。是以行寂。系意</a><a name="0163a19" id="0163a19">着息数一至十。十数不误意定在之。小定三</a><a name="0163a20" id="0163a20">日。大定七日。寂无他念怕然若死。谓之一禅。</a><a name="0163a21" id="0163a21">禅弃也。弃十三亿秽念之意。已获数定转念</a><a name="0163a22" id="0163a22">着随蠲除其八。正有二意。意定在随。由在数</a><a name="0163a23" id="0163a23">矣。垢浊消灭心稍清净。谓之二禅也。又除其</a><a name="0163a24" id="0163a24">一注意鼻头。谓之止也。得止之行。三毒四走</a><a name="0163a25" id="0163a25">五阴六冥诸秽灭矣。煚然心明踰明月珠。淫</a><a name="0163a26" id="0163a26">邪污心。犹镜处泥秽垢污焉。偃以照天覆以</a><a name="0163a27" id="0163a27">临土。聪睿圣达万土临照。虽有天地之大靡</a><a name="0163a28" id="0163a28">一夫而能睹。所以然者由其垢浊。众垢污心</a><a name="0163a29" id="0163a29">有踰彼镜矣。若得良师[<a href='javascript:showpic("images/002036.gif")'>利-禾+戋</a>]刮莹磨。薄碟微曀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150162a.htm'><img src='up.gif' border=0></a>
<a href='T150163b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>