<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0663c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷4)</font> 本事品第十一 <font face='Arial'>T14, p0663c</h2></font><hr>
<span class='old'>
</a><a name="0663b28" id="0663b28">贪欲若嗔恚若愚痴。若利养若饮食若衣钵。</a><a name="0663b29" id="0663b29">但为入如是法方便门故。常勤精进。持世。</span><a name="0663c01" id="0663c01">是宝光菩萨。于阎浮檀金须弥山王佛所。尽</a><a name="0663c02" id="0663c02">其形寿常修梵行。命终之后还生其佛国土</a><a name="0663c03" id="0663c03">人中。年少命终即复还生于其佛所。修行梵</a><a name="0663c04" id="0663c04">行。于一一劫五百生死。最后生阎浮檀金须</a><a name="0663c05" id="0663c05">弥山王佛欲涅槃时。在第五劫成就如是多</a><a name="0663c06" id="0663c06">闻法。亦得如是诸法实相方便。所从佛闻诸</a><a name="0663c07" id="0663c07">法皆能忆念。得如是念力故。白佛言。听我广</a><a name="0663c08" id="0663c08">演诸法。即于其世中。度脱无量无边众生。</a><a name="0663c09" id="0663c09">令住阿耨多罗三藐三菩提道中。是阎浮檀</a><a name="0663c10" id="0663c10">金须弥山王佛。入涅槃时为持法故。护念宝</a><a name="0663c11" id="0663c11">光菩萨。佛灭度后法住一劫。是人于是一劫。</a><a name="0663c12" id="0663c12">五百世中常生人间出家学道。亦常于是诸</a><a name="0663c13" id="0663c13">法实相得自增长。亦复利益无量无边众生。</a><a name="0663c14" id="0663c14">持世。是宝光菩萨。如是展转得值万亿诸佛。</a><a name="0663c15" id="0663c15">末后无量光佛为其授记。过阿僧祇劫当</a><a name="0663c16" id="0663c16">得阿耨多罗三藐三菩提。于阿僧祇劫中更</a><a name="0663c17" id="0663c17">值百千万亿那由他诸佛。后得阿耨多罗三</a><a name="0663c18" id="0663c18">藐三菩提。成佛号一切义决定庄严如来应</a><a name="0663c19" id="0663c19">供正遍知明行足善逝世间解无上士调御丈</a><a name="0663c20" id="0663c20">夫天人师佛世尊。有无量无边阿僧祇菩萨</a><a name="0663c21" id="0663c21">众无量声闻僧。佛寿二劫。其佛国土丰乐安</a><a name="0663c22" id="0663c22">隐普皆庄严。持世。是故菩萨若欲得如是法</a><a name="0663c23" id="0663c23">中善知方便。当勤行精进勤求。读诵修集如</a><a name="0663c24" id="0663c24">是之法。又复菩萨摩诃萨欲得如是诸法方</a><a name="0663c25" id="0663c25">便故。于四法中勤行精进。何等为四。一者出</a><a name="0663c26" id="0663c26">家。二者独行。三者持戒清净。四者除懈怠心。</a><a name="0663c27" id="0663c27">是为四。菩萨有是四法。勤求多闻安住忍</a><a name="0663c28" id="0663c28">辱。当疾得值遇四法。何等四。一者生中阎浮</a><a name="0663c29" id="0663c29">提。二者得值佛。三者随法行。四者除罪业障。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140663b.htm'><img src='up.gif' border=0></a>
<a href='T140664a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>