<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0674 证契大乘经 0663a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 674 证契大乘经</font> <font face='Arial'>(卷2)</font> <font face='Arial'>T16, p0663a</h2></font><hr>
<span class='old'>
</a><a name="0662c28" id="0662c28">言说。如来之身是法身智身无等身。无等等</a><a name="0662c29" id="0662c29">身。陪卢遮那身。虚空身。不断身。不坏身。无</span><a name="0663a01" id="0663a01">量身。最上身。真实身。无譬喻身。自性身。世</a><a name="0663a02" id="0663a02">尊。如来自性身。若无色无现乃至不可言说</a><a name="0663a03" id="0663a03">者。岂非是断相耶。佛言。正士。于意云何。虚</a><a name="0663a04" id="0663a04">空界是断耶是有耶。世尊。虚空界非断非有。</a><a name="0663a05" id="0663a05">何以故。虚空界若是断者。即无无碍作用。若</a><a name="0663a06" id="0663a06">是有者。即有积聚量色物体。世尊。是故虚空</a><a name="0663a07" id="0663a07">界非断非有普遍一切。佛言。正士。善哉善哉。</a><a name="0663a08" id="0663a08">如是如是。如来自性身非断非有。所以者何。</a><a name="0663a09" id="0663a09">正士。如来自性身若是断者。即无佛出世示</a><a name="0663a10" id="0663a10">现无量神通作大利益。若是有者。即有积聚</a><a name="0663a11" id="0663a11">处所可取与。一切婆罗凡夫等无有异。应无前</a><a name="0663a12" id="0663a12">后同时得佛。是故如来自性之身非断非有。</a><a name="0663a13" id="0663a13">与一切众生作诸佛事。世尊。供养如来自性</a><a name="0663a14" id="0663a14">身满资用身化身。何者福大。佛言。正士。若供</a><a name="0663a15" id="0663a15">养一如来身。即为供养一切如来之身。何以</a><a name="0663a16" id="0663a16">故。一切光明皆能除闇作照。无有光明与闇</a><a name="0663a17" id="0663a17">俱者。如是正士。如来诸身随供养者。彼皆善</a><a name="0663a18" id="0663a18">根广大灭除一切无明积闇。开照涅槃解脱</a><a name="0663a19" id="0663a19">之路。一切障闇皆不与俱。世尊。请示如来第</a><a name="0663a20" id="0663a20">二之地。佛言。正士。汝能见耶。世尊。望得观</a><a name="0663a21" id="0663a21">相。于是佛便于一毛孔出无性光。乃至普照</a><a name="0663a22" id="0663a22">不可言说诸佛国土。无一切色凡所有相皆</a><a name="0663a23" id="0663a23">悉不现。佛告诸菩萨。汝等今何所见。时诸菩</a><a name="0663a24" id="0663a24">萨俱白佛言。惟见光明更无所见。佛言。汝等</a><a name="0663a25" id="0663a25">所见光明其光如何。诸菩萨言。无量恒河沙</a><a name="0663a26" id="0663a26">俱胝那由他百千佛土微尘等佛土。我等惟</a><a name="0663a27" id="0663a27">见一普光场。如是语已。佛摄光网诸佛刹土</a><a name="0663a28" id="0663a28">还复如故。佛告诸菩萨。汝等于如来二地。尚</a><a name="0663a29" id="0663a29">不能识不能晓了。况能说能见如来三地乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160662c.htm'><img src='up.gif' border=0></a>
<a href='T160663b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>