<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0213c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷5)</font> 数息品第二十三 <font face='Arial'>T15, p0213c</h2></font><hr>
<span class='old'>
</a><br><a name="0213b28" id="0213b28">　　夏当还狱诸考治　　　遭厄之恼不可量　</p></a><a name="0213b29" id="0213b29"><p>当复更见诸罪系囚。其犯祸者作事不道而</span><a name="0213c01" id="0213c01">淫盗窃劫人男女。焚烧人家及诸谷积。以毒</a><a name="0213c02" id="0213c02">害人喜行轻慢。或杀男女及为屠牛。掠诸丘</a><a name="0213c03" id="0213c03">聚县邑城郭。念国家恶。当复见此五毒s</a><a name="0213c04" id="0213c04">笞。手脚耳鼻为血所涂。或见斫头。疮痍裂</a><a name="0213c05" id="0213c05">坏脓血漏出。或被重考身体肿起。无数之蝇</a><a name="0213c06" id="0213c06">皆来着身。在地卧极若如鸿[<a href='javascript:showpic("images/042945.gif")'>革*者</a>]。或新入狱。</a><a name="0213c07" id="0213c07">面目手足悉烂伤肿。煌煌骷鲁畈豢裳浴Ｗ</a><a name="0213c08" id="0213c08">不敢动。或羸瘦而骨立。颜色丑陋譬如饿鬼。</a><a name="0213c09" id="0213c09">或久在狱。以气肥肿头乱爪长。或有在中日</a><a name="0213c10" id="0213c10">日望出。或有自念。我在狱中无有出期不复</a><a name="0213c11" id="0213c11">悒悒。其新来者或见绞杀或考或击。或口受</a><a name="0213c12" id="0213c12">辞或以结形。或与死人同一床褥。或牵出之</a><a name="0213c13" id="0213c13">卧着溷上。或行道地不大见考。于是颂曰</a><a name="0213c14" id="0213c14"><p class='lg'>　　恶人甚众多　　　瑕秽可憎恶</a><br><a name="0213c15" id="0213c15">　　与愚而俱止　　　譬如与屠脍</a><br><a name="0213c16" id="0213c16">　　啼呻哭泪下　　　苦如鬼同家</a><br><a name="0213c17" id="0213c17">　　是大臣愁忧　　　何忍重入狱　</p></a><a name="0213c18" id="0213c18"><p>此诸罪囚在刑狱中。各各谈说国王盗贼。或</a><a name="0213c19" id="0213c19">说谷米饮食之属。华香伎乐男女之事。或说</a><a name="0213c20" id="0213c20">山海行故之事。或说他乐搏掩之事。或嗟叹</a><a name="0213c21" id="0213c21">王所积之行。或说王恶治国不政贼来攻伐</a><a name="0213c22" id="0213c22">如是失国。或言王崩当有新立而出大赦。夫</a><a name="0213c23" id="0213c23">人怀躯如是在产狱囚得脱。若城失火多所</a><a name="0213c24" id="0213c24">焚烧。狱门得开我等则脱。或共议言。若见</a><a name="0213c25" id="0213c25">瑞怪鸟鹊来鸣。倚狱门住狱户作声梦见上</a><a name="0213c26" id="0213c26">堂及上高山又入龙宫。堕莲花池乘舟渡海。</a><a name="0213c27" id="0213c27">自观不久免一切苦。于是颂曰</a><a name="0213c28" id="0213c28"><p class='lg'>　　诸犯王法者　　　谈语自劝勉</a><br><a name="0213c29" id="0213c29">　　聚会心欢喜　　　希望得解脱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150213b.htm'><img src='up.gif' border=0></a>
<a href='T150214a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>