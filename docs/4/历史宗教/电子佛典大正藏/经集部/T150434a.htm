<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0434a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷2)</font> <font face='Arial'>T15, p0434a</h2></font><hr>
<span class='old'>
</a><a name="0433c28" id="0433c28">千光明。一一光中有百千莲华。一一华上皆</a><a name="0433c29" id="0433c29">有佛坐。诸佛各各赞叹释迦如来。光明交照</span><a name="0434a01" id="0434a01">洞彻无量。尔时光明王佛会中。有菩萨名曰</a><a name="0434a02" id="0434a02">光幢。从座而起。前白光明王如来言。此手何</a><a name="0434a03" id="0434a03">来。现如是相放此光明。复于光中现如是莲</a><a name="0434a04" id="0434a04">华。于其华上有诸如来。各各赞叹释迦牟尼</a><a name="0434a05" id="0434a05">佛。是相云何愿佛宣示。尔时光明王如来。告</a><a name="0434a06" id="0434a06">光幢菩萨言。上方去此七十二殑伽沙数佛</a><a name="0434a07" id="0434a07">刹。有世界名娑婆。佛号释迦牟尼应正等</a><a name="0434a08" id="0434a08">觉。现在说法教化众生。彼有菩萨名妙吉祥。</a><a name="0434a09" id="0434a09">具大功德被不思议精进铠。有大智力已到</a><a name="0434a10" id="0434a10">彼岸。是菩萨于彼释迦牟尼佛会中。不起于</a><a name="0434a11" id="0434a11">座舒其右手来取其钵。以是缘故有斯瑞应</a><a name="0434a12" id="0434a12"><p>尔时光明王如来。从于眉间放大光明。普照</a><a name="0434a13" id="0434a13">七十二殑伽沙数佛刹上。至娑婆世界广大</a><a name="0434a14" id="0434a14">照曜。而此世界所有众生蒙光照者。得大快</a><a name="0434a15" id="0434a15">乐如转轮王。所有修菩萨行者蒙光所照。皆</a><a name="0434a16" id="0434a16">得其果自行圆满。所有诸大菩萨。皆得日光</a><a name="0434a17" id="0434a17">三摩地门。所有修声闻行者。皆得八解脱法</a><a name="0434a18" id="0434a18">门。彼光明王佛刹诸菩萨承如来光。皆得见</a><a name="0434a19" id="0434a19">此娑婆世界释迦牟尼佛。并妙吉祥菩萨。诸</a><a name="0434a20" id="0434a20">声闻众围绕说法</a><a name="0434a21" id="0434a21"><p>尔时光幢菩萨摩诃萨。见此娑婆世界众生</a><a name="0434a22" id="0434a22">业浊而生悲泣。即白光明正如来言。世尊。</a><a name="0434a23" id="0434a23">我承佛光明。得见彼娑婆世界。而此世界秽</a><a name="0434a24" id="0434a24">恶充满。诸大菩萨生于彼处。譬如吠琉璃宝</a><a name="0434a25" id="0434a25">没于泥中。是事云何</a><a name="0434a26" id="0434a26"><p>尔时光明王如来。告光幢菩萨言。善男子勿</a><a name="0434a27" id="0434a27">作是言。我此世界诸修菩萨行者。于十劫中</a><a name="0434a28" id="0434a28">修习禅定。而不及彼娑婆世界众生。发起一</a><a name="0434a29" id="0434a29">念慈悲喜舍之心。便能获于无量功德。灭除<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150433c.htm'><img src='up.gif' border=0></a>
<a href='T150434b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>