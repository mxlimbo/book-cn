<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0554c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷3)</font> 菩萨行品第十一 <font face='Arial'>T14, p0554c</h2></font><hr>
<span class='old'>
</a><a name="0554b28" id="0554b28">演法无碍。净十善道受天人福。修四无量</a><a name="0554b29" id="0554b29">开梵天道。劝请说法随喜赞善。得佛音声</span><a name="0554c01" id="0554c01">身口意善。得佛威仪深修善法所行转胜。</a><a name="0554c02" id="0554c02">以大乘教成菩萨僧。心无放逸不失众</a><a name="0554c03" id="0554c03">善。行如此法。是名菩萨不尽有为。何谓</a><a name="0554c04" id="0554c04">菩萨不住无为。谓修学空不以空为证。</a><a name="0554c05" id="0554c05">修学无相无作。不以无相无作为证。修学</a><a name="0554c06" id="0554c06">无起不以无起为证。观于无常而不厌</a><a name="0554c07" id="0554c07">善本。观世间苦而不恶生死。观于无我而</a><a name="0554c08" id="0554c08">诲人不倦。观于寂灭而不永灭。观于远</a><a name="0554c09" id="0554c09">离而身心修善。观无所归而归趣善法。</a><a name="0554c10" id="0554c10">观于无生而以生法荷负一切。观于无漏</a><a name="0554c11" id="0554c11">而不断诸漏。观无所行而以行法教化众</a><a name="0554c12" id="0554c12">生。观于空无而不舍大悲。观正法位而不</a><a name="0554c13" id="0554c13">随小乘。观诸法虚妄无牢无人无主无相。</a><a name="0554c14" id="0554c14">本愿未满而不虚福德禅定智慧。修如此</a><a name="0554c15" id="0554c15">法。是名菩萨不住无为。又具福德故不</a><a name="0554c16" id="0554c16">住无为。具智慧故不尽有为。大慈悲故不</a><a name="0554c17" id="0554c17">住无为。满本愿故不尽有为。集法药故</a><a name="0554c18" id="0554c18">不住无为。随授药故不尽有为。知众生病</a><a name="0554c19" id="0554c19">故不住无为。灭众生病故不尽有为。诸正</a><a name="0554c20" id="0554c20">士菩萨以修此法。不尽有为不住无为。</a><a name="0554c21" id="0554c21">是名尽无尽解脱法门。汝等当学。尔时彼</a><a name="0554c22" id="0554c22">诸菩萨闻说是法皆大欢喜。以众妙华若</a><a name="0554c23" id="0554c23">干种色若干种香。散遍三千大千世界。供</a><a name="0554c24" id="0554c24">养于佛及此经法并诸菩萨已。稽首佛足</a><a name="0554c25" id="0554c25">叹未曾有言。释迦牟尼佛。乃能于此善行</a><a name="0554c26" id="0554c26">方便。言已忽然不现还到彼国</a><a name="0554c27" id="0554c27"><p><b>　　<A NAME="n278"></A>维摩诘所说经见阿[<a href='javascript:showpic("images/041309.gif")'>门@(人/(人*人))</a>]佛品第十二</b></a><a name="0554c28" id="0554c28"><p>尔时世尊问维摩诘。汝欲见如来。为以何</a><a name="0554c29" id="0554c29">等观如来乎。维摩诘言。如自观身实相。观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140554b.htm'><img src='up.gif' border=0></a>
<a href='T140555a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>