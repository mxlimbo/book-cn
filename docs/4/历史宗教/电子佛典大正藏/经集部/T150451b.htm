<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0630 佛说成具光明定意经 0451b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 630 佛说成具光明定意经</font> <font face='Arial'>(卷1)</font> <font face='Arial'>T15, p0451b</h2></font><hr>
<span class='old'>
<p><p></span><a name="0451b01" id="0451b01"></a><a name="0451b02" id="0451b02"><p><b>　　<A NAME="n297"></A>No. 630</b></a><a name="0451b03" id="0451b03"><p class='juan'>
佛说成具光明定意经</p>
</a><a name="0451b04" id="0451b04"></a><a name="0451b05" id="0451b05"><p><span class='byline'>　　　　后汉天竺三藏支曜译</span><br></a><a name="0451b06" id="0451b06"><p>闻如是。一时佛在迦维罗卫国精舍中止。晨</a><a name="0451b07" id="0451b07">朝整服呼语阿难。汝请诸明士除恶众及无</a><a name="0451b08" id="0451b08">着履迹等来。今日当有上问异要。于是阿难</a><a name="0451b09" id="0451b09">受敕。应时遍宣如来教于四辈人。时有除恶</a><a name="0451b10" id="0451b10">无著履迹众。凡五千万人诣如来所。稽首于</a><a name="0451b11" id="0451b11">地毕而避住。复有贤女弃恶众及国中凡女人</a><a name="0451b12" id="0451b12">随诸贤女人。十四万众诣如来所。稽首于地</a><a name="0451b13" id="0451b13">退座而坐。复有明士八十亿万二千人诣如</a><a name="0451b14" id="0451b14">来所。稽首于地俨然恭住。复有文士居家修</a><a name="0451b15" id="0451b15">戒者。四万人相随来至。稽首于地毕各却住。</a><a name="0451b16" id="0451b16">佛以威神感动十方诸佛国。明士及上诸天</a><a name="0451b17" id="0451b17">应当成者及当发者。凡八百亿万人皆飞来</a><a name="0451b18" id="0451b18">至佛所。稽首于地列住空中。复有十二天神</a><a name="0451b19" id="0451b19">将军。将诸官属四十万人来诣佛所。稽首于</a><a name="0451b20" id="0451b20">地毕各分部住。佛左右立侍所当是日会时</a><a name="0451b21" id="0451b21">如一食顷悉至佛所佛即令坐。其有肉体未</a><a name="0451b22" id="0451b22">得四神足者。应皆就榻。十方诸来明士及诸</a><a name="0451b23" id="0451b23">天神身轻。或已得神足者皆踊在空中坐自</a><a name="0451b24" id="0451b24">然座。各各有化花盖。行列奇好。皆佛威变之</a><a name="0451b25" id="0451b25">所兴化也。诸来明士在会坐者率皆妙行。心</a><a name="0451b26" id="0451b26">清口净身服众戒。三秽六患五蔽已索。众烦</a><a name="0451b27" id="0451b27">热恼。杂垢沷若。疑网闭结。倒见之谬。不知</a><a name="0451b28" id="0451b28">之本。十二牵连皆已绝弃。净如月花。各随世</a><a name="0451b29" id="0451b29">习俗。依行立字<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150451a.htm'><img src='up.gif' border=0></a>
<a href='T150451c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>