<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0405c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷68)</font> 身念处品第七初 <font face='Arial'>T17, p0405c</h2></font><hr>
<span class='old'>
</a><a name="0405b28" id="0405b28">若兽。入者如石。其河两岸。生诸竹林。名曰吱</a><a name="0405b29" id="0405b29">遮。风吹相揩。自然生火。烧杀无量百千众</span><a name="0405c01" id="0405c01">生。行者复观。过此河已。有一大河。名曰斯陀。</a><a name="0405c02" id="0405c02">广十由旬。长三百由旬。无人能度。以水碱故。</a><a name="0405c03" id="0405c03">若有入者。身即碎裂过此河已。有渚名阎浮</a><a name="0405c04" id="0405c04">摩。有乾闼婆。名曰常乐。住此渚上。多行布</a><a name="0405c05" id="0405c05">施。净持禁戒。心常欢喜。离于忧恼。欲果具</a><a name="0405c06" id="0405c06">足。于此渚上。金树具足。毗琉璃花。充满池</a><a name="0405c07" id="0405c07">中。近须弥山。以山势力。一切河水。及诸禽兽。</a><a name="0405c08" id="0405c08">皆作金色。多有无量忧钵罗花。拘物陀花。处</a><a name="0405c09" id="0405c09">处酒河。洋洋溢流。自然稻米。不须种殖。其</a><a name="0405c10" id="0405c10">渚纵广二千由旬。过此渚已。无有一切山河</a><a name="0405c11" id="0405c11">树林。有一大海。名水沫轮。海中多有火毒</a><a name="0405c12" id="0405c12">恶龙。名曰电光。过此海已。有一大山。名涅</a><a name="0405c13" id="0405c13">蜜沙。山中有窟。名堤弥沙。黑暗之窟。窟中</a><a name="0405c14" id="0405c14">多有化生龙女。初夜化生。端正具足。庄严</a><a name="0405c15" id="0405c15">其身。寿命一夜。于日出时。则皆老死。杀生余</a><a name="0405c16" id="0405c16">业。故受斯报。过此山已。复有一山。名曰苏摩</a><a name="0405c17" id="0405c17">只利。纵广五百由旬。过此山已。有一大山。名</a><a name="0405c18" id="0405c18">须弥等。纵广五百由旬。于此山北。有一大林。</a><a name="0405c19" id="0405c19">名吱多迦林。有罗刹。名曰恶梦。住在此林。其</a><a name="0405c20" id="0405c20">行速疾。于眴目顷。能行至于百千由旬。为诸</a><a name="0405c21" id="0405c21">众生。作不利益。作不安乐</a><a name="0405c22" id="0405c22"><p>复次修行者。随顺观外身。观阎浮提郁单越</a><a name="0405c23" id="0405c23">二国中间。复有何等山河海渚。何处颇有</a><a name="0405c24" id="0405c24">不生不死非退非灭非业因缘。非爱别离。非</a><a name="0405c25" id="0405c25">怨憎会。是故于生死中得生厌离。应离缚着</a><a name="0405c26" id="0405c26">者。以求解脱。厌于生死。于生死中勿生贪</a><a name="0405c27" id="0405c27">乐。莫与爱心而共游戏。勿以爱网而自缠缚。</a><a name="0405c28" id="0405c28">莫乐生死。一切生死。炽然大苦。忧悲苦恼。爱</a><a name="0405c29" id="0405c29">别离苦。怨憎会苦。大火炽然。于地狱饿鬼畜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170405b.htm'><img src='up.gif' border=0></a>
<a href='T170406a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>