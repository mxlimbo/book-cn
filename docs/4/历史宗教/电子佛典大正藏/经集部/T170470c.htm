<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0470c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷3)</font> 不放逸品第六 <font face='Arial'>T17, p0470c</h2></font><hr>
<span class='old'>
</a><br><a name="0470b28" id="0470b28">　　是身老死侵　　　当厌离放逸</a><br><a name="0470b29" id="0470b29">　　放逸唯有苦　　　离此即解脱</span><br><a name="0470c01" id="0470c01">　　为放逸所牵　　　无智不能断</a><br><a name="0470c02" id="0470c02">　　不放逸最胜　　　诸天乐亲近</a><br><a name="0470c03" id="0470c03">　　若作放逸者　　　定知当退没</a><br><a name="0470c04" id="0470c04">　　一切诸众生　　　轮回不解脱</a><br><a name="0470c05" id="0470c05">　　由放逸罥索　　　萦缠难出离</a><br><a name="0470c06" id="0470c06">　　造恶则无福　　　作善非招罪</a><br><a name="0470c07" id="0470c07">　　放逸诸有情　　　常生颠倒见</a><br><a name="0470c08" id="0470c08">　　云何为罪福　　　非世俗所说</a><br><a name="0470c09" id="0470c09">　　智者善明了　　　不赞于放逸</a><br><a name="0470c10" id="0470c10">　　诸天若放逸　　　则减失善业</a><br><a name="0470c11" id="0470c11">　　当知此恶因　　　定招于苦果</a><br><a name="0470c12" id="0470c12">　　若意着诸欲　　　暂时生少乐</a><br><a name="0470c13" id="0470c13">　　则为彼破坏　　　退失生大苦</a><br><a name="0470c14" id="0470c14">　　境界常现前　　　愚夫不厌足</a><br><a name="0470c15" id="0470c15">　　痴迷着女人　　　则见其堕落</a><br><a name="0470c16" id="0470c16">　　由贪生放逸　　　习近诸女人</a><br><a name="0470c17" id="0470c17">　　于己命终时　　　彼则咸观看</a><br><a name="0470c18" id="0470c18">　　诸天若退没　　　独逝而无侣</a><br><a name="0470c19" id="0470c19">　　唯有善恶业　　　于后而随逐</a><br><a name="0470c20" id="0470c20">　　远离彼恶作　　　善修诸善行</a><br><a name="0470c21" id="0470c21">　　弃舍斯过咎　　　常乐不放逸</a><br><a name="0470c22" id="0470c22">　　放逸轮回本　　　离此为寂静</a><br><a name="0470c23" id="0470c23">　　彼二种差别　　　此说其自相</a><br><a name="0470c24" id="0470c24">　　智者常思惟　　　乐修于诸善</a><br><a name="0470c25" id="0470c25">　　正人依法行　　　则无于少苦</a><br><a name="0470c26" id="0470c26">　　众生处轮回　　　皆随于自业</a><br><a name="0470c27" id="0470c27">　　云何彼世间　　　为放逸破坏</a><br><a name="0470c28" id="0470c28">　　放逸第一缚　　　复能坏诸善</a><br><a name="0470c29" id="0470c29">　　为彼堕落因　　　作地狱苦本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170470b.htm'><img src='up.gif' border=0></a>
<a href='T170471a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>