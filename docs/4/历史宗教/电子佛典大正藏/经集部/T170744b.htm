<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0797b 佛说贫穷老公经 0744b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 797b 佛说贫穷老公经</font> <font face='Arial'>(卷1)</font> <font face='Arial'>T17, p0744b</h2></font><hr>
<span class='old'>
</a><br><a name="0744a28" id="0744a28">　　从罪复蒙福　　　得睹天中天</a><br><a name="0744a29" id="0744a29">　　能脱既往罪　　　垂命入法门</span><br><a name="0744b01" id="0744b01">　　永离悭贪心　　　长受智慧根</a><br><a name="0744b02" id="0744b02">　　世世侍佛边　　　保持万劫存　</p></a><a name="0744b03" id="0744b03"><p>于是老公比丘。说是偈已。礼佛而去</a><a name="0744b04" id="0744b04">佛说贫穷老公经<p class='juan'>
</p>

<p><p><p><a name="0744b05" id="0744b05"></a><a name="0744b06" id="0744b06"></a><a name="0744b07" id="0744b07"><p><b>　　<A NAME="n383"></A>No. 798</b></a><a name="0744b08" id="0744b08"><p class='juan'>
佛说进学经</p>
</a><a name="0744b09" id="0744b09"></a><a name="0744b10" id="0744b10"><p><span class='byline'>　　　　宋居士沮渠京声译</span><br></a><a name="0744b11" id="0744b11"><p>闻如是。一时佛游舍卫祇树之园须达精舍。</a><a name="0744b12" id="0744b12">大贤众千二百五十人。佛告诸比丘。有四雅</a><a name="0744b13" id="0744b13">行。智者常遵。丈夫所修。达士恒奉。不才愚夫</a><a name="0744b14" id="0744b14">所不好乐。何等为四。孝事父母悦色养足。</a><a name="0744b15" id="0744b15">守仁行慈终始不杀。惠施济乏未曾吝逆。遭</a><a name="0744b16" id="0744b16">值圣世捐荣履道。是四雅行。智者所遵。丈夫</a><a name="0744b17" id="0744b17">所修。达士所奉。不才愚夫所不好乐。佛时</a><a name="0744b18" id="0744b18">颂曰</a><a name="0744b19" id="0744b19"><p class='lg'>　　智者称孝　　　愍命慈活　　　放施普给</a><br><a name="0744b20" id="0744b20">　　超俗崇寂　　　如是正业　　　明士所习</a><br><a name="0744b21" id="0744b21">　　圣见已具　　　定至无为　</p></a><a name="0744b22" id="0744b22"><p>佛告比丘。复有二法。若在闲宴。或处大众。</a><a name="0744b23" id="0744b23">心行莫懈。一者静寂贤圣默定。二者博学讲</a><a name="0744b24" id="0744b24">论邃义。又有二施。饮食美味以安身命。敷</a><a name="0744b25" id="0744b25">散经典开微悦听。食施安身。法施迁神。一</a><a name="0744b26" id="0744b26">事虽快法施为最。是以比丘。念演妙法宣慧</a><a name="0744b27" id="0744b27">莫痴。既自洗濯并净尘着。如是道法永度无</a><a name="0744b28" id="0744b28">穷。乃名出家具足觉了。佛说经竟。比丘欢</a><a name="0744b29" id="0744b29">喜。作礼受教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170744a.htm'><img src='up.gif' border=0></a>
<a href='T170744c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>