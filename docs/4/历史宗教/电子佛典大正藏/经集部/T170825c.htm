<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0818 大庄严法门经 0825c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 818 大庄严法门经</font> <font face='Arial'>(卷1)</font> <font face='Arial'>T17, p0825c</h2></font><hr>
<span class='old'>
</a><a name="0825b28" id="0825b28">堪受教化。若闻我法即能信受。尔时文殊师</a><a name="0825b29" id="0825b29">利以神通力身放光明。映蔽日光悉不复现。</span><a name="0825c01" id="0825c01">何况余光。时文殊师利所著衣服。面各光照</a><a name="0825c02" id="0825c02">满一由旬。令彼多众皆悉睹见。复以种种众</a><a name="0825c03" id="0825c03">宝璎珞天冠臂印。庄严其身。欲令见者心生</a><a name="0825c04" id="0825c04">贪乐。作是事已。往诣女所当路而住。光照女</a><a name="0825c05" id="0825c05">身及长者子。驷马宝车所有光明皆悉闇蔽。</a><a name="0825c06" id="0825c06">犹如聚墨比于真金无有光明。彼金色女。见</a><a name="0825c07" id="0825c07">文殊师利众宝庄严衣服清洁光明远照。谓</a><a name="0825c08" id="0825c08">是天童自于己身及长者子。而生鄙恶不复</a><a name="0825c09" id="0825c09">爱乐。于文殊身及以衣服起贪着心。默自念</a><a name="0825c10" id="0825c10">言。我当就彼共为嬉戏。从心欲乐求索彼</a><a name="0825c11" id="0825c11">衣。作是念时。文殊师利威神力故。毗沙门王</a><a name="0825c12" id="0825c12">化为人像。从空而下立于女前而语之言。汝</a><a name="0825c13" id="0825c13">今不应于彼人所生贪欲心。何以故。彼人清</a><a name="0825c14" id="0825c14">净无贪欲故。金色女言。此是何人。毗沙门言。</a><a name="0825c15" id="0825c15">此是文殊师利童子菩萨。金色女言。云何名</a><a name="0825c16" id="0825c16">菩萨愿善说之。为是天耶。为是夜叉。为乾闼</a><a name="0825c17" id="0825c17">婆阿修罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽为是帝</a><a name="0825c18" id="0825c18">释。为是梵天。为是四天王天耶。毗沙门言。非</a><a name="0825c19" id="0825c19">天。非夜叉。非乾闼婆。非阿修罗。非迦楼罗。</a><a name="0825c20" id="0825c20">非紧那罗。非摩[<a href='javascript:showpic("images/023523.gif")'>目*侯</a>]罗伽。亦非帝释。亦非梵天。</a><a name="0825c21" id="0825c21">亦非四天王天。如是等辈悉非菩萨。言菩萨</a><a name="0825c22" id="0825c22">者。一切众生随所愿求悉能满足不生悭吝。</a><a name="0825c23" id="0825c23">是名菩萨。时胜金色女即作是念。如所说者。</a><a name="0825c24" id="0825c24">我今乞衣必定应得。即便下车向文殊师利</a><a name="0825c25" id="0825c25">所。到已白言。文殊师利。愿能施我所著衣裳</a><a name="0825c26" id="0825c26">文殊师利言。妹汝若能发阿耨多罗三藐三</a><a name="0825c27" id="0825c27">菩提心者。当与汝衣。女言。文殊师利。何者名</a><a name="0825c28" id="0825c28">为菩提心耶。文殊师利言。汝身即是菩提。女</a><a name="0825c29" id="0825c29">言。云何我身即是菩提。愿重广说令我得解。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170825b.htm'><img src='up.gif' border=0></a>
<a href='T170826a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>