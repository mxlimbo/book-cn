<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0568a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷3)</font> <font face='Arial'>T15, p0568a</h2></font><hr>
<span class='old'>
</a><br><a name="0567c28" id="0567c28">　　伴党挑臂随路行　　　若入聚落现异相</a><br><a name="0567c29" id="0567c29">　　如是不应仪式人　　　昼夜系心在童女</span><br><a name="0568a01" id="0568a01">　　于彼色声常爱着　　　游行村邑现是仪</a><br><a name="0568a02" id="0568a02">　　心常贪嗜于美食　　　戏笑歌舞及音乐</a><br><a name="0568a03" id="0568a03">　　贩卖贸易恒规利　　　喜乐饮宴及乘骑</a><br><a name="0568a04" id="0568a04">　　广贮积聚饮食已　　　命终坠堕三恶道</a><br><a name="0568a05" id="0568a05">　　专事垦殖及耕田　　　保玩自己所住处</a><br><a name="0568a06" id="0568a06">　　受他教命传书信　　　弃舍禁戒及威仪</a><br><a name="0568a07" id="0568a07">　　亲近白衣违佛教　　　毁破禁戒住恶道</a><br><a name="0568a08" id="0568a08">　　常作佛不赞叹业　　　所谓斗秤诸欺诳</a><br><a name="0568a09" id="0568a09">　　造作如是诸恶行　　　以此恶行堕恶道</a><br><a name="0568a10" id="0568a10">　　多饶财宝珠金贝　　　弃舍亲爱而出家</a><br><a name="0568a11" id="0568a11">　　不能安住净戒聚　　　还为贩肆作鄙业</a><br><a name="0568a12" id="0568a12">　　牛马雄雌相孚乳　　　惟恃财谷为胜想</a><br><a name="0568a13" id="0568a13">　　何为出家除须发　　　而不护戒及仪式</a><br><a name="0568a14" id="0568a14">　　我于过去行菩提　　　于千劫中修苦行</a><br><a name="0568a15" id="0568a15">　　为求如是寂灭定　　　愚人闻之生嗤笑</a><br><a name="0568a16" id="0568a16">　　行非梵行喜妄语　　　常贪利养趣恶道</a><br><a name="0568a17" id="0568a17">　　披梵行服为标式　　　毁戒谤定言非法</a><br><a name="0568a18" id="0568a18">　　彼此递互相破坏　　　不能应法求利养</a><br><a name="0568a19" id="0568a19">　　各欲共相求短失　　　命终堕于三恶趣</a><br><a name="0568a20" id="0568a20">　　百千人中难得一　　　谓能住于忍辱者</a><br><a name="0568a21" id="0568a21">　　朋党斗诤无量人　　　弃舍忍辱恒忿竞</a><br><a name="0568a22" id="0568a22">　　咸自称叹是菩萨　　　欲望声流遍诸国</a><br><a name="0568a23" id="0568a23">　　若得虚名自欣庆　　　尚无善行何况道</a><br><a name="0568a24" id="0568a24">　　我曾不闻亦不见　　　无有净行欲乐者</a><br><a name="0568a25" id="0568a25">　　诽谤此法无欣慕　　　而能获得菩提道</a><br><a name="0568a26" id="0568a26">　　为不活故多出家　　　不求一切佛菩提</a><br><a name="0568a27" id="0568a27">　　愚人安住我见中　　　闻说无我便惊怖</a><br><a name="0568a28" id="0568a28">　　彼此更互恒诤论　　　我慢自举相陵蔑</a><br><a name="0568a29" id="0568a29">　　自称己是说他非　　　常行不善妄欢喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150567c.htm'><img src='up.gif' border=0></a>
<a href='T150568b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>