<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0259c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷4)</font> 陀罗尼品第四 <font face='Arial'>T16, p0259c</h2></font><hr>
<span class='old'>
</a><a name="0259b28" id="0259b28">萨摩诃萨具足十法辩才明了。何等为十。所</a><a name="0259b29" id="0259b29">谓解结辩才。无尽辩才。无断绝辩才。无不润</span><a name="0259c01" id="0259c01">辩才。无下劣辩才。无怖畏辩才。无比辩才。不</a><a name="0259c02" id="0259c02">可沮坏辩才。无穷辩才。四无碍具足辩才。善</a><a name="0259c03" id="0259c03">男子。菩萨摩诃萨具是十法辩才明了。善男</a><a name="0259c04" id="0259c04">子。菩萨摩诃萨具足十法净洁辩才。何等</a><a name="0259c05" id="0259c05">为十。所谓无吃讷辩才。无恐怖辩才。无劣弱</a><a name="0259c06" id="0259c06">辩才。不自逞辩才。不损义辩才。不损文辩才。</a><a name="0259c07" id="0259c07">不失方法辩才。无失时辩才。无粗涩辩才。无</a><a name="0259c08" id="0259c08">不明了辩才。善男子。菩萨辩才无诸吃讷。所</a><a name="0259c09" id="0259c09">以者何。以无所畏故。菩萨在大众中如师子</a><a name="0259c10" id="0259c10">王不畏不怯。菩萨辩才不逞不谄。何以故。远</a><a name="0259c11" id="0259c11">烦恼故。有烦恼者而恒自逞非无烦恼。菩萨</a><a name="0259c12" id="0259c12">辩才义无损减。何以故。得法尔故。菩萨无无</a><a name="0259c13" id="0259c13">义辩才。何以故。证得法故。善男子。未证法者</a><a name="0259c14" id="0259c14">有义损减非得法者。菩萨辩才无文损<span class='corr'>减</span>。何</a><a name="0259c15" id="0259c15">以故。通学一切诸经论故。不学经论有失文</a><a name="0259c16" id="0259c16">章。若学经论无有此失。菩萨不失方法。何以</a><a name="0259c17" id="0259c17">故。已修一切诸方法故。菩萨善学无量经法</a><a name="0259c18" id="0259c18">不失时节。无前后失。故菩萨无粗涩辩才。无</a><a name="0259c19" id="0259c19">有粗恶无逆耳语。何以故。远离恶口诸过失</a><a name="0259c20" id="0259c20">故。菩萨辩才无不明了。何以故。具利根故。善</a><a name="0259c21" id="0259c21">男子。菩萨摩诃萨具是十法辩才净洁。善男</a><a name="0259c22" id="0259c22">子。菩萨摩诃萨具足十法。能令一切众生欢</a><a name="0259c23" id="0259c23">喜辩才。何等为十。所谓爱语。姿颜悦豫无有</a><a name="0259c24" id="0259c24">颦蹙。恒说义理。恒说正法。说法平等。不逞自</a><a name="0259c25" id="0259c25">能无所轻蔑。心无污染不轻躁动种种辩才。</a><a name="0259c26" id="0259c26">善男子。菩萨爱语。能令众生心得欢喜。姿</a><a name="0259c27" id="0259c27">颜光悦无有颦蹙。咨嗟具足和悦众生。恒说</a><a name="0259c28" id="0259c28">义理。优量语故悦众生心。恒为说法。利益</a><a name="0259c29" id="0259c29">语故而悦众生。说法平等。于诸众生令悦其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160259b.htm'><img src='up.gif' border=0></a>
<a href='T160260a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>