<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0410a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷2)</font> 分别三身品第三 <font face='Arial'>T16, p0410a</h2></font><hr>
<span class='old'>
</a><a name="0409c28" id="0409c28">住处。善男子。譬如有人愿欲得金。处处</a><a name="0409c29" id="0409c29">求觅。遂得金矿。既得矿已。即便碎之。择</span><a name="0410a01" id="0410a01">取精者炉中销炼。得清净金。随意回转。作</a><a name="0410a02" id="0410a02">诸镮钏种种严具。虽有诸用。金性不改。复</a><a name="0410a03" id="0410a03">次善男子。若善男子善女人。求胜解脱。修</a><a name="0410a04" id="0410a04">行世善。得见如来及弟子众。得亲近已。白</a><a name="0410a05" id="0410a05">佛言。世尊。何者为善。何者不善。何者正修</a><a name="0410a06" id="0410a06">得清净行。诸佛如来及弟子众。见彼问时。</a><a name="0410a07" id="0410a07">如是思惟。是善男子善女人。欲求清净。欲</a><a name="0410a08" id="0410a08">听正法。即便为说令其开悟。彼既闻已正</a><a name="0410a09" id="0410a09">念忆持。发心修行得精进力。除懒惰障灭</a><a name="0410a10" id="0410a10">一切罪。于诸学处。离不尊重。息掉悔心。</a><a name="0410a11" id="0410a11">入于初地。依初地心。除利有情障。得入二</a><a name="0410a12" id="0410a12">地。于此地中。除不逼恼障。入于三地。于此</a><a name="0410a13" id="0410a13">地中。除心软净障。入于四地。于此地中。</a><a name="0410a14" id="0410a14">除善方便障。入于五地。于此地中。除见</a><a name="0410a15" id="0410a15">真俗障。入于六地。于此地中除见行相障。</a><a name="0410a16" id="0410a16">入于七地。于此地中。除不见灭相障。入</a><a name="0410a17" id="0410a17">于八地。于此地中。除不见生相障。入于九</a><a name="0410a18" id="0410a18">地。于此地中。除六通障。入于十地。于此</a><a name="0410a19" id="0410a19">地中。除所知障。除根本心。入如来地。如来</a><a name="0410a20" id="0410a20">地者由三净故。名极清净。云何为三。一者</a><a name="0410a21" id="0410a21">烦恼净。二者苦净。三者相净。譬如真金镕销</a><a name="0410a22" id="0410a22">治炼。既烧打已无复尘垢。为显金性本清</a><a name="0410a23" id="0410a23">净故。金体清净。非谓无金。譬如浊水。澄</a><a name="0410a24" id="0410a24">渟清净。无复滓秽。为显水性本清净故。非</a><a name="0410a25" id="0410a25">谓无水。如是法身。与烦恼离。苦集除已</a><a name="0410a26" id="0410a26">无复余习。为显佛性本清净故。非谓无</a><a name="0410a27" id="0410a27">体。譬如虚空烟云尘雾之所障蔽。若除屏</a><a name="0410a28" id="0410a28">已是空界净非谓无空。如是法身一切众</a><a name="0410a29" id="0410a29">苦悉皆尽故。说为清净非谓无体。譬如有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160409c.htm'><img src='up.gif' border=0></a>
<a href='T160410b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>