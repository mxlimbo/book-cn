<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0481 持人菩萨经 0627a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 481 持人菩萨经</font> <font face='Arial'>(卷1)</font> 持人菩萨经四事品第一 <font face='Arial'>T14, p0627a</h2></font><hr>
<span class='old'>
</a><a name="0626c28" id="0626c28">致道力。速成精进。一切愍慧行不回转。以</a><a name="0626c29" id="0626c29">不回转究畅道法。成就功德已成功勋。疾逮</span><a name="0627a01" id="0627a01">诸法通达慧力。以逮是者则世众祐。便致畅</a><a name="0627a02" id="0627a02">毕无碍之德。乃行如来。逮得圣慧观如来。</a><a name="0627a03" id="0627a03">不久证明如来道慧。佛告持人。佛往宿世行</a><a name="0627a04" id="0627a04">菩萨业无央数劫。为灯光佛所见授决。最后</a><a name="0627a05" id="0627a05">究竟。逮如是像清净慧力。所度无极。若有菩</a><a name="0627a06" id="0627a06">萨致是慧者便转法轮。我亦如今所转法轮。</a><a name="0627a07" id="0627a07">畅师子吼。亦复若斯。以致斯慧。便于诸法而</a><a name="0627a08" id="0627a08">得自在。已得自在便成大道。若欲逮是无极</a><a name="0627a09" id="0627a09">道慧。当学是法。亦复不久当疾得佛无极正</a><a name="0627a10" id="0627a10">觉</a><a name="0627a11" id="0627a11"><p><b>　　<A NAME="n315"></A>持人菩萨经妙慧超王佛品第二</b></a><a name="0627a12" id="0627a12"><p>佛告持人。乃往过去久远世时。无央数劫不</a><a name="0627a13" id="0627a13">可称限。越是无量。尔时有佛。号妙慧超王如</a><a name="0627a14" id="0627a14">来至真等正觉明行成为善逝世间解无上士</a><a name="0627a15" id="0627a15">道法御天人师为佛世尊。其佛世时诸声闻</a><a name="0627a16" id="0627a16">众不可计数。其诸菩萨无央数会。皆是其佛</a><a name="0627a17" id="0627a17">本学道时至愿所致。佛国清净功勋巍巍。其</a><a name="0627a18" id="0627a18">佛国土无三恶趣八难之处。众生安隐福同</a><a name="0627a19" id="0627a19">快乐。皆离贪欲除去五盖。如是比像无世俗</a><a name="0627a20" id="0627a20">义。唯以道品而相娱乐。以四禅定而行正</a><a name="0627a21" id="0627a21">受。佛言。持人。其妙慧超王如来。寿八十亿垓</a><a name="0627a22" id="0627a22">百千劫。其国土人寿三十亿垓。当尔世时无</a><a name="0627a23" id="0627a23">有国王典制万民。唯以妙慧超王如来至真</a><a name="0627a24" id="0627a24">为法王。咸共称曰无上道王。其妙慧超王如</a><a name="0627a25" id="0627a25">来至真。诸菩萨众能为一切。普决疑网多所</a><a name="0627a26" id="0627a26">欢悦颁宣菩萨无极法藏。时诸菩萨闻佛所</a><a name="0627a27" id="0627a27">说如是比像清净法力。五百菩萨一心精进</a><a name="0627a28" id="0627a28">夙夜殷勤。不想念坐不想求食。尽其形寿</a><a name="0627a29" id="0627a29">不念服饰。唯念至真无极道王。思是像法清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140626c.htm'><img src='up.gif' border=0></a>
<a href='T140627b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>