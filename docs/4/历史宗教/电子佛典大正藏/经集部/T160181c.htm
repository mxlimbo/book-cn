<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0181c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷7)</font> 叹教品第二十五 <font face='Arial'>T16, p0181c</h2></font><hr>
<span class='old'>
</a><a name="0181b28" id="0181b28">无上士调御丈夫天人师佛世尊。寿七万岁。</a><a name="0181b29" id="0181b29">其声闻众有三大会。初会说法八十那由他</span><a name="0181c01" id="0181c01">人皆得成道。中会说法六十那由他人。后会</a><a name="0181c02" id="0181c02">说法四十那由他人亦皆得道。舍利弗。彼佛</a><a name="0181c03" id="0181c03">灭后正法住世满四千岁法欲灭时。有一比</a><a name="0181c04" id="0181c04">丘名曰妙智。利根聪达多闻智慧。时阎浮提</a><a name="0181c05" id="0181c05">王名曰欢喜。王所住城亦名欢喜。其城纵长</a><a name="0181c06" id="0181c06">十二由旬广七由旬。丰乐安静人民充满。时</a><a name="0181c07" id="0181c07">此城中有一长者名曰柔软。长者有子名曰</a><a name="0181c08" id="0181c08">利意(丹喜)。诣妙智所于一面坐。妙智比丘即</a><a name="0181c09" id="0181c09">时为说菩萨之法。是长者子闻法欢喜。即持</a><a name="0181c10" id="0181c10">宝衣价直亿金以为供养。作如是言。善哉法</a><a name="0181c11" id="0181c11">师。所说微妙愿顾我舍说如斯法。当令我等</a><a name="0181c12" id="0181c12">获大利益。法师法施亦复大果。我从今日当</a><a name="0181c13" id="0181c13">尽形寿。供养衣服饮食汤药资生所须。并及</a><a name="0181c14" id="0181c14">法师同意徒友。我亦尽形供养供给。妙智比</a><a name="0181c15" id="0181c15">丘可言善哉。时长者子头面礼足右绕已去。</a><a name="0181c16" id="0181c16">于后妙智往诣其舍。教化利意(丹喜下同)父母眷</a><a name="0181c17" id="0181c17">属。皆令志求无上菩提。是长者子以此福</a><a name="0181c18" id="0181c18">德。经历无量阿僧祇劫未曾离佛。常得闻法。</a><a name="0181c19" id="0181c19">遇善知识。舍利弗。汝谓利意是异人乎。勿</a><a name="0181c20" id="0181c20">造斯观即我身是。时利意父柔软长者迦叶</a><a name="0181c21" id="0181c21">佛是。舍利弗。汝意谓是利意父母家内眷属。</a><a name="0181c22" id="0181c22">于无上道有退转乎。勿造斯观。何以故。是诸</a><a name="0181c23" id="0181c23">人等皆已必定无上菩提。今于我所净修梵</a><a name="0181c24" id="0181c24">行。吾即为授无上道记。舍利弗。妙智比丘即</a><a name="0181c25" id="0181c25">于彼身而般涅槃。若此比丘不以小乘入涅</a><a name="0181c26" id="0181c26">槃者。但为利意一人说法福德因缘应成佛</a><a name="0181c27" id="0181c27">道。况乃复为柔软长者及诸眷属说法福德。</a><a name="0181c28" id="0181c28">舍利弗。若是比丘不入涅槃。不见世界所有</a><a name="0181c29" id="0181c29">一切供养之具能报其恩。何以故。我从妙智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160181b.htm'><img src='up.gif' border=0></a>
<a href='T160182a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>