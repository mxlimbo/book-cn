<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0274a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷1)</font> <font face='Arial'>T15, p0274a</h2></font><hr>
<span class='old'>
</a><br><a name="0273c28" id="0273c28">　　饥渴寒热百千苦　　　众生常困此诸恼</a><br><a name="0273c29" id="0273c29">　　身心苦厄无穷尽　　　云何善人加诸恼</span><br><a name="0274a01" id="0274a01">　　譬如病疮以针刺　　　亦如狱囚考未决</a><br><a name="0274a02" id="0274a02">　　苦厄缠身众恼集　　　云何慈悲更令剧　</p></a><a name="0274a03" id="0274a03"><p>如是种种呵恼觉。如是种种正观除恼觉</a><a name="0274a04" id="0274a04"><p>问曰。云何除亲里觉</a><a name="0274a05" id="0274a05"><p>答曰。应如是念。世界生死中自业缘牵。何者</a><a name="0274a06" id="0274a06">是亲何者非亲。但以愚痴故横生着心计为</a><a name="0274a07" id="0274a07">我亲。过去世非亲为亲。未来世非亲为亲。今</a><a name="0274a08" id="0274a08">世是亲过去非亲。譬如鸟栖暮集一树晨飞</a><a name="0274a09" id="0274a09">各随缘去。家属亲里亦复如是。生世界中各</a><a name="0274a10" id="0274a10">各自异心。缘会故亲缘散故疏。无有定实因</a><a name="0274a11" id="0274a11">缘果报。共相亲近。譬如干沙缘手团握。缘捉</a><a name="0274a12" id="0274a12">故合缘放故散。父母养子老当得报。子蒙怀</a><a name="0274a13" id="0274a13">抱养育故应报。若顺其意则亲。若逆其意是</a><a name="0274a14" id="0274a14">贼。有亲不能益而反害。有非亲无损而大益。</a><a name="0274a15" id="0274a15">人以因缘故而生爱。爱因缘故而更断。譬如</a><a name="0274a16" id="0274a16">画师作妇女像还自爱着。此亦如是。自生染</a><a name="0274a17" id="0274a17">着染着于外。过去世中汝有亲里。今世于汝</a><a name="0274a18" id="0274a18">复何所作。汝亦不能益过去亲。过去亲不益</a><a name="0274a19" id="0274a19">汝。两不相益。空念之为是亲非亲。世界中不</a><a name="0274a20" id="0274a20">定无边。如阿罗汉教新出家恋亲弟子言。如</a><a name="0274a21" id="0274a21">恶人吐食更欲还啖。汝亦如是。汝已得出家。</a><a name="0274a22" id="0274a22">何以还欲爱着。是剃发染衣是解脱相。汝着</a><a name="0274a23" id="0274a23">亲里不得解脱还为爱所系。三界无常流转</a><a name="0274a24" id="0274a24">不定。若亲非亲。虽今亲里久久则灭。如是十</a><a name="0274a25" id="0274a25">方众生回转。亲里无定是非我亲。人欲死时</a><a name="0274a26" id="0274a26">无心无识。直视不转闭气命绝如堕闇坑。是</a><a name="0274a27" id="0274a27">时亲里家属安在。若初生时先世非亲今强</a><a name="0274a28" id="0274a28">和合作亲。若当死时复非亲。如是思惟不当</a><a name="0274a29" id="0274a29">着亲。如人儿死。一时三处父母俱时啼哭。诳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150273c.htm'><img src='up.gif' border=0></a>
<a href='T150274b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>