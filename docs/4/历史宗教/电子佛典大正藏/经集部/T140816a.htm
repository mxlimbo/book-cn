<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0534 佛说月光童子经 0816a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 534 佛说月光童子经</font> <font face='Arial'>(卷1)</font> <font face='Arial'>T14, p0816a</h2></font><hr>
<span class='old'>
</a><a name="0815c17" id="0815c17">受我请。果如所图。诸师及五百弟子。皆大</a><a name="0815c18" id="0815c18">欢喜不能自胜。诸梵志等普喜并言。长者</span><a name="0816a01" id="0816a01">速还。作火坑毒饭。严以待之。长者还家。敕</a><a name="0816a02" id="0816a02">外密令。中门外掘作火坑。毒饭严以待之。长</a><a name="0816a03" id="0816a03">者有子。名曰月光。厥年十六。天姿挺特仪</a><a name="0816a04" id="0816a04">容端正。博通群籍贯综神摸。天文地理靡不</a><a name="0816a05" id="0816a05">照焉。高名动世群儒师仰。慈悲愍世生死</a><a name="0816a06" id="0816a06">之苦。降德普入欲度众生。谏父申日。佛为</a><a name="0816a07" id="0816a07">大圣三界之尊。道德清净言教真正。三达</a><a name="0816a08" id="0816a08">之圣慈悲喜护。心过慈母当蒙得度。更兴</a><a name="0816a09" id="0816a09">逆恶悕望天福岂不惑哉。昔者世尊求道之</a><a name="0816a10" id="0816a10">日。坐于道场元吉树下。第六天魔。见佛高</a><a name="0816a11" id="0816a11">远三毒已灭。秽冥以索慧明独存。神圣无</a><a name="0816a12" id="0816a12">上诸天所宗。上帝亲下万神侍卫。内怀嫉妒</a><a name="0816a13" id="0816a13">心中烦毒。念其道成当必胜我。饮食不甘</a><a name="0816a14" id="0816a14">伎乐不御。即升正殿召博问臣议。设方计</a><a name="0816a15" id="0816a15">毁败其道。群臣启曰。菩萨神圣道力无上。</a><a name="0816a16" id="0816a16">威震三界德伏十方。非是臣等所可谋向。</a><a name="0816a17" id="0816a17">于时魔王赫威奋发震曜天地。召诸鬼兵</a><a name="0816a18" id="0816a18">兴军聚众。带甲亿万旌旗曀日光曜蔽天。宣</a><a name="0816a19" id="0816a19">敕士众皆使变化。奇形异类数百千种。虫头</a><a name="0816a20" id="0816a20">人躯鬼魅可畏。担山负石口眼吐火。围绕</a><a name="0816a21" id="0816a21">菩萨齐声踏地。牛吼唱噭震动八荒。山崩地</a><a name="0816a22" id="0816a22">裂树木摧折。海水波荡踊沸六原。溢流</a><a name="0816a23" id="0816a23">浩汗高波滔天。百姓惊怖巢木栖山。潜龙妄</a><a name="0816a24" id="0816a24">踊鸷鸟惊翔师子慑窜。金翅鸟王魔竭</a><a name="0816a25" id="0816a25">大鱼顺流低仰。群神怖悸逃走遁藏。千变</a><a name="0816a26" id="0816a26">万化群凶相将。毒恶逆类弥漫纵横。一时</a><a name="0816a27" id="0816a27">集恶向于世尊。佛直以放慈心之力。举手</a><a name="0816a28" id="0816a28">指之。群恶鬼兵一时伏擗。齐心叉手头</a><a name="0816a29" id="0816a29">面自归。当于尔时如来即便降伏。弥天之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140815c.htm'><img src='up.gif' border=0></a>
<a href='T140816b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>