<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0487 离垢慧菩萨所问礼佛法经 0699c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 487 离垢慧菩萨所问礼佛法经</font> <font face='Arial'>(卷1)</font> 离垢慧菩萨所问礼佛法经序 <font face='Arial'>T14, p0699c</h2></font><hr>
<span class='old'>
</a><a name="0699b28" id="0699b28"><p>又作是言。我今以身口意三业善根。共诸众</a><a name="0699b29" id="0699b29">生归依于佛常不离佛。如是归依坐道场者。</span><a name="0699c01" id="0699c01">常住常恒不迁变者。不老不死不灭坏者。无</a><a name="0699c02" id="0699c02">住无缘性寂静者。住于法舍作大护念为洲</a><a name="0699c03" id="0699c03">渚者。为归为依证涅槃者。于诸法中住最上</a><a name="0699c04" id="0699c04">者。我今至诚殷勤郑重。归命如是诸佛正法。</a><a name="0699c05" id="0699c05">重又如上至诚归命住种性中诸菩萨等。从</a><a name="0699c06" id="0699c06">欢喜地乃至法云。住于十地诸菩萨僧</a><a name="0699c07" id="0699c07"><p>次应忏悔当作是言。唯愿十方诸佛世尊。证</a><a name="0699c08" id="0699c08">知忆念哀受我忏。身业三种。行杀盗淫。口业</a><a name="0699c09" id="0699c09">有四。妄言恶口两舌绮语。意三业行谓贪嗔</a><a name="0699c10" id="0699c10">痴。自作教他见作随喜。如是十恶今悉忏悔。</a><a name="0699c11" id="0699c11">又重思惟。无始已来轮转六道。于诸众生种</a><a name="0699c12" id="0699c12">种欺负。大斗重秤取物自资。轻秤小斗便与</a><a name="0699c13" id="0699c13">他物。假饰衣金潜行毒药。皆为损害今悉忏</a><a name="0699c14" id="0699c14">悔。或谤三乘。妄说法律。轻慢三宝。欺[<a href='javascript:showpic("images/035597.gif")'>言*罔</a>]二</a><a name="0699c15" id="0699c15">亲。于诸尊长和上阇梨耆老之前。不生只</a><a name="0699c16" id="0699c16">敬。如是等过去诸罪今悉忏悔。现在恶业诚</a><a name="0699c17" id="0699c17">心发露。所未作者更不敢作。今于诸佛诸</a><a name="0699c18" id="0699c18">菩萨等最大众首。无比无上无等等前。发露</a><a name="0699c19" id="0699c19">忏悔不敢覆藏。一忏已后更不重造。如是忏</a><a name="0699c20" id="0699c20">悔。第二第三亦如上说</a><a name="0699c21" id="0699c21"><p>次应劝请当作是言。十方诸佛。若未转法轮。</a><a name="0699c22" id="0699c22">若欲入涅槃者。我皆劝请唯愿久住。于无量</a><a name="0699c23" id="0699c23">劫愍诸众生。雨大法雨转正法轮。不般涅槃</a><a name="0699c24" id="0699c24"><p>次应随喜当作是言。十方所有三乘贤圣数</a><a name="0699c25" id="0699c25">如恒沙。及一切众生。修行六度助菩提法。我</a><a name="0699c26" id="0699c26">皆随喜</a><a name="0699c27" id="0699c27"><p>次应回向当作是言。十方三世诸佛作业。及</a><a name="0699c28" id="0699c28">诸菩萨声闻缘觉所行六度。尽已回向无上</a><a name="0699c29" id="0699c29">菩提。我亦如是回向佛道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140699b.htm'><img src='up.gif' border=0></a>
<a href='T140700a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>