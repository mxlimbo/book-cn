<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0434 佛说称扬诸佛功德经 0091b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 434 佛说称扬诸佛功德经</font> <font face='Arial'>(卷1)</font> <font face='Arial'>T14, p0091b</h2></font><hr>
<span class='old'>
</a><a name="0091a28" id="0091a28">多不乎。舍利弗言。甚多甚多。不可思议。佛</a><a name="0091a29" id="0091a29">言。分大海水一渧为一分。布施功德犹若一</span><a name="0091b01" id="0091b01">渧。持佛名者所得功德。如大海水不可为</a><a name="0091b02" id="0091b02">喻。少功德人不能堪任听斯经典。若使有人</a><a name="0091b03" id="0091b03">久殖德本。得闻斯法信而不疑。若使地狱</a><a name="0091b04" id="0091b04">畜生饿鬼及长寿天闻此经者尚得大福。况</a><a name="0091b05" id="0091b05">复有人已种德本。闻斯经法所得功德宁可</a><a name="0091b06" id="0091b06">喻乎</a><a name="0091b07" id="0091b07"><p>复次舍利弗。东方去此佛土。度二十佛刹。</a><a name="0091b08" id="0091b08">有世界名曰丰饶。其国有佛。号内丰珠光</a><a name="0091b09" id="0091b09">如来至真等正觉明行成为善逝世间解无上</a><a name="0091b10" id="0091b10">士道法御天人师号曰众祐度人无量。其有</a><a name="0091b11" id="0091b11">得闻内丰珠光如来名者。一心信乐持讽诵</a><a name="0091b12" id="0091b12">念。斯等皆当获大功德。终不畏堕三涂之难。</a><a name="0091b13" id="0091b13">所发弘誓如意得满大乘之愿。若今现在般</a><a name="0091b14" id="0091b14">泥洹后。其有得闻内丰珠光如来名者信乐</a><a name="0091b15" id="0091b15">诵念。斯等皆当得大乘法乐而以自娱。及受</a><a name="0091b16" id="0091b16">天上人中快乐。常当得生清净佛土。于诸佛</a><a name="0091b17" id="0091b17">国具满众愿。从意所欲于三乘法而得灭度。</a><a name="0091b18" id="0091b18">于其中间从此佛所。获功德聚甚大弘广。</a><a name="0091b19" id="0091b19">恒沙劫中所作众罪。悉当弃舍不受。唯除</a><a name="0091b20" id="0091b20">逆罪起嗔恚意向诸快士。此等之类于久长</a><a name="0091b21" id="0091b21">世。地狱之中受斯罪毕。因得闻此佛名功德</a><a name="0091b22" id="0091b22">所致。其后如愿于三乘中而取灭度。当知</a><a name="0091b23" id="0091b23">舍利弗。众恶之行慎莫造作。如我于此经中</a><a name="0091b24" id="0091b24">上章所说。不可起恚向于焦柱。何况怀恶</a><a name="0091b25" id="0091b25">向于众生。已立信心向成道者。况起嗔恚怀</a><a name="0091b26" id="0091b26">于诽谤。向诸如来无量慧等。如此之人于无</a><a name="0091b27" id="0091b27">数劫在地狱中。具受无量苦恼之罪。尔乃得</a><a name="0091b28" id="0091b28">出。我为斯等求于大乘信解者故。而说斯法。</a><a name="0091b29" id="0091b29">其有毁坏大乘法者。实当具受无量大苦。信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140091a.htm'><img src='up.gif' border=0></a>
<a href='T140091c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>