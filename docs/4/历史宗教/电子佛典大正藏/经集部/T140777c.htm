<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0509 阿阇世王授决经 0777c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 509 阿阇世王授决经</font> <font face='Arial'>(卷1)</font> <font face='Arial'>T14, p0777c</h2></font><hr>
<span class='old'>
</a><a name="0777b28" id="0777b28">所作虽多心不专一。不如此母注心于佛也。</a><a name="0777b29" id="0777b29">乃更往请。佛宿敕诸园监。各令晨采好华。早</span><a name="0777c01" id="0777c01">送入宫至中。佛便晨出祇洹徐徐缓行。随</a><a name="0777c02" id="0777c02">道为人民说法。投日中至宫。有一园监持华</a><a name="0777c03" id="0777c03">适出园巷。正与佛会于大道之衢。闻佛说经</a><a name="0777c04" id="0777c04">一心欢喜。即以所持华悉散佛上。花皆住于</a><a name="0777c05" id="0777c05">空中当佛头上。佛即授决曰。汝已供养九十</a><a name="0777c06" id="0777c06">亿佛。却后百四十劫汝当为佛。号曰觉华如</a><a name="0777c07" id="0777c07">来。其人欢喜。即时轻举身升虚空。来下作</a><a name="0777c08" id="0777c08">礼毕。即更自念。我王为人性大严急。故宿</a><a name="0777c09" id="0777c09">敕我斋戒将华当以供佛。而我悉自以上佛。</a><a name="0777c10" id="0777c10">空手而往必当杀我。便径归家置空华箱于</a><a name="0777c11" id="0777c11">户外。入告妇言。我朝来未食。王今当杀我</a><a name="0777c12" id="0777c12">急为具食。妇闻大惶懅曰。王何故相杀。便为</a><a name="0777c13" id="0777c13">妇本末说之。妇即出。至窖下具食。天帝释</a><a name="0777c14" id="0777c14">便以天华满空箱中。妇持食还。见户外箱中</a><a name="0777c15" id="0777c15">华满如故光色非凡。即以告夫。夫出户视。知</a><a name="0777c16" id="0777c16">是天花心大欢喜。止不复食便持华入。王适</a><a name="0777c17" id="0777c17">出迎佛。道与王相逢。王见华大好世间希有。</a><a name="0777c18" id="0777c18">即问监曰。我园中大有此好华乃尔。而汝前</a><a name="0777c19" id="0777c19">后不送上。汝罪应死宁知之不。监曰。大王</a><a name="0777c20" id="0777c20">园中无有此华。臣朝早将园华道路逢佛。不</a><a name="0777c21" id="0777c21">胜欢喜。尽以上佛。即授与我决。知当杀故</a><a name="0777c22" id="0777c22">过家索食。比其顷出视空箱中。复见此华。必</a><a name="0777c23" id="0777c23">是天华非园所有。今我生既卑贱。为王守园。</a><a name="0777c24" id="0777c24">拘制县官不得行道。一已授决。正尔而死。</a><a name="0777c25" id="0777c25">必生天上。十方佛前无所拘制。可得恣意行</a><a name="0777c26" id="0777c26">道。王若相杀我无所在也。王闻授决。便</a><a name="0777c27" id="0777c27">生惭怖。肃然毛竖。即起作礼。长跪忏悔。佛</a><a name="0777c28" id="0777c28">至宫饭食已讫。咒愿而去。王复问只婆曰。我</a><a name="0777c29" id="0777c29">前请佛而老母受决。今日设福而园监受决。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140777b.htm'><img src='up.gif' border=0></a>
<a href='T140778a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>