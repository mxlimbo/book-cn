<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0451 药师琉璃光七佛本愿功德经 0409b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 451 药师琉璃光七佛本愿功德经</font> <font face='Arial'>(卷1)</font> <font face='Arial'>T14, p0409b</h2></font><hr>
<span class='old'>
</a><a name="0409a28" id="0409a28">提得不退转。尔时世尊赞曼殊室利菩萨</a><a name="0409a29" id="0409a29">言。善哉善哉曼殊室利。汝以大悲愍念</span><a name="0409b01" id="0409b01">无量业障有情。种种疾病忧悲苦恼得安乐</a><a name="0409b02" id="0409b02">故。劝请我说诸佛名号本愿功德国土庄</a><a name="0409b03" id="0409b03">严。此由如来威神之力令发斯问。汝今谛</a><a name="0409b04" id="0409b04">听极善思惟。当为汝说。曼殊室利言。惟</a><a name="0409b05" id="0409b05">愿为说。我等乐闻</a><a name="0409b06" id="0409b06"><p>佛告曼殊室利。东方去此过四弶伽河沙</a><a name="0409b07" id="0409b07">佛土。有世界名曰光胜。佛号善名称吉祥</a><a name="0409b08" id="0409b08">王如来应正等觉明行圆满善逝世间解无上</a><a name="0409b09" id="0409b09">丈夫调御士天人师佛世尊。有无量亿众不</a><a name="0409b10" id="0409b10">退菩萨之所围绕。安住七宝胜妙庄严师子</a><a name="0409b11" id="0409b11">之坐现在说法。曼殊室利。彼佛国土清净严</a><a name="0409b12" id="0409b12">饰。纵广正等百千踰缮那。以赡部金而为</a><a name="0409b13" id="0409b13">其地。平正柔软气如天香。无诸恶趣及女人</a><a name="0409b14" id="0409b14">名。亦无瓦砾沙石棘刺。宝树行列花果滋</a><a name="0409b15" id="0409b15">繁。多有浴池皆以金银真珠杂宝而为砌</a><a name="0409b16" id="0409b16">饰。曼殊室利。彼国菩萨皆于七宝莲花化</a><a name="0409b17" id="0409b17">生。是故净信善男子善女人。皆当愿生彼</a><a name="0409b18" id="0409b18">佛国土。曼殊室利。彼佛如来应正等觉。</a><a name="0409b19" id="0409b19">从初发心行菩萨道时。发八大愿云何为</a><a name="0409b20" id="0409b20">八</a><a name="0409b21" id="0409b21"><p>第一大愿。愿我来世得无上菩提时。若有</a><a name="0409b22" id="0409b22">众生。为诸病苦逼切其身。热病诸疟蛊道</a><a name="0409b23" id="0409b23">厌魅起尸鬼等之所恼害。若能至心称我</a><a name="0409b24" id="0409b24">名者。由是力故所有病苦悉皆消灭。乃至</a><a name="0409b25" id="0409b25">证得无上菩提</a><a name="0409b26" id="0409b26"><p>第二大愿。愿我来世得菩提时。若有众生。</a><a name="0409b27" id="0409b27">盲聋喑哑白癞瘨狂众病所困。若能至心称</a><a name="0409b28" id="0409b28">我名者。由是力故。诸根具足众病消灭。乃</a><a name="0409b29" id="0409b29">至菩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140409a.htm'><img src='up.gif' border=0></a>
<a href='T140409c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>