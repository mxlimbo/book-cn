<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0078a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷8)</font> 有行无行品第二十四 <font face='Arial'>T16, p0078a</h2></font><hr>
<span class='old'>
</a><a name="0077c28" id="0077c28">则无言教。云何以无言教之法。令有言教耶。</a><a name="0077c29" id="0077c29">唯愿世尊一一分别。佛告舍利弗言。云何舍</span><a name="0078a01" id="0078a01">利弗。有行体性为空不乎舍利弗白佛言。世</a><a name="0078a02" id="0078a02">尊。有行体性空如空。佛复问舍利弗。云何</a><a name="0078a03" id="0078a03">族姓子。无行空性如何。舍利弗白佛言。世</a><a name="0078a04" id="0078a04">尊。无行空性即有行空性是也。佛告舍利弗。</a><a name="0078a05" id="0078a05">若无行空性即有行空性者。今大迦叶。何以</a><a name="0078a06" id="0078a06">故。但说有行不说有行空。亦不说无行。亦</a><a name="0078a07" id="0078a07">不说无行空性耶。舍利弗白佛言。世尊。云</a><a name="0078a08" id="0078a08">何有行空性。云何无行空性。佛告舍利弗言。</a><a name="0078a09" id="0078a09">谛听谛听善思念之。吾当与汝敷演其义。对</a><a name="0078a10" id="0078a10">曰如是世尊。佛告舍利弗。云何族姓子。成</a><a name="0078a11" id="0078a11">五阴身四大成就舍本所生。如此众生若外</a><a name="0078a12" id="0078a12">见色。于眼识中自起尘劳。分别此识不从外</a><a name="0078a13" id="0078a13">来亦不从内出。由识分别乃生此患。云何</a><a name="0078a14" id="0078a14">族姓子。五阴法界为尔不乎。舍利弗言。如</a><a name="0078a15" id="0078a15">是如是。世尊。皆由眼识起此尘劳耳。佛复</a><a name="0078a16" id="0078a16">告舍利弗。云何族姓子。若有目之士。思惟</a><a name="0078a17" id="0078a17">眼识分别尘劳。本从何来为从何灭。欲求尘</a><a name="0078a18" id="0078a18">劳窠窟为可得不乎。舍利弗白佛言。不也世</a><a name="0078a19" id="0078a19">尊。眼识无形而不可见。佛言。如是如是。舍</a><a name="0078a20" id="0078a20">利弗。是乃名曰有行空性。复次舍利弗。若</a><a name="0078a21" id="0078a21">善男子善女人。于空离空不染空识。息心永</a><a name="0078a22" id="0078a22">灭不兴想着。默然无言。斯乃名曰无行空性</a><a name="0078a23" id="0078a23">也。佛复告舍利弗。若善男子善女人。耳闻</a><a name="0078a24" id="0078a24">外声。鼻嗅外香。舌知外味。身知外更内乐。</a><a name="0078a25" id="0078a25">意法体知外行。思惟此识亦不从外来亦不</a><a name="0078a26" id="0078a26">内生。由妄分别乃起此患。云何族姓子。五</a><a name="0078a27" id="0078a27">阴法界为尔不乎。舍利弗白佛言。如是世尊。</a><a name="0078a28" id="0078a28">斯由识法生诸尘劳。佛告舍利弗。云何族姓</a><a name="0078a29" id="0078a29">子。若有目之士。思惟法识分别尘劳。为从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160077c.htm'><img src='up.gif' border=0></a>
<a href='T160078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>