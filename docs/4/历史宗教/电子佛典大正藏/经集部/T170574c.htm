<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0752 佛说五无返复经 0574c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 752 佛说五无返复经</font> <font face='Arial'>(卷1)</font> <font face='Arial'>T17, p0574c</h2></font><hr>
<span class='old'>
</a><a name="0574b28" id="0574b28">者有对。愁忧啼哭。何所追逮。设不饮食。何益</a><a name="0574b29" id="0574b29">死者。卿今入城。我家在某处。愿过语之。吾子</span><a name="0574c01" id="0574c01">已死。不须持二人食来。梵志自念。此人无返</a><a name="0574c02" id="0574c02">复。儿死在地。情不愁忧。而返索食。此人不</a><a name="0574c03" id="0574c03">慈。无有比类。梵志便行入城。诣耕者家。见死</a><a name="0574c04" id="0574c04">儿母。即便语之。卿儿已死。父言但持一人食</a><a name="0574c05" id="0574c05">来。何以不念子耶。儿母逆为梵志说譬喻言。</a><a name="0574c06" id="0574c06">子者如客。来依人止。来亦不却。去亦不留。此</a><a name="0574c07" id="0574c07">儿本我亦不唤来。自来过我生。死亦自去。非</a><a name="0574c08" id="0574c08">我力乃便进退。随其本行。追命所生。又语</a><a name="0574c09" id="0574c09">其姊。卿弟已死。何不啼哭。姊即向梵志说喻</a><a name="0574c10" id="0574c10">言。我等兄弟。譬如工师入山斫材缚筏。水</a><a name="0574c11" id="0574c11">中卒逢大风。吹破筏散。随水流去。前后分</a><a name="0574c12" id="0574c12">张。不相顾望。我弟亦尔。如是宿命因缘。一时</a><a name="0574c13" id="0574c13">共合会。在一家生。随命长短。死亡无常。合会</a><a name="0574c14" id="0574c14">有离。我弟命尽。各自随行。无常对至。随其</a><a name="0574c15" id="0574c15">本行。不能相救。又语死者妇。卿夫已死。何不</a><a name="0574c16" id="0574c16">啼哭。妇复为梵志说喻言。我等夫妇。因缘共</a><a name="0574c17" id="0574c17">会。须臾间已。譬如飞鸟暮栖高树。扰扰作声。</a><a name="0574c18" id="0574c18">向明各自飞去。行求饮食。有缘则合。无缘则</a><a name="0574c19" id="0574c19">离夫妇如是。无常对至。随其本命。不能相救。</a><a name="0574c20" id="0574c20">又语其奴。汝大家儿死。何不啼哭。奴复说喻。</a><a name="0574c21" id="0574c21">我之大家。因缘合会。我如犊子随逐大牛。人</a><a name="0574c22" id="0574c22">杀大牛犊子在边。不能救大牛。无常之命。不</a><a name="0574c23" id="0574c23">可得救。奈何愁忧啼哭。亦无所益。梵志闻之。</a><a name="0574c24" id="0574c24">心惑目瞑。不识东西。闻此国人。孝顺奉道。供</a><a name="0574c25" id="0574c25">事三尊。故从远来。欲得学问。未有善应。而见</a><a name="0574c26" id="0574c26">五无返复人。劳身苦心。远来至此。了无所益。</a><a name="0574c27" id="0574c27">又问行人。佛在何许欲往问之。行人答曰。</a><a name="0574c28" id="0574c28">近在祇洹精舍。梵志即往到佛所。稽首佛足</a><a name="0574c29" id="0574c29">作礼。却坐一面。愁忧低头。默无所说。佛知其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170574b.htm'><img src='up.gif' border=0></a>
<a href='T170575a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>