<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0560a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷8)</font> 刹那品第十四 <font face='Arial'>T16, p0560a</h2></font><hr>
<span class='old'>
</a><a name="0559c28" id="0559c28">大慧。言出世间波罗蜜者。谓声闻辟支佛。</a><a name="0559c29" id="0559c29">取声闻辟支佛涅槃心。修行波罗蜜。大慧。</span><a name="0560a01" id="0560a01">如彼世间愚痴凡夫。为于自身求涅槃乐。</a><a name="0560a02" id="0560a02">而行世间波罗蜜行。声闻缘觉亦复如是。</a><a name="0560a03" id="0560a03">为自身故求涅槃乐。行出世间波罗蜜行。</a><a name="0560a04" id="0560a04">而乃求彼非究竟乐。大慧。出世间上上波罗</a><a name="0560a05" id="0560a05">蜜者。如实能知但是自心虚妄分别见外境</a><a name="0560a06" id="0560a06">界。尔时实知惟是自心见内外法。不分别</a><a name="0560a07" id="0560a07">虚妄分别。不取内外自心色相故。菩萨摩</a><a name="0560a08" id="0560a08">诃萨如实能知一切法故行檀波罗蜜。为</a><a name="0560a09" id="0560a09">令一切众生得无怖畏安隐乐故。是名檀</a><a name="0560a10" id="0560a10">波罗蜜。大慧。菩萨观彼一切诸法。不生分</a><a name="0560a11" id="0560a11">别随顺清凉。是名尸波罗蜜。大慧。菩萨离</a><a name="0560a12" id="0560a12">分别心忍。彼修行如实而知能取可取境界</a><a name="0560a13" id="0560a13">非实。是名菩萨羼提波罗蜜。大慧。菩萨云何</a><a name="0560a14" id="0560a14">修精进行。初中后夜常勤修行。随顺如实</a><a name="0560a15" id="0560a15">法断诸分别。是名毗梨耶波罗蜜。大慧。菩</a><a name="0560a16" id="0560a16">萨离于分别心。不随外道能取可取境界</a><a name="0560a17" id="0560a17">之相。是名禅波罗蜜。大慧。何者菩萨般若波</a><a name="0560a18" id="0560a18">罗蜜。菩萨如实观察自心分别之相。不见</a><a name="0560a19" id="0560a19">分别不堕二边。依如实修行转身。不见</a><a name="0560a20" id="0560a20">一法生不见一法灭。自身内证圣行修行。</a><a name="0560a21" id="0560a21">是名菩萨般若波罗蜜。大慧。波罗蜜义如是</a><a name="0560a22" id="0560a22">满足者。得阿耨多罗三藐三菩提。尔时世尊</a><a name="0560a23" id="0560a23">重说偈言</a><a name="0560a24" id="0560a24"><p class='lg'>　　空无常刹那　　　愚分别有为</a><br><a name="0560a25" id="0560a25">　　如河灯种子　　　空无常刹那</a><br><a name="0560a26" id="0560a26">　　分别刹那义　　　刹那亦如是</a><br><a name="0560a27" id="0560a27">　　刹尼迦不生　　　寂静离所作</a><br><a name="0560a28" id="0560a28">　　一切法不生　　　我说刹那义</a><br><a name="0560a29" id="0560a29">　　物生即有灭　　　不为凡夫说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160559c.htm'><img src='up.gif' border=0></a>
<a href='T160560b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>