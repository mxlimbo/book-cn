<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0585 持心梵天所问经 0025b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 585 持心梵天所问经</font> <font face='Arial'>(卷3)</font> 咏德品第十三 <font face='Arial'>T15, p0025b</h2></font><hr>
<span class='old'>
</a><a name="0025a28" id="0025a28">不可极。便为覆盖日月之光为大势力。于十</a><a name="0025a29" id="0025a29">种力总持力要。斯等俦伦则为大云。阐法</span><a name="0025b01" id="0025b01">雷音注大法雨。则能灭除一切尘劳。先获第</a><a name="0025b02" id="0025b02">一无为灭度。则护生死慰除恐惧。则为锭</a><a name="0025b03" id="0025b03">明照耀众冥畏。忌魔网则为救济令得自</a><a name="0025b04" id="0025b04">归。则为一切众生之度则处佛树逮得法</a><a name="0025b05" id="0025b05">眼。而以得睹诸法无本。晓了空法建立大哀。</a><a name="0025b06" id="0025b06">住无极慈则得亲近。一切众生背卑劣乘向</a><a name="0025b07" id="0025b07">于。大乘。烧诸颠倒坏未平等。越度名字</a><a name="0025b08" id="0025b08">而举德号。则立道场降伏众魔。于诸魔界而</a><a name="0025b09" id="0025b09">得自在。则转法轮召诸贤者。佛设一劫复</a><a name="0025b10" id="0025b10">过一劫。咨嗟叹此正士之事。不能究竟得其</a><a name="0025b11" id="0025b11">边际。功祚巍巍嘉庆如是。唯有如来辩才具</a><a name="0025b12" id="0025b12">足。能歌叹此奉持法者</a><a name="0025b13" id="0025b13"><p><b>　　<A NAME="n18"></A>等行品第十四</b></a><a name="0025b14" id="0025b14"><p>尔时于彼众会之中。有一天子。名现不退转。</a><a name="0025b15" id="0025b15">白世尊曰。何谓奉法遵经典者。世尊告曰。天</a><a name="0025b16" id="0025b16">子欲知奉法遵经典者。能崇顺诸法。是则</a><a name="0025b17" id="0025b17">名曰奉遵。于法若能崇顺一切法者。此则</a><a name="0025b18" id="0025b18">名曰奉修于法。所以者何。其不崇顺于诸法</a><a name="0025b19" id="0025b19">者。则不造法亦无不造。有所作者为无所作。</a><a name="0025b20" id="0025b20">斯则名曰奉修于法。若不遵修诸善德本亦</a><a name="0025b21" id="0025b21">无不善。斯则名曰奉修于法。亦不有漏亦</a><a name="0025b22" id="0025b22">无不漏。亦无有罪亦无不罪。亦非世俗亦非</a><a name="0025b23" id="0025b23">度世。亦非有形亦不无形。亦非生死亦非</a><a name="0025b24" id="0025b24">灭度。亦无所行亦无不行。斯则名曰奉修于</a><a name="0025b25" id="0025b25">法。若能奉行一切诸法。斯则名曰奉修于法。</a><a name="0025b26" id="0025b26">无有法想而奉行法。斯则名曰奉修于法。其</a><a name="0025b27" id="0025b27">自说言。吾遵行法不为奉行。其奉法者而悉</a><a name="0025b28" id="0025b28">蠲除一切诸法。则为奉法。其于所行而无所</a><a name="0025b29" id="0025b29">行奉行于法。斯则名曰奉修于法。于时现不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150025a.htm'><img src='up.gif' border=0></a>
<a href='T150025c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>