<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0745 佛说杂藏经 0558c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 745 佛说杂藏经</font> <font face='Arial'>(卷1)</font> <font face='Arial'>T17, p0558c</h2></font><hr>
<span class='old'>
</a><a name="0558b28" id="0558b28">中净铜。手捉一杓。取自灌头。举体焦烂。如是</a><a name="0558b29" id="0558b29">受苦。无数无量。有何因缘。罪咎如此。目连答</span><a name="0558c01" id="0558c01">言。汝前身时。出家为道典僧饮食。以一酥</a><a name="0558c02" id="0558c02">瓶。私着余处。有客道人来者。不与之。去已出</a><a name="0558c03" id="0558c03">酥。行与旧僧。此酥是招提僧物。一切有分。</a><a name="0558c04" id="0558c04">此人藏隐。虽与不等。由是缘故。受此罪也</a><a name="0558c05" id="0558c05"><p>目连复见一天女坐一莲华上。纵广百由旬。</a><a name="0558c06" id="0558c06">此华独妙殊于余者。所欲资生之具堂殿饮</a><a name="0558c07" id="0558c07">食。随念欲得。尽从华出。进止随身。目连问</a><a name="0558c08" id="0558c08">言。作何善行。受报如此。天女答言。迦叶佛灭</a><a name="0558c09" id="0558c09">度后。遗全舍利。诸弟子辈。建七宝塔。高广</a><a name="0558c10" id="0558c10">四十里。时我作女人。出见宝塔中佛像相好。</a><a name="0558c11" id="0558c11">信敬情发。念佛功德。脱头上华。奉献于像。以</a><a name="0558c12" id="0558c12">是因缘故。受报独妙如此</a><a name="0558c13" id="0558c13"><p>舍利弗夏盛热时。游行至庵罗园中。有一客</a><a name="0558c14" id="0558c14">作人。汲井水溉灌于树。此人于佛。无有大信。</a><a name="0558c15" id="0558c15">见舍利弗。发小信心。唤舍利弗言。大德来脱</a><a name="0558c16" id="0558c16">衣树下坐。我当以水浇之。不失溉灌。兼相</a><a name="0558c17" id="0558c17">利益。于是舍利弗。脱衣受洗。身得凉乐。随</a><a name="0558c18" id="0558c18">意游行。此客作人。其夜命终。即生忉利天上。</a><a name="0558c19" id="0558c19">有大威力。次释提桓因。便自念言。我何因生</a><a name="0558c20" id="0558c20">此。自观宿命。信心微薄因客作溉灌计水。</a><a name="0558c21" id="0558c21">洗浴舍利弗。我若信心纯厚。知必有报。故</a><a name="0558c22" id="0558c22">设浴具。以为供养。自惟为功虽少。以遇良</a><a name="0558c23" id="0558c23">田。获报甚多即诣舍利弗所。散花供养。舍</a><a name="0558c24" id="0558c24">利弗因其净信之心。即为说法。得须陀洹</a><a name="0558c25" id="0558c25">道</a><a name="0558c26" id="0558c26"><p>目连复见一神。身体极大。有金色手。五指常</a><a name="0558c27" id="0558c27">流甘露。若有行人。所须饮食。资生之具。尽从</a><a name="0558c28" id="0558c28">指出。恣而与之。目连问言。汝是何天。福报功</a><a name="0558c29" id="0558c29">德奇特乃尔。天王答言。我非忉利天王。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170558b.htm'><img src='up.gif' border=0></a>
<a href='T170559a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>