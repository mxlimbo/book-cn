<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0078a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷3)</font> <font face='Arial'>T15, p0078a</h2></font><hr>
<span class='old'>
</a><a name="0077c28" id="0077c28">亦不授我记。又过是劫劫名梵叹。我于彼劫</a><a name="0077c29" id="0077c29">供养八万八千佛。是诸如来亦不授我记。又</span><a name="0078a01" id="0078a01">过是劫劫名无咎。我于彼劫供养三万二千</a><a name="0078a02" id="0078a02">佛。是诸如来亦不授我记。又过是劫劫名庄</a><a name="0078a03" id="0078a03">严。我于彼劫供养四千八万佛。皆以一切供</a><a name="0078a04" id="0078a04">养之具而供养之。是诸如来亦不授我记。梵</a><a name="0078a05" id="0078a05">天。我于往昔已曾一劫及余残劫。供养诸佛。</a><a name="0078a06" id="0078a06">尽心恭敬尊重赞叹。净修梵行。一切布施。</a><a name="0078a07" id="0078a07">一切持戒及行头陀。离于嗔恚。忍辱慈心。</a><a name="0078a08" id="0078a08">如所说行勤修精进。一切所闻皆能受持。独</a><a name="0078a09" id="0078a09">处远离入诸禅定。随所闻慧读诵思问。是诸</a><a name="0078a10" id="0078a10">如来亦不授我记。何以故。以依止文字问</a><a name="0078a11" id="0078a11">于诸佛。是以诸佛不授我记。何以故。以依</a><a name="0078a12" id="0078a12">止所行故。是以当知。若诸菩萨出过诸行则</a><a name="0078a13" id="0078a13">得受记。梵天。我于是后见然灯佛。即得无</a><a name="0078a14" id="0078a14">生法忍。时然灯佛授我记言。善男子。汝于</a><a name="0078a15" id="0078a15">来世当得作佛。号释迦牟尼如来应正遍知。</a><a name="0078a16" id="0078a16">我于尔时。出过诸行满足六波罗蜜。何以故。</a><a name="0078a17" id="0078a17">若菩萨能舍诸相名为檀波罗蜜。能灭诸所</a><a name="0078a18" id="0078a18">受持名为尸波罗蜜。不为境界所伤名为羼</a><a name="0078a19" id="0078a19">提波罗蜜。离诸所行名为毗梨耶波罗蜜。不</a><a name="0078a20" id="0078a20">忆念一切法名为禅波罗蜜。能忍诸法无生</a><a name="0078a21" id="0078a21">性故。名为般若波罗蜜。梵天。我于然灯佛所。</a><a name="0078a22" id="0078a22">满足如是六波罗蜜</a><a name="0078a23" id="0078a23"><p>梵天。我从初发菩提心已来所作布施。于此</a><a name="0078a24" id="0078a24">舍相布施。百分不及一。百千分百千万亿分。</a><a name="0078a25" id="0078a25">乃至算数譬喻所不能及。梵天。我从初发</a><a name="0078a26" id="0078a26">心已来持戒行头陀。于此常灭戒。百分不及</a><a name="0078a27" id="0078a27">一乃至算数譬喻所不能及。梵天。我从初</a><a name="0078a28" id="0078a28">发心已来柔和忍辱。于此毕竟忍法。百分不</a><a name="0078a29" id="0078a29">及一。乃至算数譬喻所不能及。梵天。我从初<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150077c.htm'><img src='up.gif' border=0></a>
<a href='T150078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>