<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0276b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷46)</font> 观天品第六之一四天王初 <font face='Arial'>T17, p0276b</h2></font><hr>
<span class='old'>
</a><a name="0276a28" id="0276a28"><p>彼佛世尊。如是赞叹善行比丘不谄诳者</a><a name="0276a29" id="0276a29"><p>成就如是七法之人。是善男子若行欲者。没</span><a name="0276b01" id="0276b01">生死海。则是畜生。形虽是人。而实非人。若能</a><a name="0276b02" id="0276b02">成就七法之者。则为善人之所赞叹。身坏命</a><a name="0276b03" id="0276b03">终。生于善道天世界中。受天乐已。退生人中。</a><a name="0276b04" id="0276b04">则得涅。以余业故。第一善者。此七种法。所</a><a name="0276b05" id="0276b05">谓从初近善知识。次第多闻。摄取修行。不懈</a><a name="0276b06" id="0276b06">怠念。不热恼他。不诳等法。如是七法。非谄曲</a><a name="0276b07" id="0276b07">法以如是等七法宝藏之因缘故。得生天中。</a><a name="0276b08" id="0276b08">若天等中。得七法已。莫放逸行。令福德尽。天</a><a name="0276b09" id="0276b09">中退已。堕于地狱饿鬼畜生。故天不应行放</a><a name="0276b10" id="0276b10">逸行。以自破坏。于诸有中。无有放逸。行放逸</a><a name="0276b11" id="0276b11">行而得乐者。人中成就如是七法。则生天上。</a><a name="0276b12" id="0276b12">有三因缘。天中退已。堕于地狱饿鬼畜生。所</a><a name="0276b13" id="0276b13">谓三者。不闻正法。近恶知识。不信业果。若</a><a name="0276b14" id="0276b14">不成就此七种法。堕于地狱饿鬼畜生。尔时</a><a name="0276b15" id="0276b15">天主牟修楼陀告天众言。此等一切。汝等已</a><a name="0276b16" id="0276b16">闻。彼佛世尊。以怜愍心。利益众生。已如是</a><a name="0276b17" id="0276b17">说。时彼天众。一切皆共白天王言。我等今者</a><a name="0276b18" id="0276b18">已闻如来此所说经。彼佛世尊。怜愍世间。</a><a name="0276b19" id="0276b19">已作利益。为除放逸。故如是说。牟修楼陀</a><a name="0276b20" id="0276b20">夜摩天王。告天众言。汝闻此经。勿行放逸。天</a><a name="0276b21" id="0276b21">放逸故。生于地狱饿鬼畜生。何以故。汝以大</a><a name="0276b22" id="0276b22">价贵重之物。贸得此间天中生处。今者不应</a><a name="0276b23" id="0276b23">以放逸故。令其空尽。如佛所说。如是经法。摄</a><a name="0276b24" id="0276b24">取正行。舍离放逸</a><a name="0276b25" id="0276b25"><p>于六经中。毗叶婆佛所说经典第四已竟</a><a name="0276b26" id="0276b26"><p class='juan'>
正法念处经卷第四十六</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170276a.htm'><img src='up.gif' border=0></a>
<a href='T170276c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>