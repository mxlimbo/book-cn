<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0072b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷13)</font> 地狱品第三之一 <font face='Arial'>T17, p0072b</h2></font><hr>
<span class='old'>
</a><a name="0072a28" id="0072a28">热苦。孤独无伴。受坚[<a href='javascript:showpic("images/042838.gif")'>革*更</a>]苦。年岁久远。无有</a><a name="0072a29" id="0072a29">算数。若业因尽。得脱如是热焰铁杵。处处</span><a name="0072b01" id="0072b01">驰走。复入铁地。其铁焰燃。入已则堕。受大</a><a name="0072b02" id="0072b02">苦恼。唱声吼唤。复见大林。相去不远。色如</a><a name="0072b03" id="0072b03">青云。普林寂静。饶鸟音声。去其不远。有大</a><a name="0072b04" id="0072b04">池水。清净可爱。彼地狱人起如是意。彼是</a><a name="0072b05" id="0072b05">第一寂静树林。清净池水。我于彼处应得安</a><a name="0072b06" id="0072b06">乐。望救望归。走向树林。焰火集聚。热焰铁</a><a name="0072b07" id="0072b07">地。罪人在中。见彼树林相去不远。多有众</a><a name="0072b08" id="0072b08">鸟。彼地狱人。驰走向林望有安乐。望救望</a><a name="0072b09" id="0072b09">归。彼人如是极受大苦。乃到树林。一切所</a><a name="0072b10" id="0072b10">见与本见异。一切皆恶极大怖畏。所谓彼处</a><a name="0072b11" id="0072b11">大口恶龙。龙有千头。其眼焰燃。恶毒甚炽。皆</a><a name="0072b12" id="0072b12">是向者所见之树。向者所闻众鸟声音。今则</a><a name="0072b13" id="0072b13">皆是地狱罪人遍身焰燃唱唤之声。向者远</a><a name="0072b14" id="0072b14">闻谓是众鸟。皆是恶龙取地狱人。而啖食</a><a name="0072b15" id="0072b15">之。与种种苦。如是罪人受大苦恼。唱声大</a><a name="0072b16" id="0072b16">唤。彼龙焰口如是食已。于龙口中而复还活。</a><a name="0072b17" id="0072b17">自业所作。在龙口中死而复活。活而复死。如</a><a name="0072b18" id="0072b18">是常食。年岁甚多。无有算数。食已复生。食</a><a name="0072b19" id="0072b19">已复生。若于口中业尽得脱。热渴甚急。复见</a><a name="0072b20" id="0072b20">池水在于异处。疾走而往。彼处池水。闇火</a><a name="0072b21" id="0072b21">遍覆。满彼池中。地狱炽火深一由旬。彼地</a><a name="0072b22" id="0072b22">狱人。到已入中。入则沉没。受极苦恼。自业</a><a name="0072b23" id="0072b23">相似。余业非喻。所受苦恼。无异相似。乃至</a><a name="0072b24" id="0072b24">恶业未坏未烂。业气未尽。于一切时与苦不</a><a name="0072b25" id="0072b25">止。若恶业尽。彼地狱处尔乃得脱。虽脱彼</a><a name="0072b26" id="0072b26">处。于七百世生于饿鬼畜生之中。若脱彼</a><a name="0072b27" id="0072b27">处。难得人身。如龟遇孔。若生人中同业之</a><a name="0072b28" id="0072b28">处。贫穷多病。为他所使。在巷乞求。身形矬</a><a name="0072b29" id="0072b29">短。是彼恶业余残果报<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170072a.htm'><img src='up.gif' border=0></a>
<a href='T170072c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>