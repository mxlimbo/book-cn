<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0266c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷5)</font> 安乐行品第五 <font face='Arial'>T16, p0266c</h2></font><hr>
<span class='old'>
</a><a name="0266b28" id="0266b28">萨行于聚落脱见是处。于出家人不相宜者。</a><a name="0266b29" id="0266b29">应远避之。何等是耶。所谓若酤酒家若淫女</span><a name="0266c01" id="0266c01">舍若国王家。若波罗塞等嬉戏之处。及以饮</a><a name="0266c02" id="0266c02">酒聚集之处。若白衣群作倡伎乐歌舞之处。</a><a name="0266c03" id="0266c03">凡是出家非所宜者悉远离之。是中观察而</a><a name="0266c04" id="0266c04">安乐住。云何菩萨于诸利养恭敬名闻。而作</a><a name="0266c05" id="0266c05">观察得安乐住。菩萨摩诃萨于诸利养檀越嚫</a><a name="0266c06" id="0266c06">施功德事中。于是利养而须自策调伏其心。</a><a name="0266c07" id="0266c07">勿令贪着不生爱乐。亦复不生我我所心。所</a><a name="0266c08" id="0266c08">得利养皆与一切困乏众生共同平等普受用</a><a name="0266c09" id="0266c09">之。若藉是缘而得名闻。于是名中亦不自高。</a><a name="0266c10" id="0266c10">不生憍慢亦不自恣。作如是念我今所得如</a><a name="0266c11" id="0266c11">是名闻。不久之顷自当歇灭。能得名者及所</a><a name="0266c12" id="0266c12">得名一切无常。何有智者于诸虚妄无常迅</a><a name="0266c13" id="0266c13">速败坏危脆无安立处。而生贪着起于憍慢</a><a name="0266c14" id="0266c14">轻蔑他人。如是观察得安乐住。云何菩萨于</a><a name="0266c15" id="0266c15">诸如来所制戒律。忆念观察得安乐住。菩萨</a><a name="0266c16" id="0266c16">摩诃萨作如是念。于过去世一切如来学此</a><a name="0266c17" id="0266c17">法律已成等觉而般涅槃。于未来世一切如</a><a name="0266c18" id="0266c18">来学此法律当成正觉而般涅槃。于现在世</a><a name="0266c19" id="0266c19">一切如来亦学是法今成正觉而般涅槃。作</a><a name="0266c20" id="0266c20">是观已。于诸法律至心恭敬。勤求是法修行</a><a name="0266c21" id="0266c21">诸善得安乐住。云何菩萨于皮肉心上中下</a><a name="0266c22" id="0266c22">品三种烦恼。忆念观察得安乐住。菩萨摩诃</a><a name="0266c23" id="0266c23">萨于皮烦恼而观察之。肉心烦恼亦观察之。</a><a name="0266c24" id="0266c24">以观察故知其因缘。是诸烦恼从何缘生。是</a><a name="0266c25" id="0266c25">诸因缘复依何生。即得知见烦恼因缘则是</a><a name="0266c26" id="0266c26">无明。无明因缘不善思惟。不善思惟复何因</a><a name="0266c27" id="0266c27">生。不听正法。不听正法复何因缘。不近</a><a name="0266c28" id="0266c28">善友。如是知已烦恼因缘。烦恼源由烦恼境</a><a name="0266c29" id="0266c29">界。悉能远离得安乐住。善男子。如是菩萨具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160266b.htm'><img src='up.gif' border=0></a>
<a href='T160267a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>