<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0887c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷10)</font> <font face='Arial'>T14, p0887c</h2></font><hr>
<span class='old'>
</a><a name="0887b28" id="0887b28">尸如来应供正等正觉入城乞食。皆持上妙</a><a name="0887b29" id="0887b29">清净饮食悉欲奉上。世尊如来充满钵中</span><a name="0887c01" id="0887c01"><p>是时世尊为欲悲愍妙耳商主故。诣四衢道</a><a name="0887c02" id="0887c02">中央而住。佛身光明诸相具足。如初生日。清</a><a name="0887c03" id="0887c03">净可爱。如云住空。庄严殊妙。如秋天月。如</a><a name="0887c04" id="0887c04">劫波树。又如珊瑚妙宝之树。庄严可爱。复</a><a name="0887c05" id="0887c05">如金幢金树。高显焰赫。如众宝聚高积宝山。</a><a name="0887c06" id="0887c06">自在次房犹如鹅王戏金莲沼。行步直进如</a><a name="0887c07" id="0887c07">爱[<a href='javascript:showpic("images/004555.gif")'>口*缚</a>]天中象王处莲花池如师子王具大</a><a name="0887c08" id="0887c08">威势。庄严奇妙周遍十方。大吉祥聚。如来足</a><a name="0887c09" id="0887c09">下千辐轮相。严净殊特柔软妙好。如来身有</a><a name="0887c10" id="0887c10">喜旋德文于二足心有弥那相殊妙庄严足十</a><a name="0887c11" id="0887c11">指甲皆赤铜色。光明可爱如初生月。指甲狭</a><a name="0887c12" id="0887c12">长纯一光净。诸指柔软如兜罗绵。足趺圆满</a><a name="0887c13" id="0887c13">妙善安立。清净皎e殊妙无比。佛身光明普</a><a name="0887c14" id="0887c14">照十方。其光亦照妙耳商主残破之舍。是时</a><a name="0887c15" id="0887c15">毗婆尸如来应供正等正觉所放光明。焰赫</a><a name="0887c16" id="0887c16">清净犹如真金初出其焰。又如种种清净妙</a><a name="0887c17" id="0887c17">花。开敷茂盛广大严饰。时彼商主残破舍中</a><a name="0887c18" id="0887c18">内外普照光明映彻。是时商主睹斯光已。深</a><a name="0887c19" id="0887c19">生惊异惧然而起。乃见毗婆尸如来应供正</a><a name="0887c20" id="0887c20">等正觉具三十二大丈夫相。金光晃耀众色</a><a name="0887c21" id="0887c21">庄严。见已即发最上希奇净信之心。即作是</a><a name="0887c22" id="0887c22">念。我今贫乏而无一物奉上世尊。回顾己身</a><a name="0887c23" id="0887c23">见先所留一豆饼。持谓妻曰。我先持归一</a><a name="0887c24" id="0887c24">豆饼。今欲奉上毗婆尸如来应供正等正</a><a name="0887c25" id="0887c25">觉。佛应悲愍。贫贱之物成最上施。物虽至</a><a name="0887c26" id="0887c26">少心极清净。于今小植布施净种。愿佛受我</a><a name="0887c27" id="0887c27">此所施物。当得救拔贫穷困苦。妻答夫曰。善</a><a name="0887c28" id="0887c28">哉仁者。斯为最胜。以此善根当为出离生死</a><a name="0887c29" id="0887c29">之因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140887b.htm'><img src='up.gif' border=0></a>
<a href='T140888a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>