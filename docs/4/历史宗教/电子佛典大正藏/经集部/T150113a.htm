<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0589 佛说魔逆经 0113a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 589 佛说魔逆经</font> <font face='Arial'>(卷1)</font> <font face='Arial'>T15, p0113a</h2></font><hr>
<span class='old'>
</a><a name="0112c28" id="0112c28">晓善权者。精进摄于一切正法。进智慧者。</a><a name="0112c29" id="0112c29">悉了于一切不坏法界。了善权者。供养奉事</span><a name="0113a01" id="0113a01">无央数佛。达智慧者。进圣无为。晓善权者。</a><a name="0113a02" id="0113a02">宣畅一切文字之教种种别异。智慧圣者。修</a><a name="0113a03" id="0113a03">行佛身了无穿漏。解善权者。三十有二大</a><a name="0113a04" id="0113a04">人之相而自庄严。智慧圣者。使诸生死而无</a><a name="0113a05" id="0113a05">所生。解善权者。则为所念常向众生。智慧</a><a name="0113a06" id="0113a06">圣者。修行于空无相无愿。晓善权者颁宣</a><a name="0113a07" id="0113a07">断除六十二见众想之着。志有所求。智慧圣</a><a name="0113a08" id="0113a08">者。劝助精进至于六通。解善权者。神通变</a><a name="0113a09" id="0113a09">化多所救济。智慧圣者。精进不见诸种阴入</a><a name="0113a10" id="0113a10">众衰之难。解善权者。执持将护诸种阴入。</a><a name="0113a11" id="0113a11">智慧圣者。遵修泥洹本性清净。解善权者。为</a><a name="0113a12" id="0113a12">诸众生开化导示。无上正真所当修行。智慧</a><a name="0113a13" id="0113a13">圣者。谓得慧眼所睹无极。解善权者。逮致</a><a name="0113a14" id="0113a14">天眼化诸著者。智慧圣者。不得诸法所行精</a><a name="0113a15" id="0113a15">进。解善权者。敷演文字而讲说法。智慧圣</a><a name="0113a16" id="0113a16">者。分别诸法义之所趣。解善权者。宣畅如</a><a name="0113a17" id="0113a17">应辩才之慧。智慧圣者。晓了诸根各各别</a><a name="0113a18" id="0113a18">异心念不同。解善权者。究尽众人如应说</a><a name="0113a19" id="0113a19">法。智慧圣者。识达八万四千诸行。解善权</a><a name="0113a20" id="0113a20">者。能为一切颁宣指示八万四千诸品法藏。</a><a name="0113a21" id="0113a21">是为菩萨平等之业精进行也。文殊师利。分</a><a name="0113a22" id="0113a22">别说此平等精进。示众会时。八千天子。寻发</a><a name="0113a23" id="0113a23">无上正真道意。五百天子。逮得无所从生法</a><a name="0113a24" id="0113a24">忍。世尊即赞文殊师利曰。善哉善哉。仁快</a><a name="0113a25" id="0113a25">说此诸菩萨众平等之行。于是大光白文殊</a><a name="0113a26" id="0113a26">曰。如来赞仁宁踊跃乎。文殊答曰。卿意云</a><a name="0113a27" id="0113a27">何。假使化人赞于化者。又其化者宁踊跃乎。</a><a name="0113a28" id="0113a28">答曰不也。其化人者无所系着。亦无所受。</a><a name="0113a29" id="0113a29">报曰如是。一切诸法自然之相。悉如幻化。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150112c.htm'><img src='up.gif' border=0></a>
<a href='T150113b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>