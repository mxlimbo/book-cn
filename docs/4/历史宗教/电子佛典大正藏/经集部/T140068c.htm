<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0426 佛说千佛因缘经 0068c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 426 佛说千佛因缘经</font> <font face='Arial'>(卷1)</font> <font face='Arial'>T14, p0068c</h2></font><hr>
<span class='old'>
</a><a name="0068b28" id="0068b28">十号具足。王闻佛名身心欢喜。即脱宝冠向</a><a name="0068b29" id="0068b29">四方礼。发大誓愿。我于今日舍四天下一切</span><a name="0068c01" id="0068c01">所珍。出家学道。坐于光明菩提树下。身心</a><a name="0068c02" id="0068c02">不动。若不得成阿耨多罗三藐三菩提。我</a><a name="0068c03" id="0068c03">终不起。是时六欲天王。名金刚摩尼珠。与</a><a name="0068c04" id="0068c04">诸魔众八万亿千。一一鬼兵作百亿变状甚</a><a name="0068c05" id="0068c05">可怖畏。竞集道树。时须阇提王端坐树下。</a><a name="0068c06" id="0068c06">入智印慈心王三昧。三昧力故。时魔兵众同</a><a name="0068c07" id="0068c07">时碎坏。经七七日得成阿耨多罗三藐三菩</a><a name="0068c08" id="0068c08">提。时诸神仙俱来劝请转妙法轮。仙人众中</a><a name="0068c09" id="0068c09">有一大仙。名曰光果。说偈请曰</a><a name="0068c10" id="0068c10"><p class='lg'>　　大德须阇提　　　金轮王四域</a><br><a name="0068c11" id="0068c11">　　今舍此七宝　　　如鸟去一毛</a><br><a name="0068c12" id="0068c12">　　坐于光明树　　　降伏万亿魔</a><br><a name="0068c13" id="0068c13">　　甘露法已闻　　　学道已成就</a><br><a name="0068c14" id="0068c14">　　相好特无比　　　威光照十方</a><br><a name="0068c15" id="0068c15">　　当号大善寂　　　愿必度我等</a><br><a name="0068c16" id="0068c16">　　我今头面礼　　　劝请转法轮　</p></a><a name="0068c17" id="0068c17"><p>第二仙人名曰光藏。复说偈言</a><a name="0068c18" id="0068c18"><p class='lg'>　　大圣愍众生　　　誓愿坐树下</a><br><a name="0068c19" id="0068c19">　　摧伏诸魔军　　　结使海已竭</a><br><a name="0068c20" id="0068c20">　　愿为众生故　　　广说甘露法　</p></a><a name="0068c21" id="0068c21"><p>尔时世尊。默然受于诸仙人请。于光明菩提</a><a name="0068c22" id="0068c22">树下转妙法轮。举身放光照十方界皆如金</a><a name="0068c23" id="0068c23">色。广说四谛及十二因缘。凡百亿偈。初会闻</a><a name="0068c24" id="0068c24">法四山诸仙。皆得无生法忍。百千人发无上</a><a name="0068c25" id="0068c25">道心出家学道。无数四部得须陀洹道。有发</a><a name="0068c26" id="0068c26">菩提心数不可知。佛寿二十五万劫。正法住</a><a name="0068c27" id="0068c27">世二百万劫。像法住世四百万劫。彼佛世尊法</a><a name="0068c28" id="0068c28">欲灭时。有诸比丘游行教化。时有一国名曰</a><a name="0068c29" id="0068c29">电光。有一长者名牢度跋提。修行外道事梵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140068b.htm'><img src='up.gif' border=0></a>
<a href='T140069a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>