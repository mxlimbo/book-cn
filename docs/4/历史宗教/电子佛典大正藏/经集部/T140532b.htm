<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0474 佛说维摩诘经 0532b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 474 佛说维摩诘经</font> <font face='Arial'>(卷2)</font> 香积佛品第十 <font face='Arial'>T14, p0532b</h2></font><hr>
<span class='old'>
</a><a name="0532a28" id="0532a28">佛足言。维摩诘菩萨稽首世尊足下。敬问无</a><a name="0532a29" id="0532a29">量兴居轻利。游步康强少承福庆。愿得世尊</span><a name="0532b01" id="0532b01">所食之余。欲于忍界施作佛事。令此懈废之</a><a name="0532b02" id="0532b02">人得弘大意。亦使如来名声普闻。彼诸菩萨</a><a name="0532b03" id="0532b03">皆愕然曰。此人奚来何等世界有懈废人。即</a><a name="0532b04" id="0532b04">以问佛。香积报曰。下方去此度如四十二江</a><a name="0532b05" id="0532b05">河沙刹。得忍世界。有佛名释迦文汉言能仁</a><a name="0532b06" id="0532b06">如来至真等正觉。于五浊刹以法解说懈废</a><a name="0532b07" id="0532b07">之人。彼有菩萨名维摩诘。说上法语。今遣化</a><a name="0532b08" id="0532b08">来称扬我名。彼菩萨曰。其人何如乃作是化。</a><a name="0532b09" id="0532b09">德力无畏神足若斯。佛言甚大。一切世界皆</a><a name="0532b10" id="0532b10">遣化往。化作佛事以立众人</a><a name="0532b11" id="0532b11"><p>于是香积如来。以满钵香饭一切香具。与化</a><a name="0532b12" id="0532b12">菩萨。时彼九万菩萨俱发声言。我等欲诣忍</a><a name="0532b13" id="0532b13">土见释迦文。彼佛报言。往族姓子。赍尔忍香</a><a name="0532b14" id="0532b14">入彼世界。无以仁故有放逸意。自持汝所乐</a><a name="0532b15" id="0532b15">行。勿念彼国菩萨不如。无得于彼生废退意</a><a name="0532b16" id="0532b16">而有劳想。所以者何。佛土虚空。诸佛世尊欲</a><a name="0532b17" id="0532b17">度人故为现其刹耳。化菩萨既受饭与诸大</a><a name="0532b18" id="0532b18">人俱承佛圣旨。及维摩诘化。须臾从彼已来</a><a name="0532b19" id="0532b19">在维摩诘舍。维摩诘即化为九万师子床严</a><a name="0532b20" id="0532b20">好如前。诸菩萨皆坐讫。化菩萨奉佛具足之</a><a name="0532b21" id="0532b21">饭与维摩诘。饭香一切薰维耶离。及三千大</a><a name="0532b22" id="0532b22">千世界皆有美香。时维耶离诸梵志居士尊</a><a name="0532b23" id="0532b23">者月盖等。闻是香气。皆得未曾有自然之</a><a name="0532b24" id="0532b24">法。身意快然。具足八万四千人入维摩诘舍。</a><a name="0532b25" id="0532b25">观其室中菩萨甚多。睹师子座高大严好。见</a><a name="0532b26" id="0532b26">皆大喜。悉礼菩萨诸大弟子却住一面。诸香</a><a name="0532b27" id="0532b27">地天人色行天人皆来诣舍。维摩诘谓耆年</a><a name="0532b28" id="0532b28">舍利弗诸大弟子言。贤者可食如来之饭。惟</a><a name="0532b29" id="0532b29">大悲味无有限行以缚意也。有异弟子念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140532a.htm'><img src='up.gif' border=0></a>
<a href='T140532c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>