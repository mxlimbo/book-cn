<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0215b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷5)</font> 数息品第二十三 <font face='Arial'>T15, p0215b</h2></font><hr>
<span class='old'>
</a><a name="0215a28" id="0215a28">视。便净澡手开发瓶口。则见瓶中皆盛不</a><a name="0215a29" id="0215a29">净。尔乃知之。诸博掩子定侵欺我。修行如</span><a name="0215b01" id="0215b01">是。已睹圣谛乃自晓了从久远来为是五阴</a><a name="0215b02" id="0215b02">所侵欺。于是颂曰</a><a name="0215b03" id="0215b03"><p class='lg'>　　先死载众身　　　五阴所侵期</a><br><a name="0215b04" id="0215b04">　　常更历苦乐　　　谓有我人寿</a><br><a name="0215b05" id="0215b05">　　修行五乐欺　　　然后自见侵</a><br><a name="0215b06" id="0215b06">　　如人得画瓶　　　发之知不净　</p></a><a name="0215b07" id="0215b07"><p>譬如导师有饶财宝。为子迎妇。端正姝好无</a><a name="0215b08" id="0215b08">有不可。甚重爱敬不失其意。须臾相离自谓</a><a name="0215b09" id="0215b09">如终。尔时国中道路断绝。计十二年无有来</a><a name="0215b10" id="0215b10">者。后多贾客从远方至。住在比国休息未</a><a name="0215b11" id="0215b11">前。道师语子。卿往诣彼市买来还。子闻父</a><a name="0215b12" id="0215b12">教愁忧不乐如箭射心。语亲友言。卿不知我</a><a name="0215b13" id="0215b13">亲爱于妻。今父告我远离舍之。当行贾作。</a><a name="0215b14" id="0215b14">适闻是命我心仅裂。今吾当死自投于水若</a><a name="0215b15" id="0215b15">上高山自投深谷。于是颂曰</a><a name="0215b16" id="0215b16"><p class='lg'>　　年少亲敬妇　　　爱欲甚炽盛</a><br><a name="0215b17" id="0215b17">　　思父之教命　　　志怀大忧戚</a><br><a name="0215b18" id="0215b18">　　心恼而欲死　　　云何离爱妻</a><br><a name="0215b19" id="0215b19">　　其子意甚痛　　　如捕山象靽　</p></a><a name="0215b20" id="0215b20"><p>亲友闻言即报之曰。所以生子典知家门。四</a><a name="0215b21" id="0215b21">向求财以供父母。假使不劳以何生活。设在</a><a name="0215b22" id="0215b22">天上尚不得安。况于人间耶。既闻父命得众</a><a name="0215b23" id="0215b23">人谏即悲泪出。两手椎胸便严发行。于是颂</a><a name="0215b24" id="0215b24">曰</a><a name="0215b25" id="0215b25"><p class='lg'>　　亲友知识悉共谏　　　则受父教庄严行</a><br><a name="0215b26" id="0215b26">　　为欲所伤如被箭　　　心怀思妇甚恨恨　</p></a><a name="0215b27" id="0215b27"><p>心常念妇未曾离怀。往至买装即寻还国。行</a><a name="0215b28" id="0215b28">道欢喜今当见之如是不久也。朝暮思妇。适</a><a name="0215b29" id="0215b29">到家已问妇所在。于是颂曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150215a.htm'><img src='up.gif' border=0></a>
<a href='T150215c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>