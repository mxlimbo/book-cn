<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0561b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷1)</font> 显不思议方便善巧品第二 <font face='Arial'>T14, p0561b</h2></font><hr>
<span class='old'>
</a><a name="0561a25" id="0561a25">藐三菩提心</a><a name="0561a26" id="0561a26"><p class='juan'>
说无垢称经卷第一</p>
</span><a name="0561b01" id="0561b01"></a><a name="0561b02" id="0561b02"></a><a name="0561b03" id="0561b03"><p class='juan'>
说无垢称经卷第二</p>
</a><a name="0561b04" id="0561b04"><p><span class='byline'>　　　　大唐三藏法师玄奘译</span><br></a><a name="0561b05" id="0561b05"><p><b>　　<A NAME="n286"></A>声闻品第三</b></a><a name="0561b06" id="0561b06"><p>时无垢称作是思惟。我婴斯疾寝顿于床。</a><a name="0561b07" id="0561b07">世尊大悲宁不垂愍。而不遣人来问我疾。</a><a name="0561b08" id="0561b08">尔时世尊知其所念。哀愍彼故告舍利子。</a><a name="0561b09" id="0561b09">汝应往诣无垢称所问安其疾。时舍利子</a><a name="0561b10" id="0561b10">白言。世尊。我不堪任诣彼问疾。所以者何。</a><a name="0561b11" id="0561b11">忆念我昔于一时间。在大林中宴坐树下。</a><a name="0561b12" id="0561b12">时无垢称来到彼所。稽首我足而作是言。</a><a name="0561b13" id="0561b13">唯舍利子。不必是坐为宴坐也。夫宴坐者。</a><a name="0561b14" id="0561b14">不于三界而现身心。是为宴坐。不起灭</a><a name="0561b15" id="0561b15">定而现诸威仪。是为宴坐。不舍一切所证</a><a name="0561b16" id="0561b16">得相。而现一切异生诸法。是为宴坐。心不</a><a name="0561b17" id="0561b17">住内亦不行外。是为宴坐。住三十七菩提</a><a name="0561b18" id="0561b18">分法。而不离于一切见趣。是为宴坐。不舍</a><a name="0561b19" id="0561b19">生死而无烦恼。虽证涅槃而无所住。是</a><a name="0561b20" id="0561b20">为宴坐。若能如是而宴坐者。佛所印可。时</a><a name="0561b21" id="0561b21">我世尊。闻是语已默然而住不能加报。故</a><a name="0561b22" id="0561b22">我不任诣彼问疾</a><a name="0561b23" id="0561b23"><p>尔时世尊告大目连。汝应往诣无垢称所</a><a name="0561b24" id="0561b24">问安其疾。时大目连白言。世尊。我不堪任</a><a name="0561b25" id="0561b25">诣彼问疾。所以者何。忆念我昔于一时间。</a><a name="0561b26" id="0561b26">入广严城在四衢道。为诸居士演说法</a><a name="0561b27" id="0561b27">要。时无垢称来到彼所。稽首我足而作是</a><a name="0561b28" id="0561b28">言。唯大目连。为诸白衣居士说法。不当应</a><a name="0561b29" id="0561b29">如尊者所说。夫说法者应如法说。时我问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140561a.htm'><img src='up.gif' border=0></a>
<a href='T140561c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>