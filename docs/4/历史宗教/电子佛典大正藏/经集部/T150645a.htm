<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0642 佛说首楞严三昧经 0645a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 642 佛说首楞严三昧经</font> <font face='Arial'>(卷2)</font> <font face='Arial'>T15, p0645a</h2></font><hr>
<span class='old'>
</a><a name="0644c28" id="0644c28">言。如彼释迦牟尼佛寿命。我所寿命亦复</a><a name="0644c29" id="0644c29">如是。坚意。汝欲知者。我寿七百阿僧祇劫。</span><a name="0645a01" id="0645a01">释迦牟尼佛寿命亦尔</a><a name="0645a02" id="0645a02"><p>尔时坚意菩萨心大欢喜。即还娑婆世界。白</a><a name="0645a03" id="0645a03">佛言。世尊。彼照明庄严自在王佛。寿七百阿</a><a name="0645a04" id="0645a04">僧祇劫。而告我言。如我寿命释迦牟尼佛寿</a><a name="0645a05" id="0645a05">命。亦复如是。尔时阿难从座而起。偏袒右肩</a><a name="0645a06" id="0645a06">合掌向佛。白佛言。世尊。如我解佛所说义。</a><a name="0645a07" id="0645a07">我谓世尊于彼庄严世界以异名字利益众</a><a name="0645a08" id="0645a08">生。尔时世尊赞阿难言。善哉善哉。汝以佛</a><a name="0645a09" id="0645a09">力能知是事。彼佛身者即是我身。以异名字</a><a name="0645a10" id="0645a10">于彼说法度脱众生。阿难。如是神通自在力</a><a name="0645a11" id="0645a11">者。皆是首楞严三昧势力。尔时佛告坚意菩</a><a name="0645a12" id="0645a12">萨。坚意。以是事故。当知我寿七百阿僧祇</a><a name="0645a13" id="0645a13">劫。乃当毕竟入于涅槃。时会大众。闻佛所</a><a name="0645a14" id="0645a14">说种命如是不可思议。皆大欢喜得未曾有。</a><a name="0645a15" id="0645a15">白佛言。世尊。诸佛神力至未曾有。一切所</a><a name="0645a16" id="0645a16">行不可思议。于此现寿如是短命。而实于彼</a><a name="0645a17" id="0645a17">七百阿僧祇劫。世尊。愿使一切众生具足如</a><a name="0645a18" id="0645a18">是不可思议寿命。尔时世尊。复告坚意。是</a><a name="0645a19" id="0645a19">首楞严三昧。随在郡国城邑聚落精舍空林。</a><a name="0645a20" id="0645a20">其中诸魔魔民不得其便。又告坚意。若有法</a><a name="0645a21" id="0645a21">师。书写读诵解说是首楞严三昧。于人非人</a><a name="0645a22" id="0645a22">无有恐怖。复得二十不可思议功德之分。何</a><a name="0645a23" id="0645a23">等二十。福德不可思议。其智不可思议。其</a><a name="0645a24" id="0645a24">慧不可思议。方便不可思议。辩才不可思</a><a name="0645a25" id="0645a25">议。法明不可思议。总持不可思议。法门不</a><a name="0645a26" id="0645a26">可思议。亿念随义不可思议。诸神通力不</a><a name="0645a27" id="0645a27">可思议。分别众生诸所语言不可思议。深解</a><a name="0645a28" id="0645a28">众生心之所乐不可思议。得见诸佛不可思</a><a name="0645a29" id="0645a29">议。所闻诸法不可思议。教化众生不可思议。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150644c.htm'><img src='up.gif' border=0></a>
<a href='T150645b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>