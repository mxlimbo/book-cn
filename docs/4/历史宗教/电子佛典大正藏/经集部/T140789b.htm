<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0516 佛说胜军王所问经 0789b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 516 佛说胜军王所问经</font> <font face='Arial'>(卷1)</font> <font face='Arial'>T14, p0789b</h2></font><hr>
<span class='old'>
</a><a name="0789a28" id="0789a28">卫国诣祇树给孤独园佛世尊所。恭敬供养</a><a name="0789a29" id="0789a29">听受正法。尔时为人民主。常以正法而行</span><a name="0789b01" id="0789b01">治化。于诸非法舍而不行。何以故。大王当</a><a name="0789b02" id="0789b02">知。若王及臣弃背正法行非法者。于现世中</a><a name="0789b03" id="0789b03">人所轻谤。乃至身坏命终不生胜处。若王及</a><a name="0789b04" id="0789b04">臣舍离非法行正法者。于现世中人所称赞。</a><a name="0789b05" id="0789b05">乃至身坏命终。生天界中受胜果报。富乐自</a><a name="0789b06" id="0789b06">在天人受敬。大王。譬如世人生育一子。父</a><a name="0789b07" id="0789b07">母怜爱犹如珍宝。多设方便常令快乐。其子</a><a name="0789b08" id="0789b08">长大亦生孝敬。王心慈爱亦复如是。一切人</a><a name="0789b09" id="0789b09">民皆如一子。王所爱念犹如父母。常以四法</a><a name="0789b10" id="0789b10">而为摄化。所谓布施爱语利行同事常行如</a><a name="0789b11" id="0789b11">是四种法故。一切人民皆悉归伏。王以慈心</a><a name="0789b12" id="0789b12">观诸人民既如子想。彼一切人亦复于王如</a><a name="0789b13" id="0789b13">其父母。又如有人于其梦中见种种事。所谓</a><a name="0789b14" id="0789b14">江河泉池园林花果。街巷道陌处处庄严。清</a><a name="0789b15" id="0789b15">净适悦人所爱乐。如是等事。既梦觉已都无</a><a name="0789b16" id="0789b16">所有。诸世间法亦复如是。皆悉如梦竟无其</a><a name="0789b17" id="0789b17">实。如汝大王为人中主受三种乐。所谓富乐</a><a name="0789b18" id="0789b18">欲乐自在乐。统大国城多诸所有。象马车乘</a><a name="0789b19" id="0789b19">金银珍宝库藏诸物。乃至后妃眷属诸臣仆</a><a name="0789b20" id="0789b20">等其数甚多。富贵炽盛而无等比。如是富贵</a><a name="0789b21" id="0789b21">虽多所有不以为胜。何以故。为颠倒法劳役</a><a name="0789b22" id="0789b22">其心增诸烦恼。大王当知。此等皆是无常灭</a><a name="0789b23" id="0789b23">法。是不坚牢而不究竟。如水聚沫而无其实。</a><a name="0789b24" id="0789b24">是故大王。于如是事如实了知。于世间法常</a><a name="0789b25" id="0789b25">所觉了。离诸烦恼修出世行。又世间法如一</a><a name="0789b26" id="0789b26">大树。沃润其根即生枝叶。枝叶繁茂即能开</a><a name="0789b27" id="0789b27">华。开华非久乃结果实。果实成熟色香美妙</a><a name="0789b28" id="0789b28">人皆爱乐。其树忽为大火所焚。四面俱炽红</a><a name="0789b29" id="0789b29">焰光明映蔽日月。四方上下都一大光。其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140789a.htm'><img src='up.gif' border=0></a>
<a href='T140789c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>