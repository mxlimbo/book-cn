<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0496a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷7)</font> 地狱品第十六 <font face='Arial'>T17, p0496a</h2></font><hr>
<span class='old'>
</a><br><a name="0495c28" id="0495c28">　　佗所有珍财　　　偷取或劫夺</a><br><a name="0495c29" id="0495c29">　　恣为五欲因　　　今受此苦报</span><br><a name="0496a01" id="0496a01">　　乐作欲邪行　　　如火益其薪</a><br><a name="0496a02" id="0496a02">　　常生疑怖心　　　增长诸不善</a><br><a name="0496a03" id="0496a03">　　乐着于邪见　　　损坏佗善根</a><br><a name="0496a04" id="0496a04">　　受恶报无穷　　　受第一苦恼</a><br><a name="0496a05" id="0496a05">　　此诸恶境界　　　汝愚痴随转</a><br><a name="0496a06" id="0496a06">　　皆由身语心　　　相应而造作</a><br><a name="0496a07" id="0496a07">　　造彼众恶已　　　将终苦现前</a><br><a name="0496a08" id="0496a08">　　为狱卒所驱　　　速趣于地狱</a><br><a name="0496a09" id="0496a09">　　是地狱苦恼　　　极难堪忍受</a><br><a name="0496a10" id="0496a10">　　假使海深广　　　烧然亦枯涸</a><br><a name="0496a11" id="0496a11">　　若人了诸恶　　　<span class='corr'>因</span>果非可乐</a><br><a name="0496a12" id="0496a12">　　常当正思惟　　　于罪不应作</a><br><a name="0496a13" id="0496a13">　　谓佛法僧宝　　　众德皆圆满</a><br><a name="0496a14" id="0496a14">　　得生于人中　　　何不能亲近</a><br><a name="0496a15" id="0496a15">　　初作微细罪　　　如小火所烧</a><br><a name="0496a16" id="0496a16">　　后广造恶因　　　如投身火聚</a><br><a name="0496a17" id="0496a17">　　于罪徒忧怖　　　意不断诸恶</a><br><a name="0496a18" id="0496a18">　　常思受苦报　　　今汝复何造</a><br><a name="0496a19" id="0496a19">　　当知彼少罪　　　则能生众苦</a><br><a name="0496a20" id="0496a20">　　业尽当出离　　　余无有能捄</a><br><a name="0496a21" id="0496a21">　　彼琰摩使者　　　检察随释放</a><br><a name="0496a22" id="0496a22">　　若恶报未尽　　　还牵受众苦</a><br><a name="0496a23" id="0496a23">　　于身肢方面　　　分裂而斫截</a><br><a name="0496a24" id="0496a24">　　无数罪有情　　　生悲愁号叫</a><br><a name="0496a25" id="0496a25">　　复有恶有情　　　多作离间语</a><br><a name="0496a26" id="0496a26">　　犹如一种子　　　后增长无数</a><br><a name="0496a27" id="0496a27">　　皆由彼恶慧　　　而生于斗乱</a><br><a name="0496a28" id="0496a28">　　于亲属朋友　　　悉为作破坏</a><br><a name="0496a29" id="0496a29">　　常远诸善言　　　乐发于恶语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170495c.htm'><img src='up.gif' border=0></a>
<a href='T170496b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>