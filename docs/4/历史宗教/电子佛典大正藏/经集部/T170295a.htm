<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0295a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷50)</font> 观天品第六之一四天王初 <font face='Arial'>T17, p0295a</h2></font><hr>
<span class='old'>
</a><a name="0294c28" id="0294c28">求者。徒近于王。妨废禅诵。如是比丘。发心</a><a name="0294c29" id="0294c29">欲行解脱之道。而复返入系缚道中。是故比</span><a name="0295a01" id="0295a01">丘不应近王</a><a name="0295a02" id="0295a02"><p>又复比丘不近何者。所谓比丘不近恶人。彼</a><a name="0295a03" id="0295a03">是何人。谓恶知识。或时染着五尘境界。所谓</a><a name="0295a04" id="0295a04">色声香味触等不善观察。懈怠愚痴。住村中</a><a name="0295a05" id="0295a05">等。一切除舍。不近一切懈怠之人。不近一</a><a name="0295a06" id="0295a06">切谄诳之人。不近一切贪食味人。不近一切</a><a name="0295a07" id="0295a07">商贾之人。不近一切屠猎师等恶命活者。不</a><a name="0295a08" id="0295a08">近一切本性妒人。不近一切邪见之人。不近</a><a name="0295a09" id="0295a09">一切不审谛人。不近一切我慢之人。不近一</a><a name="0295a10" id="0295a10">切卒富贵人。不近一切博戏之人。不近一切</a><a name="0295a11" id="0295a11">酤酒之人。不近一切嗜酒之人。不近一切酒</a><a name="0295a12" id="0295a12">肆之处。不近乐见妇女之人。不近一切淫女</a><a name="0295a13" id="0295a13">主人。不近一切储畜杂货贩卖之人。不近一</a><a name="0295a14" id="0295a14">切厨宰之人。不近一切狱卒等人。不近一切</a><a name="0295a15" id="0295a15">捕鸟之人。不近一切戏论之人。不近一切信</a><a name="0295a16" id="0295a16">外道人。不近一切众所憎人。比丘不应近如</a><a name="0295a17" id="0295a17">是人。或与同住。或共语言。或同道行。一切</a><a name="0295a18" id="0295a18">不应。何以故。多人疑故。若出家人。若离诸过</a><a name="0295a19" id="0295a19">清净之人。皆不应近彼生疑者。谓彼比丘。亦</a><a name="0295a20" id="0295a20">同如是。以彼比丘或近彼人。或同处住。如是</a><a name="0295a21" id="0295a21">比丘。他过所污。是故不应近如是等。何况近</a><a name="0295a22" id="0295a22">王彼近王者。最为凡鄙。尔时世尊迦叶如来。</a><a name="0295a23" id="0295a23">而说偈言</a><a name="0295a24" id="0295a24"><p class='lg'>　　比丘林应住　　　近王最凡鄙</a><br><a name="0295a25" id="0295a25">　　着袈裟近他　　　如奴依主命</a><br><a name="0295a26" id="0295a26">　　比丘非近他　　　尚不应近天</a><br><a name="0295a27" id="0295a27">　　鹅不应近狗　　　以其净洁故</a><br><a name="0295a28" id="0295a28">　　无我无悕望　　　心不求一切</a><br><a name="0295a29" id="0295a29">　　怖畏生死者　　　近王则非善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170294c.htm'><img src='up.gif' border=0></a>
<a href='T170295b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>