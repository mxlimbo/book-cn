<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0043b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷2)</font> 难问品第五 <font face='Arial'>T15, p0043b</h2></font><hr>
<span class='old'>
</a><a name="0043a28" id="0043a28">尽解脱如即是无余涅槃如。舍利弗。是如名</a><a name="0043a29" id="0043a29">不异如不坏如。应以是如知一切法。尔时舍</span><a name="0043b01" id="0043b01">利弗白佛言。世尊。譬如大火一切诸炎皆是</a><a name="0043b02" id="0043b02">烧相。如是诸善男子。所说法皆入法性。佛</a><a name="0043b03" id="0043b03">告舍利弗。如汝所言。是诸善男子。所说法</a><a name="0043b04" id="0043b04">皆入法性。尔时网明菩萨谓舍利弗。佛说</a><a name="0043b05" id="0043b05">仁者于智慧人中为最第一。以何智慧得第</a><a name="0043b06" id="0043b06">一耶。舍利弗言。所谓声闻因声得解。以是</a><a name="0043b07" id="0043b07">智慧。说我于中为第一耳。非谓菩萨。网明</a><a name="0043b08" id="0043b08">言。智慧是戏论相耶。答言不也。网明言。智</a><a name="0043b09" id="0043b09">慧非平等相耶。答言如是。网明言。今仁</a><a name="0043b10" id="0043b10">者。得平等智慧。云何。说智慧有量。答言善</a><a name="0043b11" id="0043b11">男子。以法性相故智慧无量。随入法性多少</a><a name="0043b12" id="0043b12">故。智慧有量。网明言。无量法终不作有量。仁</a><a name="0043b13" id="0043b13">者何故说智慧有量。即时舍利弗默然不答</a><a name="0043b14" id="0043b14"><p>(丹尔时上有菩萨光明品第九)尔时长老大迦叶。承佛圣旨。</a><a name="0043b15" id="0043b15">白佛言世尊。是网明菩萨。以何因缘号网</a><a name="0043b16" id="0043b16">明乎。佛告网明。善男子。现汝福报光明因缘。</a><a name="0043b17" id="0043b17">令诸天人一切世间皆得欢喜。其有福德因</a><a name="0043b18" id="0043b18">缘者当发菩提心。于是网明即受佛教。偏袒</a><a name="0043b19" id="0043b19">右肩。从右手赤白庄严抓指间。放大光明。</a><a name="0043b20" id="0043b20">普照十方无量无边阿僧祇佛国。皆悉通达。</a><a name="0043b21" id="0043b21">其中地狱畜生饿鬼。盲聋喑哑。手足拘癖。</a><a name="0043b22" id="0043b22">老病苦痛。贪欲嗔恚。愚痴裸形。丑陋贫穷。饥</a><a name="0043b23" id="0043b23">渴囹圄。系闭困厄。垂死悭贪。破戒嗔恚。懈</a><a name="0043b24" id="0043b24">怠妄念无慧。少于闻见。无惭无愧堕邪疑网。</a><a name="0043b25" id="0043b25">如是等众生。遇斯光者皆得快乐。无有众生</a><a name="0043b26" id="0043b26">为贪欲嗔恚愚痴憍慢忧愁怀恨等之所恼</a><a name="0043b27" id="0043b27">也。其在佛前大会之众。菩萨摩诃萨天龙夜</a><a name="0043b28" id="0043b28">叉乾闼婆等。及比丘比丘尼。优婆塞优婆夷</a><a name="0043b29" id="0043b29">众。是诸众生同一金色与佛无异。有三十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150043a.htm'><img src='up.gif' border=0></a>
<a href='T150043c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>