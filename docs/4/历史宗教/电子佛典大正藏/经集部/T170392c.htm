<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0392c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷66)</font> 身念处品第七初 <font face='Arial'>T17, p0392c</h2></font><hr>
<span class='old'>
</a><a name="0392b28" id="0392b28">调。作何等业。彼以闻慧。或以天眼。见眼耳</a><a name="0392b29" id="0392b29">鼻舌身五根别风业之所作。业风所吹。一风</span><a name="0392c01" id="0392c01">与眼共缘。四大之中。风力强故。故名为风。是</a><a name="0392c02" id="0392c02">风能令眼根四大清净。见众色像。一风耳中。</a><a name="0392c03" id="0392c03">能令闻声鼻香舌味身触。亦复如是。如是五</a><a name="0392c04" id="0392c04">风。如实观之。若风调顺。于五境界。无所障</a><a name="0392c05" id="0392c05">碍。若不调顺。则多障碍。不能如实知于境</a><a name="0392c06" id="0392c06">界。如是观于眼耳鼻舌身五种风已。如实知</a><a name="0392c07" id="0392c07">身</a><a name="0392c08" id="0392c08"><p>复次修行者。内身循身观。有何等风。或调不</a><a name="0392c09" id="0392c09">调。作何等业。彼以闻慧。或以天眼。见有刀风。</a><a name="0392c10" id="0392c10">住在身中。或乱不乱。作何等业。彼以闻慧。或</a><a name="0392c11" id="0392c11">以天眼见命终时。刀风皆动。皮肉筋骨脂髓</a><a name="0392c12" id="0392c12">精血。一切解截。令其干燥。气闭不流。身既干</a><a name="0392c13" id="0392c13">燥。苦恼而死。如千炎刀。而刺其身。十六分</a><a name="0392c14" id="0392c14">中犹不及一。若有善业。垂死之时。刀风微动。</a><a name="0392c15" id="0392c15">不多苦恼。观刀风已。如实知身</a><a name="0392c16" id="0392c16"><p>复次修行者。内身循身观。有何等风。或调不</a><a name="0392c17" id="0392c17">调。作何等业。彼以闻慧。或以天眼。见针刺</a><a name="0392c18" id="0392c18">风。住在身中。或调不调。为何所作。彼以闻</a><a name="0392c19" id="0392c19">慧。或以天眼。见命终时。风不调顺。遍身诸</a><a name="0392c20" id="0392c20">节。及一切脉。一切筋中。一切枝骨。一切毛</a><a name="0392c21" id="0392c21">孔。一切肉中。一切骨中。一切髓中。如烧炎针。</a><a name="0392c22" id="0392c22">遍于身中。来逼人身。如百千炎针皆刺其身。</a><a name="0392c23" id="0392c23">十六分中不及其一。若于宿世有善业者。于</a><a name="0392c24" id="0392c24">命终时。是针刺风则不大苦。观针刺风已。如</a><a name="0392c25" id="0392c25">实知身</a><a name="0392c26" id="0392c26"><p>复次修行者。内身循身观。有何等风。或调不</a><a name="0392c27" id="0392c27">调。作何等业。彼以闻慧。或以天眼。观见有</a><a name="0392c28" id="0392c28">风。名曰恶黄。住在身中。若调不调。为何所</a><a name="0392c29" id="0392c29">作。彼以闻慧。或以天眼。见恶黄风。若不调<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170392b.htm'><img src='up.gif' border=0></a>
<a href='T170393a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>