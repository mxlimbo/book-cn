<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0797a 佛说贫穷老公经 0743b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 797a 佛说贫穷老公经</font> <font face='Arial'>(卷1)</font> <font face='Arial'>T17, p0743b</h2></font><hr>
<span class='old'>
</a><a name="0743a28" id="0743a28">勒菩萨是也。憍贵太子者今卿是也。卿今受</a><a name="0743a29" id="0743a29">此贫穷之罪者。坐前悭贪也。所以得长寿者</span><a name="0743b01" id="0743b01">活救沙门之命也。罪福报应如影随形。如响</a><a name="0743b02" id="0743b02">应声。老公白佛。去事已尔愿毕于今。愿得以</a><a name="0743b03" id="0743b03">垂残之命。得作沙门。后生世世常侍佛边。佛</a><a name="0743b04" id="0743b04">言。善哉善哉。应时老公须发堕地法衣自然</a><a name="0743b05" id="0743b05">着。身体气力强健。耳目聪明。即得上慧入三</a><a name="0743b06" id="0743b06">昧门。尔时世尊以偈颂曰</a><a name="0743b07" id="0743b07"><p class='lg'>　　汝昔为太子　　　不识仁义方</a><br><a name="0743b08" id="0743b08">　　憍贵自放恣　　　恃为大国王</a><br><a name="0743b09" id="0743b09">　　自谓无罪福　　　以此可保常</a><br><a name="0743b10" id="0743b10">　　岂悟生死对　　　于今受其殃</a><br><a name="0743b11" id="0743b11">　　从罪复蒙祐　　　得睹天中天</a><br><a name="0743b12" id="0743b12">　　能脱既往罪　　　垂命入法门</a><br><a name="0743b13" id="0743b13">　　永离悭贪心　　　长受智慧根</a><br><a name="0743b14" id="0743b14">　　世世侍佛边　　　保寿万劫存　</p></a><a name="0743b15" id="0743b15"><p>于是老公比丘。闻经欢喜为佛作礼。尔时世</a><a name="0743b16" id="0743b16">尊语阿难。若有诵斯经者。当见贤劫千佛。</a><a name="0743b17" id="0743b17">行斯经者。令后世宣传。当从弥勒佛受决。如</a><a name="0743b18" id="0743b18">来广长舌所语无有异。一切大众闻佛说已。</a><a name="0743b19" id="0743b19">欢喜受持为佛作礼</a><a name="0743b20" id="0743b20">佛说贫穷老公经<p class='juan'>
</p>

<p><p><p><a name="0743b21" id="0743b21"></a><a name="0743b22" id="0743b22"><p class='juan'>
佛说贫穷老公经</p>
</a><a name="0743b23" id="0743b23"></a><a name="0743b24" id="0743b24"><p><span class='byline'>　　　　宋沙门释慧简译</span><br></a><a name="0743b25" id="0743b25"><p>闻如是。一时佛在舍卫国精舍中坐。与二</a><a name="0743b26" id="0743b26">千比丘俱。时有一贫穷老公。年二百岁。眉</a><a name="0743b27" id="0743b27">生秀毛。耳出于头。齿如齐贝。手过于膝。貌</a><a name="0743b28" id="0743b28">而视之。似如有相。而贫穷辛苦。衣不盖形。</a><a name="0743b29" id="0743b29">五体裸露。腹恒饥虚。行步时动。小有气息。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170743a.htm'><img src='up.gif' border=0></a>
<a href='T170743c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>