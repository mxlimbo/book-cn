<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0673 大乘同性经 0642c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 673 大乘同性经</font> <font face='Arial'>(卷1)</font> <font face='Arial'>T16, p0642c</h2></font><hr>
<span class='old'>
</a><a name="0642b28" id="0642b28">非先生前识后识力灭。楞伽王。唯后识</a><a name="0642b29" id="0642b29">灭前识即生。楞伽王。如步屈虫先安头足次</span><a name="0642c01" id="0642c01">后足随。其形屈伸间无断绝。如是如是。楞伽</a><a name="0642c02" id="0642c02">王。此之神识。见前有中生处了已。识即令移</a><a name="0642c03" id="0642c03">托就于彼。间无断绝。毗毗沙那楞伽王言。世</a><a name="0642c04" id="0642c04">尊。若如是者无中阴耶。佛言。楞伽王。一种众</a><a name="0642c05" id="0642c05">生卵生是也。舍此身已入于卵中。而是神识</a><a name="0642c06" id="0642c06">业风所捉。停住卵中昏钝不觉。及至覆成识</a><a name="0642c07" id="0642c07">方觉了。当知彼卵已为熟也。何以故。卵生众</a><a name="0642c08" id="0642c08">生法如是故。未成熟时不觉不了。所以者何。</a><a name="0642c09" id="0642c09">为业力故。楞伽王。复有众生福力纯厚。得于</a><a name="0642c10" id="0642c10">转轮王家作子。而彼在胎不为胎污。亦不与</a><a name="0642c11" id="0642c11">胎不净共住亦不污染。楞伽王。其转轮王所</a><a name="0642c12" id="0642c12">生子者多受化生。设受胎者。初入胎中结子</a><a name="0642c13" id="0642c13">已成。及生出后破膜出身。楞伽王。是因缘故</a><a name="0642c14" id="0642c14">说有中阴。时毗毗沙那楞伽王言。世尊。众生</a><a name="0642c15" id="0642c15">神识为当几大为作何色。佛言。楞伽王。众</a><a name="0642c16" id="0642c16">生神识无边大。无色无相不可见。无碍无形</a><a name="0642c17" id="0642c17">无定处不可说。毗毗沙那言。世尊。识相如此</a><a name="0642c18" id="0642c18">无有边大。无色无相不可见。无碍无形无定</a><a name="0642c19" id="0642c19">处不可说者。岂非断绝。佛言。楞伽王。吾今问</a><a name="0642c20" id="0642c20">汝随汝意答。当为汝说。楞伽王。譬如大王在</a><a name="0642c21" id="0642c21">宫殿中或高楼上。婇女围绕安乐坐时。着种</a><a name="0642c22" id="0642c22">种衣及诸璎珞。时大园林阿输歌树。种种杂</a><a name="0642c23" id="0642c23">华庄严精丽。其园在处有细软风或大駃风。</a><a name="0642c24" id="0642c24">吹彼园林阿输歌树。众华香气至王所者。王</a><a name="0642c25" id="0642c25">闻之不。毗毗沙那白言。世尊。我闻此香。佛</a><a name="0642c26" id="0642c26">言。楞伽王。汝闻此香分别知不。王言。世尊。</a><a name="0642c27" id="0642c27">我能得知。佛言。楞伽王。此华香气王言知者。</a><a name="0642c28" id="0642c28">见大小耶定作何色。楞伽王言。不也世尊。何</a><a name="0642c29" id="0642c29">以故。此香气相无色无现无碍无相无定处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160642b.htm'><img src='up.gif' border=0></a>
<a href='T160643a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>