<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0543 佛说巨力长者所问大乘经 0833c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 543 佛说巨力长者所问大乘经</font> <font face='Arial'>(卷2)</font> <font face='Arial'>T14, p0833c</h2></font><hr>
<span class='old'>
</a><br><a name="0833b28" id="0833b28">　　唯增苦恼　　　愁忧积集　　　身心放逸</a><br><a name="0833b29" id="0833b29">　　纵无明流　　　入生死海　　　漂沉汨没</span><br><a name="0833c01" id="0833c01">　　受诸业报　　　饥寒困苦　　　羸瘦憔悴</a><br><a name="0833c02" id="0833c02">　　远于彼岸　　　不能解脱　　　此诸众生</a><br><a name="0833c03" id="0833c03">　　从久远来　　　于自真心　　　尘惑所昏</a><br><a name="0833c04" id="0833c04">　　不能觉悟　　　故于幻境　　　贪爱染着</a><br><a name="0833c05" id="0833c05">　　汝诸长者　　　当知己身　　　假因缘成</a><br><a name="0833c06" id="0833c06">　　无有坚固　　　但由业力　　　造作招集</a><br><a name="0833c07" id="0833c07">　　生死轮回　　　受诸异报　　　循环远劫</a><br><a name="0833c08" id="0833c08">　　无解脱时　　　智者观之　　　深心厌舍</a><br><a name="0833c09" id="0833c09">　　凡夫愚昧　　　不念无常　　　着我着人</a><br><a name="0833c10" id="0833c10">　　专自逸乐　　　不亲善友　　　自构业缘</a><br><a name="0833c11" id="0833c11">　　身坏命终　　　当堕地狱　　　轮转三界</a><br><a name="0833c12" id="0833c12">　　受诸苦恼　　　大火逼身　　　逃窜无地</a><br><a name="0833c13" id="0833c13">　　诸佛大悲　　　哀愍世间　　　自无信心</a><br><a name="0833c14" id="0833c14">　　亦难救护　　　智者自知　　　色身虚幻</a><br><a name="0833c15" id="0833c15">　　无有真实　　　但由业因　　　之所招集</a><br><a name="0833c16" id="0833c16">　　根尘大种　　　和合积聚　　　假名为身</a><br><a name="0833c17" id="0833c17">　　如沫如泡　　　毕竟无体　　　脓血败坏</a><br><a name="0833c18" id="0833c18">　　何所爱着　　　是故当知　　　于此聚中</a><br><a name="0833c19" id="0833c19">　　作不净观　　　深生厌离　　　勤修圣法</a><br><a name="0833c20" id="0833c20">　　趣不坏身　　　远离众恶　　　近善知识</a><br><a name="0833c21" id="0833c21">　　信最上乘　　　修菩提行　　　广修福慧</a><br><a name="0833c22" id="0833c22">　　生佛国中　　　身心安乐　　　清净无畏</a><br><a name="0833c23" id="0833c23">　　以微妙衣　　　及上饮食　　　床榻卧具</a><br><a name="0833c24" id="0833c24">　　花鬘璎珞　　　无价宝香　　　种种资具</a><br><a name="0833c25" id="0833c25">　　充足无乏　　　以清净心　　　欢喜供养</a><br><a name="0833c26" id="0833c26">　　惭愧胜解　　　希除罪业　　　增长福智</a><br><a name="0833c27" id="0833c27">　　如是之人　　　百千劫中　　　于无上乘</a><br><a name="0833c28" id="0833c28">　　发生信解　　　渐以觉悟　　　实性真空</a><br><a name="0833c29" id="0833c29">　　本来寂静　　　如海湛然　　　无有增减<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140833b.htm'><img src='up.gif' border=0></a>
<a href='T140834a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>