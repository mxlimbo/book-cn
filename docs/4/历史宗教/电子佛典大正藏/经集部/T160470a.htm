<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0669 佛说无上依经 0470a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 669 佛说无上依经</font> <font face='Arial'>(卷1)</font> 无上依经如来界品第二 <font face='Arial'>T16, p0470a</h2></font><hr>
<span class='old'>
</a><a name="0469c28" id="0469c28">碍本来寂静。譬如虚空一切色种不能覆不</a><a name="0469c29" id="0469c29">能满不能塞。若土器若银器若金器。虚空</span><a name="0470a01" id="0470a01">处等如来界者亦复如是。于三位中一切处</a><a name="0470a02" id="0470a02">等悉无挂碍。阿难。一切如来在因地时。依如</a><a name="0470a03" id="0470a03">实知依如量修。观如来界五种功德。不可说</a><a name="0470a04" id="0470a04">无二相。过一异过觉观境界。一切处一味。</a><a name="0470a05" id="0470a05">菩萨见已除众生相除法异相除大结相。依</a><a name="0470a06" id="0470a06">无碍智于众生相续中。观如来界兴奇异意。</a><a name="0470a07" id="0470a07">咄哉众生。如来即在众生身内。如理不见如</a><a name="0470a08" id="0470a08">来。是故我说具分圣道。开解无始相结覆</a><a name="0470a09" id="0470a09">障。令诸众生因圣道力破除相结。自能证见</a><a name="0470a10" id="0470a10">如理如来真实平等。何因如此。一切众生执</a><a name="0470a11" id="0470a11">相所缚。不识如来不得如来不见如来。阿难。</a><a name="0470a12" id="0470a12">如来昔在因地。观如来界通达明了。正觉众</a><a name="0470a13" id="0470a13">法悉平等如。正转无上微妙法轮。正直成熟</a><a name="0470a14" id="0470a14">圣弟子众。无量无边恭敬围绕。住于无余</a><a name="0470a15" id="0470a15">清凉涅槃。乃至世界穷尽不舍众生为利益</a><a name="0470a16" id="0470a16">事</a><a name="0470a17" id="0470a17"><p>阿难。是如来界自性净故。于众生处无异相</a><a name="0470a18" id="0470a18">故。无差别故。极随平等清亮润滑。最妙柔</a><a name="0470a19" id="0470a19">贤与其相应。阿难。譬如水界自性清润。能</a><a name="0470a20" id="0470a20">摄能润能长一切药草树木。如是阿难。一切</a><a name="0470a21" id="0470a21">诸佛在因地中。依如来界修行善根利益众</a><a name="0470a22" id="0470a22">生。为此事故来入三界现生老病死。是诸</a><a name="0470a23" id="0470a23">菩萨生老等苦非真实有。何以故。已如实见</a><a name="0470a24" id="0470a24">如来界故。阿难。譬如豪富长者惟有一男</a><a name="0470a25" id="0470a25">端正聪黠。保念爱惜瞻视养护情无暂舍。是</a><a name="0470a26" id="0470a26">儿稚小贪乐舞戏。不悟脚跌堕大深坑粪秽</a><a name="0470a27" id="0470a27">死尸[<a href='javascript:showpic("images/029820.gif")'>月*逢</a>]烂臭处。其儿母亲及余眷属。见子堕</a><a name="0470a28" id="0470a28">坑惊唤大叫。呜呼痛哉烦冤懊恼。是诸亲属</a><a name="0470a29" id="0470a29">虽复悲号而身无力。怯弱不能入此深坑救<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160469c.htm'><img src='up.gif' border=0></a>
<a href='T160470b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>