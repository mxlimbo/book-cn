<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0794b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷2)</font> 净法品第六 <font face='Arial'>T15, p0794b</h2></font><hr>
<span class='old'>
</a><a name="0794a28" id="0794a28">不。甚多世尊。如是痴人不知佛道。而为他人</a><a name="0794a29" id="0794a29">不净说法。罪多于此。何以故。是人不净说法</span><a name="0794b01" id="0794b01">破无上佛道。亦谤过去未来今佛。何以故。舍</a><a name="0794b02" id="0794b02">利弗。若有过去诸佛。说一切法皆毕竟空。无</a><a name="0794b03" id="0794b03">我无人无众生无寿者无命者。舍利弗。未来</a><a name="0794b04" id="0794b04">诸佛说一切法亦毕竟空。无我无人无众生</a><a name="0794b05" id="0794b05">无寿者无命者。舍利弗。今现在十方恒河沙</a><a name="0794b06" id="0794b06">世界诸佛。说一切法亦毕竟空。无我无人无</a><a name="0794b07" id="0794b07">众生无寿者无命者。舍利弗。是名诸佛无上</a><a name="0794b08" id="0794b08">之法。谓一切法无有体性无所得空。本性寂</a><a name="0794b09" id="0794b09">灭无生无灭。无有性相自相皆空。如来但为</a><a name="0794b10" id="0794b10">断诸忆想分别故说。而诸佛菩提无有分别。</a><a name="0794b11" id="0794b11">舍利弗。何等为分别。谓分别者。我见人见众</a><a name="0794b12" id="0794b12">生见寿见命见断见常见。凡夫成就是诸分别。</a><a name="0794b13" id="0794b13">若人无有如是分别。能悉了知一切法空。无</a><a name="0794b14" id="0794b14">我无人无众生无寿者无命者。如是念时心</a><a name="0794b15" id="0794b15">得欢喜。闻第一义空不惊不畏。是人则知五</a><a name="0794b16" id="0794b16">阴虚妄无有真实。知十二入十八界虚妄无</a><a name="0794b17" id="0794b17">有真实。是人亦不分别涅槃不念涅槃。不言</a><a name="0794b18" id="0794b18">我能念涅槃。以法得寂灭而不分别。是法所</a><a name="0794b19" id="0794b19">寂灭处。亦不分别亦复不得。舍利弗。是名顺</a><a name="0794b20" id="0794b20">忍。是人于是顺忍第一义中。亦不得自相。舍</a><a name="0794b21" id="0794b21">利弗。何等是顺忍相。所谓无相是顺忍相。舍</a><a name="0794b22" id="0794b22">利弗。于意云何。若人于此顺忍尚不得相。是</a><a name="0794b23" id="0794b23">人若得我相人相众生相寿相命相者。无有</a><a name="0794b24" id="0794b24">是处。若人成就如是智慧。应受供养是名佛</a><a name="0794b25" id="0794b25">子。是名入不住定。舍利弗。是名佛法第一义</a><a name="0794b26" id="0794b26">门。谓无忆想分别无此无彼。而是痴人在大</a><a name="0794b27" id="0794b27">众中说于邪见。自以忆想分别教人。此是佛</a><a name="0794b28" id="0794b28">法此是圣道。如是痴人。则为诽谤过去未来</a><a name="0794b29" id="0794b29">现在诸佛。如是痴人。名恶知识不名善知识。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150794a.htm'><img src='up.gif' border=0></a>
<a href='T150794c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>