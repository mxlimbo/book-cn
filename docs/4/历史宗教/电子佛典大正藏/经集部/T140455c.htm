<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0461 佛说文殊师利现宝藏经 0455c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 461 佛说文殊师利现宝藏经</font> <font face='Arial'>(卷1)</font> <font face='Arial'>T14, p0455c</h2></font><hr>
<span class='old'>
</a><a name="0455b28" id="0455b28">时贤者须菩提默然不答。于是文殊师利谓</a><a name="0455b29" id="0455b29">须菩提。云何贤者。世尊有教默而不答。须菩</span><a name="0455c01" id="0455c01">提曰。所以默者。用本不发无上正真道意故。</a><a name="0455c02" id="0455c02">所以者何。弟子之辩有限有碍。菩萨辩才无</a><a name="0455c03" id="0455c03">限无碍。文殊师利又问。云何须菩提。法界</a><a name="0455c04" id="0455c04">宁有限碍不乎。答曰。法界无限无碍。文殊师</a><a name="0455c05" id="0455c05">利曰。假使法界无限无碍。贤者曷为言默而</a><a name="0455c06" id="0455c06">碍。须菩提答曰。其欲知尽法界者。便以言</a><a name="0455c07" id="0455c07">说而为挂碍。若有了知法界无量不可尽者。</a><a name="0455c08" id="0455c08">闻其所言则不为碍。又问。于须菩提意云何。</a><a name="0455c09" id="0455c09">至于法界为有尽不。答曰。不可尽法者普</a><a name="0455c10" id="0455c10">门。以故法不可尽。文殊师利曰。设使法</a><a name="0455c11" id="0455c11">不可尽。云何贤者说法而碍。答曰。我限弟子</a><a name="0455c12" id="0455c12">所讲说法而有尽碍。观于佛界而无有量。讲</a><a name="0455c13" id="0455c13">说法界而无尽时。文殊师利又问。云何须菩</a><a name="0455c14" id="0455c14">提。法宁复有境界说乎。其有于法作境界者。</a><a name="0455c15" id="0455c15">说法则有分数。答曰。吾不说法有境界法无</a><a name="0455c16" id="0455c16">境界。文殊师利曰。曷为贤者。说若干境界。</a><a name="0455c17" id="0455c17">须菩提答曰。向者本说弟子之辩有限有碍。</a><a name="0455c18" id="0455c18">菩萨辩才无限无碍。文殊师利曰。云何贤者。</a><a name="0455c19" id="0455c19">得明慧耶。须菩提答曰。如是得明慧。文殊</a><a name="0455c20" id="0455c20">师利又问。贤者。云何言默而碍。答曰。用弟子</a><a name="0455c21" id="0455c21">不能了知一切人根故。用言说而作碍耳。菩</a><a name="0455c22" id="0455c22">萨辩慧晓众生本。是故不以言说而为挂碍。</a><a name="0455c23" id="0455c23">文殊师利曰。世尊。辩才之慧无有往来。其智</a><a name="0455c24" id="0455c24">慧想宁有限乎。答曰。不也。其智慧者无挂</a><a name="0455c25" id="0455c25">碍相无所住相。文殊师利曰。假使智慧无挂</a><a name="0455c26" id="0455c26">碍相无所住相。何故贤者而默作碍。须菩</a><a name="0455c27" id="0455c27">提曰。尊者舍利弗。佛所称叹智慧为最。当</a><a name="0455c28" id="0455c28">问此贤为仁解说。舍利弗谓须菩提。欲闻</a><a name="0455c29" id="0455c29">我说文殊师利所讲法乎。今欲宣之。所以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140455b.htm'><img src='up.gif' border=0></a>
<a href='T140456a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>