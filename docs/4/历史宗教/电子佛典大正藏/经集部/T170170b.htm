<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0170b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷29)</font> 观天品第六之一四天王初 <font face='Arial'>T17, p0170b</h2></font><hr>
<span class='old'>
</a><a name="0170a28" id="0170a28">业。善身口意。行于善业。自利利他。饶益众</a><a name="0170a29" id="0170a29">生。心有慈悲。信于业果。正见正业。持二种</span><a name="0170b01" id="0170b01">戒。心不散乱。不失威仪。不亲恶友。孝养父母。</a><a name="0170b02" id="0170b02">供养沙门婆罗门。三种善业。遍行究竟。持</a><a name="0170b03" id="0170b03">二种戒。不杀不盗。云何不杀。若稻谷黍麦。生</a><a name="0170b04" id="0170b04">微细虫。不捣不磨。知其有虫。护此虫命。不转</a><a name="0170b05" id="0170b05">与人。复有不杀生。若牛马驼驴担负脊坏疮</a><a name="0170b06" id="0170b06">中生虫。若以浆水洗此疮时。不以草药断此</a><a name="0170b07" id="0170b07">虫命。以鸟毛羽洗拭取虫。置余臭烂败肉之</a><a name="0170b08" id="0170b08">中。令全其命。护此驴牛。恐害其命。复护虫命。</a><a name="0170b09" id="0170b09">乃至蚁子。亦不故杀。若昼若夜不行放逸。心</a><a name="0170b10" id="0170b10">不念杀。有众生想。若虮若蚁。亦不故杀。是名</a><a name="0170b11" id="0170b11">不杀。云何不盗。几种不盗。若有众生。见蛇食</a><a name="0170b12" id="0170b12">虫。虾蟆食虫。黄鼬食虫。若狗野干。取诸众生</a><a name="0170b13" id="0170b13">欲自食之。其人若见。以其所食而贸易之。令</a><a name="0170b14" id="0170b14">其得脱。如是之人。护彼此命。是名不盗。自</a><a name="0170b15" id="0170b15">不偷盗。亦不教人。劝诸众生。令住善道。未住</a><a name="0170b16" id="0170b16">戒者。教令住戒。已持戒者。令其增长。说业</a><a name="0170b17" id="0170b17">果报。令其觉悟。是则名曰不杀不盗。复有顺</a><a name="0170b18" id="0170b18">法行人。利益众生。见诸蜜蜂。知他欲杀。以物</a><a name="0170b19" id="0170b19">救赎。令其得脱。施众生命。是名施命。复有布</a><a name="0170b20" id="0170b20">施。若法行人。贫穷乏短。若以一食施四禅人。</a><a name="0170b21" id="0170b21">若见恶人欲断人命。以物赎命。令其得脱。施</a><a name="0170b22" id="0170b22">命施法。诸施之中。最为第一。是人行于二种</a><a name="0170b23" id="0170b23">之施。亦教他人。令行二施。见作随喜。如是持</a><a name="0170b24" id="0170b24">戒。命终之后。生三十三天歌音喜乐之地。以</a><a name="0170b25" id="0170b25">善业化。得胜供养。其地园林。以善业故。种种</a><a name="0170b26" id="0170b26">庄严。天所住处。无有一迹非善业化。无有一</a><a name="0170b27" id="0170b27">天不游戏者。无有一天不受乐者。无有一天</a><a name="0170b28" id="0170b28">不退没者。善业尽故。退时自知。犹不厌足。爱</a><a name="0170b29" id="0170b29">绳所缚。爱所欺诳。帝释天王说是语已。与诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170170a.htm'><img src='up.gif' border=0></a>
<a href='T170170c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>