<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0138a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷2)</font> 总持品第五 <font face='Arial'>T15, p0138a</h2></font><hr>
<span class='old'>
</a><a name="0137c24" id="0137c24"><p><b>　　<A NAME="n95"></A>总持品第五</b></a><a name="0137c25" id="0137c25"><p>佛告龙王。有四事法无尽之教无尽之藏为</span><a name="0138a01" id="0138a01">总持也。何等四。分别无尽。慧无尽。明智无</a><a name="0138a02" id="0138a02">尽。总持辩才无尽。是为四。复有四事难摄无</a><a name="0138a03" id="0138a03">尽之藏为总持也。何等四。其性难摄。道心</a><a name="0138a04" id="0138a04">难摄。入法难摄入。众生行难摄。是为四。复</a><a name="0138a05" id="0138a05">有四坚固要无尽之藏为总持也。何等四。所</a><a name="0138a06" id="0138a06">愿坚固。奉行坚固。立忍坚固。度于因缘所造</a><a name="0138a07" id="0138a07">坚固。是为四。复有四所说无尽之藏为总</a><a name="0138a08" id="0138a08">持也。何等四。讲诸至诚。讲诸缘起。讲众生</a><a name="0138a09" id="0138a09">行。讲诸乘本无慧。是为四。复有四光无尽之</a><a name="0138a10" id="0138a10">藏为总持也。何等四。照于法界。照于智慧。照</a><a name="0138a11" id="0138a11">于慧明。照于如应之所说法。是为四。复有</a><a name="0138a12" id="0138a12">四上曜无尽之藏为总持也。何等四。精进</a><a name="0138a13" id="0138a13">为上。禁戒修行勤力为上。求积功德为上。合</a><a name="0138a14" id="0138a14">聚求慧为上。是为四。复有四无穷无尽之藏</a><a name="0138a15" id="0138a15">为总持也。何等四。求诸度无极而无穷极。不</a><a name="0138a16" id="0138a16">厌生死而无穷极。开化度人而无穷极。求诸</a><a name="0138a17" id="0138a17">通慧而无穷极。是为四。复有四无厌无尽之</a><a name="0138a18" id="0138a18">藏为总持也。何等四。佛前听经而无厌足。</a><a name="0138a19" id="0138a19">为人说经而无厌足。求诸德本而无厌足。供</a><a name="0138a20" id="0138a20">养如来而无厌足。是为四。复有四无能胜者</a><a name="0138a21" id="0138a21">无尽之藏为总持也。何等四。一切尘劳亦无</a><a name="0138a22" id="0138a22">能胜。一切诸魔亦不能胜。诸外异道亦不</a><a name="0138a23" id="0138a23">能胜。一切怨敌亦不能胜。是为四。复有四</a><a name="0138a24" id="0138a24">无习无尽之藏为总持也。何等四。不习声闻</a><a name="0138a25" id="0138a25">缘觉之乘。不习一切供养之利。不习一切诸</a><a name="0138a26" id="0138a26">所著求。不习一切诸凡夫行。是为四。复有</a><a name="0138a27" id="0138a27">四无得无尽之藏为总持也。何等四。不得所</a><a name="0138a28" id="0138a28">生。不得开化恶戒之人。不得说经在于有为</a><a name="0138a29" id="0138a29">为上大乘。不得乞求。是为四。复有四力无尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150137c.htm'><img src='up.gif' border=0></a>
<a href='T150138b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>