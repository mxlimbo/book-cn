<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0801a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷3)</font> 了戒品第九 <font face='Arial'>T15, p0801a</h2></font><hr>
<span class='old'>
</a><a name="0800c28" id="0800c28">故。舍利弗。着外道法比丘。不应自称是佛弟</a><a name="0800c29" id="0800c29">子。何以故。沙门释子不说尼犍子语。于大众</span><a name="0801a01" id="0801a01">中但说佛语。舍利弗。若人着不净语。欲作</a><a name="0801a02" id="0801a02">师子吼。但作野干鸣。是人不能解佛法第一</a><a name="0801a03" id="0801a03">义。舍利弗。我今明了告汝。若人具足持戒禅</a><a name="0801a04" id="0801a04">定智慧。不悭不贪不染恚痴。不怀谄曲有厌</a><a name="0801a05" id="0801a05">恶心。言必真实。常乐独处不乐睡眠。乐空无</a><a name="0801a06" id="0801a06">相无愿无生无灭行。生离欲心求解佛法第</a><a name="0801a07" id="0801a07">一义。不好世语乐出世语尽持诸戒。一切恶</a><a name="0801a08" id="0801a08">事及恶知识悉皆远离。住如是法则能解空</a><a name="0801a09" id="0801a09">无所有法。何以故。舍利弗。是行名为大人所</a><a name="0801a10" id="0801a10">行。非是贪乐利养所行。非是愚痴常人所行。</a><a name="0801a11" id="0801a11">非是败坏沙门所行。非是糟糠沙门所行。</a><a name="0801a12" id="0801a12">非是假名沙门所行。舍利弗。诸法实相毕竟</a><a name="0801a13" id="0801a13">空寂。即是佛道。好世财利贪说不净法者。所</a><a name="0801a14" id="0801a14">不能及。舍利弗。是地名为大智者地。非是贪</a><a name="0801a15" id="0801a15">乐外道者地。非说我见人见者地。舍利弗。</a><a name="0801a16" id="0801a16">若实有我有人者。说我人者。应有实相。如实</a><a name="0801a17" id="0801a17">应问。若有我者。为是何色。青黄赤白。为在</a><a name="0801a18" id="0801a18">身中。为在身外。为遍在身如油在麻。舍利弗。</a><a name="0801a19" id="0801a19">麻中有油可出可示。若我在内说有我者。应</a><a name="0801a20" id="0801a20">说应示。如从麻中出油示油。第一义中求我</a><a name="0801a21" id="0801a21">不可得。是故当知。若说有我人者。是人犹尚</a><a name="0801a22" id="0801a22">无沙门戒。况沙门地。舍利弗。当知如是邪贪</a><a name="0801a23" id="0801a23">著者。所谓着我着众生着寿命者。则为堕顶。</a><a name="0801a24" id="0801a24">是人如是邪贪着故。尚不能除贪利养心。况</a><a name="0801a25" id="0801a25">细烦恼。舍利弗。通达空者。若为贪欲嗔恚愚</a><a name="0801a26" id="0801a26">痴利养所覆。无有是处。亦不堕顶。舍利弗。</a><a name="0801a27" id="0801a27">计我心者谓有寿命。寿命因缘故。则为利养</a><a name="0801a28" id="0801a28">所牵障碍于道。舍利弗。我见者人见者。虽于</a><a name="0801a29" id="0801a29">我法出家为道。如是痴人于清净中则非出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150800c.htm'><img src='up.gif' border=0></a>
<a href='T150801b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>