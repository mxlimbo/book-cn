<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0054a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷10)</font> 地狱品第三之一 <font face='Arial'>T17, p0054a</h2></font><hr>
<span class='old'>
</a><a name="0053c28" id="0053c28"><p>又彼比丘。知业果报。观大叫唤之大地狱。复</a><a name="0053c29" id="0053c29">有何处。彼见闻知复有异处。名十一炎。是彼</span><a name="0054a01" id="0054a01">地狱第十八处。众生何业生于彼处。彼见闻</a><a name="0054a02" id="0054a02">知若何等人。杀生偷盗邪行饮酒业及果报。</a><a name="0054a03" id="0054a03">如前所说。复有妄语。谓王王等。若可信人。能</a><a name="0054a04" id="0054a04">断事者。若或长者。或于两人。若于两朋相</a><a name="0054a05" id="0054a05">对诤事而为断之。或因取物。或因相识。或欲</a><a name="0054a06" id="0054a06">或嗔。随情偏断不依道理。作妄语说。彼人以</a><a name="0054a07" id="0054a07">是恶业因缘身坏命终。堕于恶处。在彼地狱</a><a name="0054a08" id="0054a08">十一炎处。受大苦恼。所谓苦者。如前所说。活</a><a name="0054a09" id="0054a09">等地狱所受苦恼。彼一切苦。此中具受。十倍</a><a name="0054a10" id="0054a10">更重。朋妄语人。更复偏重。何者为重。以恶</a><a name="0054a11" id="0054a11">业故。十一炎处。有火聚生。十方为十。内饥</a><a name="0054a12" id="0054a12">渴烧。是第十一。内火饥渴。炎从口出。彼妄</a><a name="0054a13" id="0054a13">语人舌朋妄语。是恶业故。念念烧舌。烧已</a><a name="0054a14" id="0054a14">复生。受烧舌苦。为十六分。十火聚苦。不及</a><a name="0054a15" id="0054a15">其一。以恶业故。受是舌苦。彼地狱人受如</a><a name="0054a16" id="0054a16">是等十一炎聚极重苦恼。乃至无量百千年</a><a name="0054a17" id="0054a17">岁。常烧常煮。乃至恶业未坏未烂。业气未</a><a name="0054a18" id="0054a18">尽。于一切时与苦不止。若恶业尽。彼地狱处</a><a name="0054a19" id="0054a19">尔乃得脱。若于前世过去久远。有善业熟不</a><a name="0054a20" id="0054a20">生饿鬼畜生之道。若生人中同业之处。常患</a><a name="0054a21" id="0054a21">饥渴。一切身分常被热烧。贫穷短命。所有</a><a name="0054a22" id="0054a22">语言人所不信。性甚愚痴。懵钝丑陋。手足</a><a name="0054a23" id="0054a23">劈裂。衣裳破碎。常在道路。若四出巷若</a><a name="0054a24" id="0054a24">三角巷。恒常乞求。若常治生。卖微贱物。从</a><a name="0054a25" id="0054a25">生至终。受第一苦。于对诤中。常堕负朋。是</a><a name="0054a26" id="0054a26">彼恶业余残果报</a><a name="0054a27" id="0054a27"><p>又彼比丘。知业果报。观察大唤大地狱处。</a><a name="0054a28" id="0054a28">唯有此处。更无异处</a><a name="0054a29" id="0054a29"><p>又修行者。内心思惟随顺正法。观察法行。见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170053c.htm'><img src='up.gif' border=0></a>
<a href='T170054b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>