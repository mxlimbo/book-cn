<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0705b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷1)</font> <font face='Arial'>T14, p0705b</h2></font><hr>
<span class='old'>
</a><a name="0705a28" id="0705a28">妙法轮。摧伏魔军不染世法。作师子吼明焕</a><a name="0705a29" id="0705a29">无畏。犹如大池清净无杂。又如大海广积妙</span><a name="0705b01" id="0705b01">宝深无涯底。如须弥山王高出众山。如日光</a><a name="0705b02" id="0705b02">明威耀赫奕。如满月轮人所爱乐。如大龙王</a><a name="0705b03" id="0705b03">能雨法雨。如大梵王世间最上。而佛世尊与</a><a name="0705b04" id="0705b04">无数百千俱胝那庾多梵王护世等无边善调</a><a name="0705b05" id="0705b05">伏者弟子众俱。是时大众一心诚谛瞻仰世</a><a name="0705b06" id="0705b06">尊</a><a name="0705b07" id="0705b07"><p>尔时世尊。先以常光照诸大众。于常光中复</a><a name="0705b08" id="0705b08">从顶上放大光明其名普照。是光复有无数</a><a name="0705b09" id="0705b09">百千光明眷属。其光即于十方一切世界普</a><a name="0705b10" id="0705b10">照耀已。旋环佛所右绕三匝。复从世尊口门</a><a name="0705b11" id="0705b11">而入。而佛世尊口门之相悉无动静。譬如日</a><a name="0705b12" id="0705b12">月光明悉从虚空界入。而虚空界亦无动静。</a><a name="0705b13" id="0705b13">佛之光明口门入时无动静相亦复如是。又</a><a name="0705b14" id="0705b14">如积以干沙投之酥油。或投以水。彼等入时</a><a name="0705b15" id="0705b15">悉无动静。佛之光明口门入时无动静相亦</a><a name="0705b16" id="0705b16">复如是</a><a name="0705b17" id="0705b17"><p>尔时东方去此佛刹过殑伽沙数等世界。有</a><a name="0705b18" id="0705b18">世界名大莲华。其中有佛号莲华眼如来应</a><a name="0705b19" id="0705b19">供正等正觉明行足善逝世间解无上士调御</a><a name="0705b20" id="0705b20">丈夫天人师佛世尊。为诸菩萨宣说法要。彼</a><a name="0705b21" id="0705b21">所说法唯以一乘发起利益。彼佛刹中无有</a><a name="0705b22" id="0705b22">声闻缘觉名字。况复声闻缘觉乘法。又彼世</a><a name="0705b23" id="0705b23">界有情。皆修菩萨行法。得不退转于阿耨多</a><a name="0705b24" id="0705b24">罗三藐三菩提。又彼世界。不以饮食而为资</a><a name="0705b25" id="0705b25">养。彼诸菩萨。悉以等持静虑法喜为食。又彼</a><a name="0705b26" id="0705b26">世界。不以日月星宿而为照明。皆彼如来身</a><a name="0705b27" id="0705b27">光普照而悉清净。又复其土。无诸草木沙砾</a><a name="0705b28" id="0705b28">土石山等。地平如掌。彼有菩萨摩诃萨名除</a><a name="0705b29" id="0705b29">盖障。独止一处。若诸有情闻是菩萨名者。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140705a.htm'><img src='up.gif' border=0></a>
<a href='T140705c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>