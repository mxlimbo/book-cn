<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0249a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷42)</font> 观天品第六之一四天王初 <font face='Arial'>T17, p0249a</h2></font><hr>
<span class='old'>
</a><br><a name="0248c28" id="0248c28">　　此乐非胜乐　　　贪诳不常定</a><br><a name="0248c29" id="0248c29">　　与爱毒和合　　　犹如杂毒食</span><br><a name="0249a01" id="0249a01">　　彼常胜乐者　　　所谓不死处</a><br><a name="0249a02" id="0249a02">　　无爱别离处　　　无冷无热处</a><br><a name="0249a03" id="0249a03">　　彼处常安隐　　　智者之所说</a><br><a name="0249a04" id="0249a04">　　何处不生死　　　彼处则无苦</a><br><a name="0249a05" id="0249a05">　　诸因妇女乐　　　一切皆有苦</a><br><a name="0249a06" id="0249a06">　　彼爱为种子　　　复生地狱中</a><br><a name="0249a07" id="0249a07">　　彼乐能生苦　　　云何说为乐</a><br><a name="0249a08" id="0249a08">　　乃是苦中苦　　　后时则如毒</a><br><a name="0249a09" id="0249a09">　　若此众生生　　　众生业风吹</a><br><a name="0249a10" id="0249a10">　　业网痴所覆　　　随生处爱乐</a><br><a name="0249a11" id="0249a11">　　若善不善业　　　常随彼共行</a><br><a name="0249a12" id="0249a12">　　处处皆逐去　　　如香不离花</a><br><a name="0249a13" id="0249a13">　　汝如是受乐　　　此后时则失</a><br><a name="0249a14" id="0249a14">　　如昼日时满　　　日没光随没　</p></a><a name="0249a15" id="0249a15"><p>彼水行鸟。天善业故。已为一切放逸行。天如</a><a name="0249a16" id="0249a16">是说已。若天放逸行放逸者。闻水行鸟。如是</a><a name="0249a17" id="0249a17">偈说。作如是言。此鸟善语。已觉悟我。如此鸟</a><a name="0249a18" id="0249a18">说。我必当得。此鸟实说。我放逸故。行放逸</a><a name="0249a19" id="0249a19">行。犹故如是不能舍离。我于后时。必定破</a><a name="0249a20" id="0249a20">坏。得大怖畏。我等从今当善心意。对治放</a><a name="0249a21" id="0249a21">逸。舍离放逸。彼天如是。于长久时。专心</a><a name="0249a22" id="0249a22">善意。舍离放逸。知欲过患。心思惟已。以心</a><a name="0249a23" id="0249a23">动故。心力大故。或于多时。久习欲故。还复</a><a name="0249a24" id="0249a24">着乐。彼天如是无量分别。无量境界。上下</a><a name="0249a25" id="0249a25">受乐。种种诸欲具足之处。种种鸟声。胜妙园</a><a name="0249a26" id="0249a26">林。有莲花池。七宝山峰。多有无量妙莲花</a><a name="0249a27" id="0249a27">池。以为庄严。多有无量百千蜂众。出种种声。</a><a name="0249a28" id="0249a28">庄严妙池。彼处有河。满中饮食。有百千树。随</a><a name="0249a29" id="0249a29">念枝网荫覆彼河。枝间有华。华为堂舍。种种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170248c.htm'><img src='up.gif' border=0></a>
<a href='T170249b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>