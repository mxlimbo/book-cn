<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0734b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷2)</font> 显示自作品第四 <font face='Arial'>T16, p0734b</h2></font><hr>
<span class='old'>
</a><a name="0734a28" id="0734a28">境能生所生刹那坏灭。从于梵世至非非想</a><a name="0734a29" id="0734a29">皆因缘起。唯有如来离诸因缘。天主。内外世</span><a name="0734b01" id="0734b01">间动不动法。皆如瓶等坏灭为性。天主。诸识</a><a name="0734b02" id="0734b02">微细迁流速疾。是佛境界非诸世间仙人外</a><a name="0734b03" id="0734b03">道所能知见。众仙外道为爱所缠。不能了知</a><a name="0734b04" id="0734b04">心相差别。天主。假使有人勉意勤行。歌赞祠</a><a name="0734b05" id="0734b05">祀毗陀之法而祭于天。经于一月或满四月。</a><a name="0734b06" id="0734b06">如是一岁至于千岁。生于梵境终亦退还。天</a><a name="0734b07" id="0734b07">主。汝不知耶。三毗陀行所得之果。譬如芭蕉</a><a name="0734b08" id="0734b08">性不坚固。天主。密严佛土是诸如来解脱之</a><a name="0734b09" id="0734b09">处从智定得。若乐解脱应善修行。天主。密严</a><a name="0734b10" id="0734b10">中人无有眷属生死之患。其心不为诸业习</a><a name="0734b11" id="0734b11">气之所染着。如莲花出水。如虚空无尘。如日</a><a name="0734b12" id="0734b12">月高升净无云翳。一切诸佛恒共摄受。沐净</a><a name="0734b13" id="0734b13">戒流饮智慧液。得真实解度生死岸。天主。众</a><a name="0734b14" id="0734b14">生身中诸界五蕴识等众法。皆无所有。眼色</a><a name="0734b15" id="0734b15">为缘而生于识。譬如因木火得炽然。天主。一</a><a name="0734b16" id="0734b16">切境界随妄识转。如铁动移逐于磁石。又如</a><a name="0734b17" id="0734b17">阳焰乾闼婆城。是诸渴鹿愚幻所取。此中无</a><a name="0734b18" id="0734b18">有能造等物。但是凡夫心之变异。天主。如干</a><a name="0734b19" id="0734b19">城之中人众往来驰骛所作见而非实。众生</a><a name="0734b20" id="0734b20">之身进止云为亦复如是。如梦中所见寤即</a><a name="0734b21" id="0734b21">非有。世间之人见蕴等法。觉心明照本来寂</a><a name="0734b22" id="0734b22">静。天主。地等和合微尘之聚。若离于心即无</a><a name="0734b23" id="0734b23">所得。世间诸物可持举等。孰非大种之所合</a><a name="0734b24" id="0734b24">成。譬如风痰病缘惑乱见种种物。又如起尸</a><a name="0734b25" id="0734b25">无能作者。世间诸法悉亦如是。汝诸佛子应</a><a name="0734b26" id="0734b26">勤观察。天主。一切世间动植之物。譬如水</a><a name="0734b27" id="0734b27">沫共聚成形。瓶衣等想同于阳焰。苦乐诸受</a><a name="0734b28" id="0734b28">犹如浮泡。行如芭蕉中无有坚。识如幻事虚</a><a name="0734b29" id="0734b29">伪不实。天主。三界之中动不动法。同于梦境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160734a.htm'><img src='up.gif' border=0></a>
<a href='T160734c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>