<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0818 大庄严法门经 0832b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 818 大庄严法门经</font> <font face='Arial'>(卷2)</font> <font face='Arial'>T17, p0832b</h2></font><hr>
<span class='old'>
</a><a name="0832a28" id="0832a28">世尊。此金色女众所知识。我为欲乐与彼财</a><a name="0832a29" id="0832a29">宝。将向林所共相娱乐。至彼林中枕我膝卧。</span><a name="0832b01" id="0832b01">奄忽而死卒便烂坏臭秽可畏。所将眷属悉</a><a name="0832b02" id="0832b02">舍我去无有见者。恐阿阇世王知此女死。谓</a><a name="0832b03" id="0832b03">我杀害横加刑戮。是故我今生大怖畏。尔时</a><a name="0832b04" id="0832b04">佛告长者子言。汝莫忧怖。我当施汝一切无</a><a name="0832b05" id="0832b05">畏。汝长者子。归依佛者于一切处无所怖畏。</a><a name="0832b06" id="0832b06">又复告言。汝当放舍怖畏因缘。时长者子白</a><a name="0832b07" id="0832b07">佛言。一切怖畏从何而生。佛言。贪嗔痴因缘</a><a name="0832b08" id="0832b08">故怖畏生。身见因缘故怖畏生。恶见因缘故</a><a name="0832b09" id="0832b09">怖畏生。渴爱因缘故怖畏生。我我所因缘故</a><a name="0832b10" id="0832b10">怖畏生。执着因缘故怖畏生。斗诤因缘故</a><a name="0832b11" id="0832b11">怖畏生。自身爱缚因缘故怖畏生。于无常</a><a name="0832b12" id="0832b12">中生常想故怖畏生。于苦法中生乐想故怖</a><a name="0832b13" id="0832b13">畏生。于不净中生净想故怖畏生。于无我中</a><a name="0832b14" id="0832b14">生我想故怖畏生。执着五阴因缘故怖畏生。</a><a name="0832b15" id="0832b15">不观十二入故怖畏生。不观十八界故怖畏</a><a name="0832b16" id="0832b16">生。不见未来恶故怖畏生。不观内外身因缘</a><a name="0832b17" id="0832b17">故怖畏生。爱寿命因缘故怖畏生。长者子。如</a><a name="0832b18" id="0832b18">是等因缘故一切怖畏生。如是等事汝当放</a><a name="0832b19" id="0832b19">舍。又复告言。汝见此女身种种恶事不。长者</a><a name="0832b20" id="0832b20">子言。唯然世尊。我今已见。佛言。如是一切诸</a><a name="0832b21" id="0832b21">法无常败坏苦空不实。但是虚诳。愚痴不知</a><a name="0832b22" id="0832b22">业缘生故。如幻不实离色相故。如梦喜乐无</a><a name="0832b23" id="0832b23">实乐故。如热时炎非水水想故。亦如水光影</a><a name="0832b24" id="0832b24">发照壁水动则动无来去故。如镜中像业力</a><a name="0832b25" id="0832b25">生故。如水中月水静则现无来去故。如响从</a><a name="0832b26" id="0832b26">声生不可说粽故。如影不可作故。如幻体性</a><a name="0832b27" id="0832b27">空故。如风性不可捉故。如是一切法虚假不</a><a name="0832b28" id="0832b28">实不增不减故。如是长者子。当知一切法无</a><a name="0832b29" id="0832b29">主无作无有执者。汝先欲觉今何所在。长者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170832a.htm'><img src='up.gif' border=0></a>
<a href='T170832c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>