<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0847 大乘修行菩萨行门诸经要集 0950a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 847 大乘修行菩萨行门诸经要集</font> <font face='Arial'>(卷2)</font> 第十三 <font face='Arial'>T17, p0950a</h2></font><hr>
<span class='old'>
</a><a name="0949c29" id="0949c29">各随所乐施奉无阙。然后劝令发菩提心。复</a><a name="0949c30" id="0949c30">有众生。意乐转轮圣王游戏乃至大臣国邑</span><a name="0950a01" id="0950a01">聚落族姓之子及婆罗门中部下庶。如是众</a><a name="0950a02" id="0950a02">生各随意乐悉皆施与不令阙乏。然后劝令</a><a name="0950a03" id="0950a03">发菩提心。复有众生。乐于色声香味触法。复</a><a name="0950a04" id="0950a04">有众生意所贪着。花鬘璎珞涂香末香衣服</a><a name="0950a05" id="0950a05">缯彩以为严饰。复有众生。贪着钱财。金银珠</a><a name="0950a06" id="0950a06">玉颇梨马瑙鼓乐弦歌。如是众生意所乐者</a><a name="0950a07" id="0950a07">五欲戏乐皆当施与。然后劝令发菩提心。须</a><a name="0950a08" id="0950a08">菩提言。善女人当知。是诸五欲障八圣道涅</a><a name="0950a09" id="0950a09">槃趣路善无所得。是等五欲正受之时。亦有</a><a name="0950a10" id="0950a10">众生以是缘故。于善调伏劝入菩提。此义次</a><a name="0950a11" id="0950a11">第甚为难思。善女人。以大菩萨修行甚难之</a><a name="0950a12" id="0950a12">事。令是修行菩萨成就善事。当知甚难。何以</a><a name="0950a13" id="0950a13">故。如是等事。皆是众生障道一种之事。亦有</a><a name="0950a14" id="0950a14">诸类众生。还复因调伏而得入善</a><a name="0950a15" id="0950a15"><p>尔时精舍演法会中有二长者子。曾与夫人</a><a name="0950a16" id="0950a16">交游。善巧方便随意戏乐故。劝入无上菩提。</a><a name="0950a17" id="0950a17">是时此二长者子。白须菩提言。须菩提。勿以</a><a name="0950a18" id="0950a18">自智简择他智。须菩提。于意云何。若有少分</a><a name="0950a19" id="0950a19">油灯。堪以口吹手扇而能灭不。须菩提言。甚</a><a name="0950a20" id="0950a20">堪吹灭。长者子言。若声闻行善男子善女人。</a><a name="0950a21" id="0950a21">以少智慧明故。以一游戏智故而能则灭。亦</a><a name="0950a22" id="0950a22">复如是。须菩提当知。譬如劫末之时有七日</a><a name="0950a23" id="0950a23">现。以众日光。世间起大火焰。是火堪以恒河</a><a name="0950a24" id="0950a24">中水灭得以不。须菩提言。百千海水尚不能</a><a name="0950a25" id="0950a25">灭。况恒河水能使灭耶。长者子言。须菩提当</a><a name="0950a26" id="0950a26">知。菩萨如是无量无边智慧光明。无量无边</a><a name="0950a27" id="0950a27">功德光明。若修行菩萨于恒河沙数劫中。以</a><a name="0950a28" id="0950a28">五欲游戏娱乐受世快乐。是修行菩萨智慧</a><a name="0950a29" id="0950a29">光明功德光明。无能堪任而能得灭。譬如有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170949c.htm'><img src='up.gif' border=0></a>
<a href='T170950b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>