<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0814 佛说象腋经 0784c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 814 佛说象腋经</font> <font face='Arial'>(卷1)</font> <font face='Arial'>T17, p0784c</h2></font><hr>
<span class='old'>
</a><a name="0784b28" id="0784b28">田。舍利弗言。世尊。云何是世福田不得果报。</a><a name="0784b29" id="0784b29">佛言舍利弗。汝意云何。若为涅槃有果报不。</span><a name="0784c01" id="0784c01">舍利弗言。无也世尊。若施为涅槃得果报者。</a><a name="0784c02" id="0784c02">一切圣人不名无为。佛即赞言。善哉善哉。舍</a><a name="0784c03" id="0784c03">利弗。以是事故施世福田无有果报。尔时舍</a><a name="0784c04" id="0784c04">利弗白佛言。世尊。若施无果报。云何具足于</a><a name="0784c05" id="0784c05">妄想智。佛言。舍利弗。于意云何。若知于一切</a><a name="0784c06" id="0784c06">法性是实不也。舍利弗言。世尊。知一切法犹</a><a name="0784c07" id="0784c07">如幻性。世尊。若知幻性是不实知。何以故。</a><a name="0784c08" id="0784c08">如来演说一切诸法犹如幻性。如幻性者即</a><a name="0784c09" id="0784c09">是不实。世尊。若知一切法性如此是不实智。</a><a name="0784c10" id="0784c10">所以者何。无有一法而是实者。尔时佛复赞</a><a name="0784c11" id="0784c11">舍利弗。善哉善哉。舍利弗。如是如是。舍利</a><a name="0784c12" id="0784c12">弗。若法有实有物有真。则无众生入于涅槃。</a><a name="0784c13" id="0784c13">舍利弗。一切诸法亦非是实。非物非真。是故</a><a name="0784c14" id="0784c14">舍利弗。恒沙众生入于涅槃。永不复生。亦不</a><a name="0784c15" id="0784c15">知尽。众生不实故。舍利弗。若一切众生无有</a><a name="0784c16" id="0784c16">实想。是名具足于不实智。是故舍利弗。施</a><a name="0784c17" id="0784c17">无果报。能得具足满于不实智。尔时舍利弗</a><a name="0784c18" id="0784c18">白佛言。世尊。云何智满于不实智。而疾获得</a><a name="0784c19" id="0784c19">无生法忍。佛言。舍利弗。若知不实而亦不证。</a><a name="0784c20" id="0784c20">舍利弗。何等是不实者。我见众生见。命见。人</a><a name="0784c21" id="0784c21">见。断见常见。有不实者。佛想法想僧想涅槃</a><a name="0784c22" id="0784c22">想。舍利弗。若心动摇戏论总务皆是不实。舍</a><a name="0784c23" id="0784c23">利弗。如是执不实中而得解脱。舍利弗。以是</a><a name="0784c24" id="0784c24">事故具不实智。而疾得于无生法忍。说是法</a><a name="0784c25" id="0784c25">时。四万二千人得无生法忍。六万优婆塞发</a><a name="0784c26" id="0784c26">于无上正真道心。三万六千天子得向智证。</a><a name="0784c27" id="0784c27">是六十增上慢比丘。断于诸漏心得解脱。心</a><a name="0784c28" id="0784c28">解脱已。俱共同声说如是言。世尊。我今始于</a><a name="0784c29" id="0784c29">六师出家。从今日往。佛非我尊。亦非念法。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170784b.htm'><img src='up.gif' border=0></a>
<a href='T170785a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>