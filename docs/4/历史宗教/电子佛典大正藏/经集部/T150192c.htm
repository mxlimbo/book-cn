<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0192c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷2)</font> 分别相品第八 <font face='Arial'>T15, p0192c</h2></font><hr>
<span class='old'>
</a><a name="0192b28" id="0192b28"><p>何而知人有贪淫相。文饰自喜调戏性急。志</a><a name="0192b29" id="0192b29">操匆匆性如猕猴。而多忘误。智诈浅薄无</span><a name="0192c01" id="0192c01">有远虑。举动所为不顾前后。造作不要多事</a><a name="0192c02" id="0192c02">恐怖。多言喜啼易诈易伏。安隐易解十耐勤</a><a name="0192c03" id="0192c03">苦。得小利入大用欢喜。忘失小小而甚忧</a><a name="0192c04" id="0192c04">戚。闻人称誉欢喜信之。伏匿之事。悉为道说。</a><a name="0192c05" id="0192c05">体温多污。皮薄身臭。毛发稀疏。多白多皱。不</a><a name="0192c06" id="0192c06">好长须白齿起行。喜净洁衣。好著文饰。庄</a><a name="0192c07" id="0192c07">严其身喜于薄衣。多学伎术无所不通。数行</a><a name="0192c08" id="0192c08">游观常喜含笑。绮饰奉戒性和敬长。见人先</a><a name="0192c09" id="0192c09">问巧黠妍雅。性不佷戾惭愧多慈。分别好丑</a><a name="0192c10" id="0192c10">取与交易。柔和多哀多所恩惠。于诸亲友放</a><a name="0192c11" id="0192c11">舍施与。所有多少不与人争所惠广大。观顾</a><a name="0192c12" id="0192c12">身形所作迟缓。了知世法悉能决断。若见好</a><a name="0192c13" id="0192c13">人敬而重之。觉事翻疾工于言语黠慧言和。</a><a name="0192c14" id="0192c14">多有朋友不能久亲。少于嗔恚尊敬长老。卧</a><a name="0192c15" id="0192c15">起行步而不安详。虽学于法爱欲财物。亲属</a><a name="0192c16" id="0192c16">朋友舍不坚固结友不久。闻色欲事即贪着</a><a name="0192c17" id="0192c17">之。说其恶露寻复厌之。易进易退。以是之故</a><a name="0192c18" id="0192c18">为贪淫相。于是颂曰</a><a name="0192c19" id="0192c19"><p class='lg'>　　卒暴轻举如猕猴　　　常欢喜笑又喜啼</a><br><a name="0192c20" id="0192c20">　　得利大喜失甚忧　　　多于言语易降伏</a><br><a name="0192c21" id="0192c21">　　志惑匆匆而惊恐　　　自喜易诈信人语</a><br><a name="0192c22" id="0192c22">　　志性多忘无远虑　　　好按戒法而有慧</a><br><a name="0192c23" id="0192c23">　　贪视于色志善施　　　绮顾其身敬朋友</a><br><a name="0192c24" id="0192c24">　　舒缓体温为多污　　　喜信惭软而有勇</a><br><a name="0192c25" id="0192c25">　　于法财色及亲友　　　不可便疏寻即悔</a><br><a name="0192c26" id="0192c26">　　诸所造学即能得　　　虽疾知之速忘失</a><br><a name="0192c27" id="0192c27">　　花饰庄严其衣服　　　所作不要而敬老</a><br><a name="0192c28" id="0192c28">　　智者敬之有学志　　　通达能明而和解</a><br><a name="0192c29" id="0192c29">　　常喜出城行游观　　　美于言语亦乐听<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150192b.htm'><img src='up.gif' border=0></a>
<a href='T150193a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>