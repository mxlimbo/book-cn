<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0458 文殊师利问菩萨署经 0440b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 458 文殊师利问菩萨署经</font> <font face='Arial'>(卷1)</font> <font face='Arial'>T14, p0440b</h2></font><hr>
<span class='old'>
</a><a name="0440a28" id="0440a28">菩萨上之尊法。能来教化者亦欢喜。亦无懈</a><a name="0440a29" id="0440a29">怠。亦不与人如有怒心。所以者何。摩诃衍不</span><a name="0440b01" id="0440b01">从是得。故曰摩诃衍。亦不想其衍。佛语悉达</a><a name="0440b02" id="0440b02">膝。舍若本祠祀。当作是祠祀。即菩萨祠祀之</a><a name="0440b03" id="0440b03">瑞应。如若所见怛萨阿竭。是皆先世习衍之</a><a name="0440b04" id="0440b04">所致。所以者何。若觉眼见佛者。是皆本之</a><a name="0440b05" id="0440b05">瑞应。复有婆罗门名难头多罗。白佛。我见流</a><a name="0440b06" id="0440b06">水。有一人而持一木作桥。我念子之所作甚</a><a name="0440b07" id="0440b07">何小矣。等作可以广大。所以者何。欲令一</a><a name="0440b08" id="0440b08">切悉可得度过。适有是念。东方便有百佛而</a><a name="0440b09" id="0440b09">来现。悉言。善哉善哉。是上人之所念。令一切</a><a name="0440b10" id="0440b10">人如得度。亦无央数人之路。今释迦文佛在</a><a name="0440b11" id="0440b11">于祇洹。子往可悉从受法。得致阿耨多罗三</a><a name="0440b12" id="0440b12">耶三菩提。是我本之瑞应。得见怛萨阿竭。</a><a name="0440b13" id="0440b13">闻其教戒。佛言。善哉善哉。如子所言。复有</a><a name="0440b14" id="0440b14">婆罗门名曰旃郁多师利。白佛。我出城门外。</a><a name="0440b15" id="0440b15">有迦罗越。谓我。如过舍施若二百万。便随其</a><a name="0440b16" id="0440b16">归。入舍有大高座。令我如坐烧香供养。具作</a><a name="0440b17" id="0440b17">饮食已。二百万为达儭。我应时自念。当何</a><a name="0440b18" id="0440b18">以自作方便而过达儭。如阿耨多罗三耶三</a><a name="0440b19" id="0440b19">菩。清净之达儭。可得如异。适作念。便见东</a><a name="0440b20" id="0440b20">方千佛悉飞。如来悉在前住。皆言。善哉善哉。</a><a name="0440b21" id="0440b21">如上人之所作。为一切人欲作。便往到祇洹</a><a name="0440b22" id="0440b22">释迦文佛所。当为若广说其法。如若得清净。</a><a name="0440b23" id="0440b23">其达儭如可以受。受之者。令一切皆可得</a><a name="0440b24" id="0440b24">安隐。所以者何。若三千大千刹土。悉奉行十</a><a name="0440b25" id="0440b25">善受施。不如菩萨发意为阿耨多罗三耶三</a><a name="0440b26" id="0440b26">菩提心而受施。悉过是上作是。语已恍惚</a><a name="0440b27" id="0440b27">不知其处。佛言。即怛萨阿竭署之瑞应。所</a><a name="0440b28" id="0440b28">以者何。以先供养十方佛故。逮得是法。复</a><a name="0440b29" id="0440b29">有婆罗门。名曰阎符师利。白佛。在山中安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140440a.htm'><img src='up.gif' border=0></a>
<a href='T140440c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>