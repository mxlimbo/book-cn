<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0790 佛说孛经抄 0733b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 790 佛说孛经抄</font> <font face='Arial'>(卷1)</font> <font face='Arial'>T17, p0733b</h2></font><hr>
<span class='old'>
</a><a name="0733a28" id="0733a28">内。亲于九族。信于朋友。学从明师。事必成</a><a name="0733a29" id="0733a29">好。才高智远。宜守以善。富贵行恩。治产</span><a name="0733b01" id="0733b01">宜慎。有财当广方业。子幼勿付财。相善与</a><a name="0733b02" id="0733b02">交。苟合莫信。财在县官。当早忧出。卖买交</a><a name="0733b03" id="0733b03">易。以诚勿欺。凡所投止。必先行视。所往当</a><a name="0733b04" id="0733b04">知贵贱。入国当亲善人。客宜依豪。无与强</a><a name="0733b05" id="0733b05">诤。故富可求复。素贫勿大望。宝物莫示人。</a><a name="0733b06" id="0733b06">匿事莫语妇。为君当敬贤。厚勇取忠信。清者</a><a name="0733b07" id="0733b07">可治国。趣事能立功。教化之纪。孝顺为本。</a><a name="0733b08" id="0733b08">师徒之义。贵和以敬。欲多弟子。当务义诲。</a><a name="0733b09" id="0733b09">为医当有效验。术浅不宜施用。病瘦当随医</a><a name="0733b10" id="0733b10">教。饮食取节。便身知识美食当共。博戏莫</a><a name="0733b11" id="0733b11">财。命抵所施。假贷当手自付证佐。从正勿</a><a name="0733b12" id="0733b12">枉。无过谏怒。以顺避恶。以忍人无贵贱。性和</a><a name="0733b13" id="0733b13">为好。道以守戒。清净为上。天下大道。无过泥</a><a name="0733b14" id="0733b14">洹。泥洹道者。无生老病死。饥渴寒热。不畏</a><a name="0733b15" id="0733b15">水火。怨家盗贼。亦无恩爱。贪欲众恶。忧患悉</a><a name="0733b16" id="0733b16">灭。故曰灭度。王当自爱。我今欲退</a><a name="0733b17" id="0733b17"><p>王曰。孛欲去者。宁复有异诫乎。孛曰。譬如</a><a name="0733b18" id="0733b18">大水所荡突处。虽百岁后。不当于中立城</a><a name="0733b19" id="0733b19">郭也。其水必复顺故而来。宿恶之人。虽欲</a><a name="0733b20" id="0733b20">行善。故不当信。本心未灭。或复为非。不可不</a><a name="0733b21" id="0733b21">戒。人所欲为。譬如穿池。凿之不止。必得泉</a><a name="0733b22" id="0733b22">水。事皆有渐。智者见微。能济其命。如人健</a><a name="0733b23" id="0733b23">泅截流度也</a><a name="0733b24" id="0733b24"><p>王曰。前后所说。我皆贯心。举国士女靡不</a><a name="0733b25" id="0733b25">欢喜。旧恶低伏无敢言者。愿闻其言。傥</a><a name="0733b26" id="0733b26">遭异人。何知其明。孛曰。明者问对。种种别</a><a name="0733b27" id="0733b27">异。言无不善。师法本正。以此知之。明人之</a><a name="0733b28" id="0733b28">性。仁柔谨懿。温雅智博。众善所仰。无有疑</a><a name="0733b29" id="0733b29">也。观其言行。心口相应。省其坐起。动静不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170733a.htm'><img src='up.gif' border=0></a>
<a href='T170733c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>