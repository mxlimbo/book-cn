<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0074b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷3)</font> <font face='Arial'>T15, p0074b</h2></font><hr>
<span class='old'>
</a><a name="0074a28" id="0074a28">舍利弗。若彼法性非证相者。汝出法性得解</a><a name="0074a29" id="0074a29">脱耶。答言不也。大德舍利弗。何故尔耶。答</span><a name="0074b01" id="0074b01">言。善男子。若出法性得解脱者。则坏法性。</a><a name="0074b02" id="0074b02">普华菩萨言。是故舍利弗。如汝证法。法性</a><a name="0074b03" id="0074b03">亦如是。舍利弗言。善男子。我为听来非为</a><a name="0074b04" id="0074b04">说也。大德舍利弗。一切诸法皆入法性。此</a><a name="0074b05" id="0074b05">法性中宁有说者有听者不。答言无也。大德</a><a name="0074b06" id="0074b06">舍利弗。若如是者。汝云何言我为听来非为</a><a name="0074b07" id="0074b07">说耶。答言。善男子。佛说二人得福无量。一</a><a name="0074b08" id="0074b08">者专精说法。二者一心听受。以是义故。普</a><a name="0074b09" id="0074b09">华应说我应听受。大德舍利弗。汝入灭尽定</a><a name="0074b10" id="0074b10">能听法耶。答言。善男子。入灭尽定。无有二</a><a name="0074b11" id="0074b11">行而听法也。大德舍利弗。汝信诸法皆是自</a><a name="0074b12" id="0074b12">性灭尽相不。答言。善男子。如是诸法皆是</a><a name="0074b13" id="0074b13">自性灭尽之相。我信是说。普华菩萨言。若</a><a name="0074b14" id="0074b14">如是者。则舍利弗。常一切时不能听法。何</a><a name="0074b15" id="0074b15">以故。以一切法常是自性灭尽相故。舍利弗</a><a name="0074b16" id="0074b16">言。善男子。仁能不起于定而说法耶。曰颇</a><a name="0074b17" id="0074b17">有一法非是定耶。答言无也。大德舍利弗。</a><a name="0074b18" id="0074b18">以是义故。当知一切愚痴凡夫应常在定。舍</a><a name="0074b19" id="0074b19">利弗言。以何定故。一切凡夫常在定耶。曰</a><a name="0074b20" id="0074b20">以不坏法性三昧故。舍利弗言。善男子。若</a><a name="0074b21" id="0074b21">如是者。凡夫圣人无有差别。大德舍利弗。</a><a name="0074b22" id="0074b22">如是如是。我不欲令凡夫圣人有差别也。何</a><a name="0074b23" id="0074b23">以故。圣人无所得一法。凡夫无所生一法。</a><a name="0074b24" id="0074b24">是二不过法性平等之相。舍利弗言。善男子。</a><a name="0074b25" id="0074b25">仁以何等。是诸法性平等之相。曰如舍利弗</a><a name="0074b26" id="0074b26">所得知见。大德舍利弗。汝生贤圣法耶。答</a><a name="0074b27" id="0074b27">言不也。汝灭凡夫法耶。答言不也。汝得贤</a><a name="0074b28" id="0074b28">圣法耶。答言不也。汝见凡夫法耶。答言不</a><a name="0074b29" id="0074b29">也。大德舍利弗。若如是者。汝何知见说言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150074a.htm'><img src='up.gif' border=0></a>
<a href='T150074c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>