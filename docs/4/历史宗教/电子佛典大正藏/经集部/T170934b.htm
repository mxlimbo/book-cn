<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0846 外道问圣大乘法无我义经 0934b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 846 外道问圣大乘法无我义经</font> <font face='Arial'>(卷1)</font> <font face='Arial'>T17, p0934b</h2></font><hr>
<span class='old'>
</a><a name="0934a28" id="0934a28">听谛受。当为汝说</a><a name="0934a29" id="0934a29"><p>佛言。身与本性。体本空故。说或有或无。斯成</span><a name="0934b01" id="0934b01">二法。言是有者。斯更虚妄。佛言。当观全身</a><a name="0934b02" id="0934b02">发甲皮毛。两手双足。至于脂筋脾肠骨髓等</a><a name="0934b03" id="0934b03">事。周遍内外。不见本性。外道言大丈夫。若彼</a><a name="0934b04" id="0934b04">不见本性。以我肉眼云何能见。或以天眼而</a><a name="0934b05" id="0934b05">能见乎。佛言。天眼见彼。无色无相无住。此见</a><a name="0934b06" id="0934b06">非见。外道言。若如是说。大圣妄语。若彼非</a><a name="0934b07" id="0934b07">者。云何现见有此啼笑嬉戏嗔怒憎爱两舌</a><a name="0934b08" id="0934b08">等事。以如是故。何得说无。又说或有或无。斯</a><a name="0934b09" id="0934b09">成二义。又言。大丈夫。若彼有无不得说者。云</a><a name="0934b10" id="0934b10">何说言彼有所著。彼无所著。又言空者当何</a><a name="0934b11" id="0934b11">所如。佛言。如是如是。空非所如。体不可得</a><a name="0934b12" id="0934b12">故。外道言。若此者笑哭嬉戏嗔怒憎爱两舌</a><a name="0934b13" id="0934b13">等事。当何所见。佛言。如梦如幻如化。如影像</a><a name="0934b14" id="0934b14">相。外道言。云何梦相。云何幻化相。云何影像</a><a name="0934b15" id="0934b15">相。佛言。幻化非相。空非执持。梦本体空。如</a><a name="0934b16" id="0934b16">阳焰故。影像无色。虚假不实。如是所见。乃至</a><a name="0934b17" id="0934b17">一切事。皆如幻如化。如梦如影。当如是见</a><a name="0934b18" id="0934b18"><p>复次有二种见。庄严真如。彼庄严者。此即名</a><a name="0934b19" id="0934b19">我。此即名他。是名人补特伽罗。名人世间思</a><a name="0934b20" id="0934b20">惟。至于资财。男女兄弟。妻妾等名。心所思惟</a><a name="0934b21" id="0934b21">庄严。彼如是法。无自无他。无人无命。无补特</a><a name="0934b22" id="0934b22">伽罗。无有情。无世间。无见者。无资财。无男</a><a name="0934b23" id="0934b23">女。无朋友。无妻妾等。彼一切事不见自性。云</a><a name="0934b24" id="0934b24">何彼出世间。庄严果报。善恶生灭。彼真如庄</a><a name="0934b25" id="0934b25">严果报。无善无恶。不生不灭。无烦恼。无快乐。</a><a name="0934b26" id="0934b26">而彼诸法各各如是。又彼世间及出世间。二</a><a name="0934b27" id="0934b27">种庄严。令诸有情因庄严故。而生烦恼处于</a><a name="0934b28" id="0934b28">轮回。久久展转不知真如。彼知法者思惟庄</a><a name="0934b29" id="0934b29">严。疑此苦受彼苦受恶。远离解脱而不见道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170934a.htm'><img src='up.gif' border=0></a>
<a href='T170934c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>