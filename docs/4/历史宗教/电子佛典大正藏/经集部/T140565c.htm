<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0565c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷2)</font> 菩萨品第四 <font face='Arial'>T14, p0565c</h2></font><hr>
<span class='old'>
</a><a name="0565b28" id="0565b28">故。多闻是妙菩提。起真实行故。调伏是妙</a><a name="0565b29" id="0565b29">菩提。如理观察故。三十七种菩提分法是妙</span><a name="0565c01" id="0565c01">菩提弃舍一切有为法故。一切谛实是妙菩</a><a name="0565c02" id="0565c02">提。于诸有情不虚诳故。十二缘起是妙菩</a><a name="0565c03" id="0565c03">提。无明不尽乃至老死忧苦热恼皆不尽故。</a><a name="0565c04" id="0565c04">息诸烦恼是妙菩提。如实现证真法性故。</a><a name="0565c05" id="0565c05">一切有情是妙菩提。皆用无我为自性故。</a><a name="0565c06" id="0565c06">一切诸法是妙菩提。随觉一切皆性空故。</a><a name="0565c07" id="0565c07">降伏魔怨是妙菩提。一切魔怨不倾动故。</a><a name="0565c08" id="0565c08">不离三界是妙菩提。远离一切发趣事故。</a><a name="0565c09" id="0565c09">大师子吼是妙菩提。能善决择无所畏故。诸</a><a name="0565c10" id="0565c10">力无畏不共佛法是妙菩提。普于一切无诃</a><a name="0565c11" id="0565c11">厌故。三明鉴照是妙菩提。离诸烦恼获得</a><a name="0565c12" id="0565c12">究竟无余智故。一刹那心觉一切法究竟无</a><a name="0565c13" id="0565c13">余是妙菩提。一切智智圆满证故。如是善男</a><a name="0565c14" id="0565c14">子。若诸菩萨。真实发趣具足相应。波罗蜜</a><a name="0565c15" id="0565c15">多具足相应。成熟有情具足相应。一切善根</a><a name="0565c16" id="0565c16">具足相应。摄受正法具足相应。供养如来具</a><a name="0565c17" id="0565c17">足相应。诸有所作往来进止举足下足。一切</a><a name="0565c18" id="0565c18">皆从妙菩提来。一切皆从诸佛法来。安住</a><a name="0565c19" id="0565c19">一切诸佛妙法。世尊。彼大居士说是法时。</a><a name="0565c20" id="0565c20">五百天子皆发无上正等觉心。时我默然不</a><a name="0565c21" id="0565c21">能加辩。故我不任诣彼问疾</a><a name="0565c22" id="0565c22"><p>尔时世尊告持世菩萨。汝应往诣无垢称</a><a name="0565c23" id="0565c23">所问安其疾。持世菩萨白言。世尊。我不堪</a><a name="0565c24" id="0565c24">任诣彼问疾。所以者何。忆念我昔于一时</a><a name="0565c25" id="0565c25">间在自住处。时恶魔怨从万二千诸天女</a><a name="0565c26" id="0565c26">等状如帝释。鼓乐弦歌来到我所。与其眷</a><a name="0565c27" id="0565c27">属稽首我足。作诸天乐供养于我。合掌恭</a><a name="0565c28" id="0565c28">敬在一面立。我时意谓真是帝释。而语之</a><a name="0565c29" id="0565c29">言。善来憍尸迦。虽福应有不当自恣。当勤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140565b.htm'><img src='up.gif' border=0></a>
<a href='T140566a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>