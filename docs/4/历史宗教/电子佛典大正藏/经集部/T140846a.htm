<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0545 佛说德护长者经 0846a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 545 佛说德护长者经</font> <font face='Arial'>(卷2)</font> <font face='Arial'>T14, p0846a</h2></font><hr>
<span class='old'>
</a><a name="0845c28" id="0845c28">王舍城。至长者门。四大天王阿修罗王夜叉</a><a name="0845c29" id="0845c29">王等。亦从王舍大城步路立侍。至尸利崛</span><a name="0846a01" id="0846a01">多大长者门。尔时月光童子见佛光明及大</a><a name="0846a02" id="0846a02">神通。乃至大地十八相动。生大欢喜心意怡</a><a name="0846a03" id="0846a03">悦。诸根快乐遍身满足。生欢喜已登七重楼</a><a name="0846a04" id="0846a04">上。合十指掌而向父所。即说偈言</a><a name="0846a05" id="0846a05"><p class='lg'>　　佛舍加趺坐　　　引发欲来时</a><br><a name="0846a06" id="0846a06">　　无畏如师子　　　今来已至此</a><br><a name="0846a07" id="0846a07">　　此来那罗延　　　难坏两足尊</a><br><a name="0846a08" id="0846a08">　　破魔及眷属　　　起彼菩提树</a><br><a name="0846a09" id="0846a09">　　此来如金刚　　　一切不能坏</a><br><a name="0846a10" id="0846a10">　　而能坏一切　　　邪见诸外道</a><br><a name="0846a11" id="0846a11">　　譬如大力士　　　能坏诸怨敌</a><br><a name="0846a12" id="0846a12">　　贡高诸烦恼　　　慈悲能散灭</a><br><a name="0846a13" id="0846a13">　　此来难破坏　　　摧彼自超胜</a><br><a name="0846a14" id="0846a14">　　智慧大导师　　　能救济一切</a><br><a name="0846a15" id="0846a15">　　此来不可杀　　　诸火所不烧</a><br><a name="0846a16" id="0846a16">　　如来已离死　　　众毒不能害</a><br><a name="0846a17" id="0846a17">　　此来大丈夫　　　能教大导师</a><br><a name="0846a18" id="0846a18">　　三界最胜身　　　一切无能及</a><br><a name="0846a19" id="0846a19">　　圆肩聪睿者　　　及慈悲圣众</a><br><a name="0846a20" id="0846a20">　　一切众生类　　　最胜无能及</a><br><a name="0846a21" id="0846a21">　　众色相具足　　　八十种庄严</a><br><a name="0846a22" id="0846a22">　　身光悉照曜　　　调伏净无漏</a><br><a name="0846a23" id="0846a23">　　此乘虚空来　　　离罪无取着</a><br><a name="0846a24" id="0846a24">　　不住杂觉观　　　常住真实道</a><br><a name="0846a25" id="0846a25">　　此从无尽来　　　能广说诸法</a><br><a name="0846a26" id="0846a26">　　不思议法轮　　　种种差别知</a><br><a name="0846a27" id="0846a27">　　此来一切智　　　能觉一切法</a><br><a name="0846a28" id="0846a28">　　十力大悲等　　　安住四辩才</a><br><a name="0846a29" id="0846a29">　　此来见不空　　　能与众安隐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140845c.htm'><img src='up.gif' border=0></a>
<a href='T140846b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>