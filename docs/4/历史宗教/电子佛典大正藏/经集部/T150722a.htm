<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0647 力庄严三昧经 0722a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 647 力庄严三昧经</font> <font face='Arial'>(卷3)</font> <font face='Arial'>T15, p0722a</h2></font><hr>
<span class='old'>
</a><a name="0721c28" id="0721c28">故。未来世中有三业行。今现在世因缘起</a><a name="0721c29" id="0721c29">故。众生生故。三业作故。如是种种有诸业</span><a name="0722a01" id="0722a01">行。佛言。如是。智轮童子。过去世中一切种智</a><a name="0722a02" id="0722a02">故有过去佛。当来世中一切种智故有当来</a><a name="0722a03" id="0722a03">佛。现在世中一切种智诸因缘故现在有佛。</a><a name="0722a04" id="0722a04">又复云何是处非处。离依止故无处非处。佛</a><a name="0722a05" id="0722a05">言。智轮童子。于汝意云何。如过去虚空悉皆</a><a name="0722a06" id="0722a06">尽灭无去异去。智轮童子言。不也世尊。何</a><a name="0722a07" id="0722a07">以故。离依止故。过去虚空处非处尽故。不</a><a name="0722a08" id="0722a08">净故。不异故不动不动法故。佛言。智轮</a><a name="0722a09" id="0722a09">童子。于汝意云何。如当来虚空未生未睹不</a><a name="0722a10" id="0722a10">见不记。智轮童子言。不也世尊。何以故。如</a><a name="0722a11" id="0722a11">是离依止故处非处。当来不异去不动不动</a><a name="0722a12" id="0722a12">法故。如是现在虚空不尽不异不灭不动不</a><a name="0722a13" id="0722a13">动法。智轮童子。如是过去诸佛如来不依</a><a name="0722a14" id="0722a14">止故。不尽不去不异不灭不动不动法。如是</a><a name="0722a15" id="0722a15">当来诸佛如来不依止故。未生未有亦非相</a><a name="0722a16" id="0722a16">随。和合而有非余处。有非动非动法。如是</a><a name="0722a17" id="0722a17">现在诸佛如来住真实行。了达见常常住不</a><a name="0722a18" id="0722a18">动。是处非是处如实悉知。智轮童子。菩萨</a><a name="0722a19" id="0722a19">摩诃萨当知。此名诸佛第一处力。是力因缘</a><a name="0722a20" id="0722a20">佛智所觉。智轮童子复白佛言。世尊。一切</a><a name="0722a21" id="0722a21">世间无有能信如来此事。又佛种智犹如虚</a><a name="0722a22" id="0722a22">空一种无异。不生不老。不死不乱。非当来生。</a><a name="0722a23" id="0722a23">非烦恼。非寂灭。法界体性真实中住如如平</a><a name="0722a24" id="0722a24">等。此如是法佛转法轮。见诸众生生老病</a><a name="0722a25" id="0722a25">死故。彼处生烦恼寂灭业因业果。作是问</a><a name="0722a26" id="0722a26">已。佛答智轮童子言。如是如是。智轮童子。一</a><a name="0722a27" id="0722a27">切世间无有能信真实难信。此中唯独如来</a><a name="0722a28" id="0722a28">证知。又不退转诸大菩萨摩诃萨等。曾于过</a><a name="0722a29" id="0722a29">去无量佛所。植众德本乃能信此。智轮童子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150721c.htm'><img src='up.gif' border=0></a>
<a href='T150722b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>