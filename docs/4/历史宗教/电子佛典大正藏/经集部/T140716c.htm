<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0716c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷5)</font> <font face='Arial'>T14, p0716c</h2></font><hr>
<span class='old'>
</a><a name="0716b28" id="0716b28">一肩右膝着地。于诸世间心生厌患。发是愿</a><a name="0716b29" id="0716b29">言。普观十方一切世界。诸菩萨众现修苦行</span><a name="0716c01" id="0716c01">者。现坐菩提场成等正觉转法轮者。愿诸菩</a><a name="0716c02" id="0716c02">萨观照我心乃至说法度脱。得度脱已我悉</a><a name="0716c03" id="0716c03">随喜。以是随喜善根。回向阿耨多罗三藐三</a><a name="0716c04" id="0716c04">菩提。是为菩萨无边发愿。云何是不恐怖发</a><a name="0716c05" id="0716c05">愿。谓若菩萨从初发心闻甚深法。或闻诸佛</a><a name="0716c06" id="0716c06">有大甚深威德之力。或闻菩萨游戏神通甚</a><a name="0716c07" id="0716c07">深法门。或闻诸佛善巧方便甚深之法。闻已</a><a name="0716c08" id="0716c08">皆悉不惊不怖。菩萨作是思惟。佛菩提无边。</a><a name="0716c09" id="0716c09">佛境界无边。诸佛世尊成熟有情亦悉无边。</a><a name="0716c10" id="0716c10">我之智力而不能知。唯佛与佛乃能究尽。是</a><a name="0716c11" id="0716c11">为菩萨不恐怖发愿。云何是不懈退发愿。谓</a><a name="0716c12" id="0716c12">若菩萨或见有情[<a href='javascript:showpic("images/011460.gif")'>怡-台+龙</a>]戾难调。以斯等故。生弃</a><a name="0716c13" id="0716c13">舍心欲生净土。我不愿闻此等有情诸恶名</a><a name="0716c14" id="0716c14">字。菩萨虽以此缘。不应弃舍利有情事。何以</a><a name="0716c15" id="0716c15">故。菩萨具悲智故。起如是心遍有情界中。诸</a><a name="0716c16" id="0716c16">有少智起劣精进。痴盲喑哑无涅槃分者。悉</a><a name="0716c17" id="0716c17">为诸佛菩萨呵毁弃舍。斯等有情普愿于我</a><a name="0716c18" id="0716c18">刹中。悉令发起阿耨多罗三藐三菩提心。乃</a><a name="0716c19" id="0716c19">至坐菩提场成等正觉。菩萨发是心时。一切</a><a name="0716c20" id="0716c20">魔宫皆悉震动。诸佛赞叹严净佛土。速证阿</a><a name="0716c21" id="0716c21">耨多罗三藐三菩提果。是为菩萨不懈退发</a><a name="0716c22" id="0716c22">愿。云何是善具圆满发愿。谓若菩萨誓愿坐</a><a name="0716c23" id="0716c23">于大菩提场。降伏魔军证阿耨多罗三藐三</a><a name="0716c24" id="0716c24">菩提果。此上无复更求余愿。善男子。譬如钵</a><a name="0716c25" id="0716c25">器盛酥或油。若平满已无复更受一尘之滴。</a><a name="0716c26" id="0716c26">菩萨亦复如是。成正觉已无复减少一尘之</a><a name="0716c27" id="0716c27">愿。是为菩萨善具圆满发愿。善男子。菩萨若</a><a name="0716c28" id="0716c28">修如是十种法者。即得诸愿具足。又善男子。</a><a name="0716c29" id="0716c29">菩萨若修十种法者。即得诸力具足。何等为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140716b.htm'><img src='up.gif' border=0></a>
<a href='T140717a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>