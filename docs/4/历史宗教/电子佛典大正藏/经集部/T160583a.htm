<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0583a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷10)</font> 总品第十八之一 <font face='Arial'>T16, p0583a</h2></font><hr>
<span class='old'>
</a><br><a name="0582c29" id="0582c29">　　共心中一体　　　意识能觉知</a><br><a name="0582c30" id="0582c30">　　若施是心者　　　心数是名字</span><br><a name="0583a01" id="0583a01">　　云何离能取　　　分别于一异</a><br><a name="0583a02" id="0583a02">　　共因依止见　　　业．生．作业等</a><br><a name="0583a03" id="0583a03">　　如火如是说　　　相似相似法</a><br><a name="0583a04" id="0583a04">　　如火一时间　　　可烧能烧异</a><br><a name="0583a05" id="0583a05">　　如是我依因　　　妄觉何不尔</a><br><a name="0583a06" id="0583a06">　　生及与不生　　　而心常清净</a><br><a name="0583a07" id="0583a07">　　妄觉者立我　　　何故不说喻</a><br><a name="0583a08" id="0583a08">　　迷于识稠林　　　离于真实法</a><br><a name="0583a09" id="0583a09">　　妄觉东西走　　　觅神我亦尔</a><br><a name="0583a10" id="0583a10">　　内身修实行　　　我是清净相</a><br><a name="0583a11" id="0583a11">　　如来藏佛境　　　妄觉非境界</a><br><a name="0583a12" id="0583a12">　　可取及能取　　　差别五阴我</a><br><a name="0583a13" id="0583a13">　　若能知于相　　　尔时生真智</a><br><a name="0583a14" id="0583a14">　　外道说意识　　　阿梨耶藏体</a><br><a name="0583a15" id="0583a15">　　共于我相应　　　我法说不尔</a><br><a name="0583a16" id="0583a16">　　若如实知法　　　实谛得解脱</a><br><a name="0583a17" id="0583a17">　　修行于见道　　　断烦恼清净</a><br><a name="0583a18" id="0583a18">　　心自性清净　　　如来净法身</a><br><a name="0583a19" id="0583a19">　　是法依众生　　　离于边无边</a><br><a name="0583a20" id="0583a20">　　如金及与色　　　石性与真金</a><br><a name="0583a21" id="0583a21">　　陶冶人能见　　　众生于阴尔</a><br><a name="0583a22" id="0583a22">　　非人亦非阴　　　佛是无漏智</a><br><a name="0583a23" id="0583a23">　　无漏常世尊　　　是故我归依</a><br><a name="0583a24" id="0583a24">　　心自性清净　　　烦恼及意作</a><br><a name="0583a25" id="0583a25">　　共五阴相应　　　说中胜者说</a><br><a name="0583a26" id="0583a26">　　心自性清净　　　意等是因缘</a><br><a name="0583a27" id="0583a27">　　彼能作诸业　　　故彼二种染</a><br><a name="0583a28" id="0583a28">　　意等客尘法　　　烦恼我清净</a><br><a name="0583a29" id="0583a29">　　彼依烦恼染　　　如垢依清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160582c.htm'><img src='up.gif' border=0></a>
<a href='T160583b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>