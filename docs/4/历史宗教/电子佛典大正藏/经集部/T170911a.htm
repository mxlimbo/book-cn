<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0840 称赞大乘功德经 0911a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 840 称赞大乘功德经</font> <font face='Arial'>(卷1)</font> <font face='Arial'>T17, p0911a</h2></font><hr>
<span class='old'>
</a><a name="0910c28" id="0910c28">识。如乐声闻独觉乘者。所以者何。夫为菩萨。</a><a name="0910c29" id="0910c29">必为利乐诸有情故。勤求无上正等菩提。乐</span><a name="0911a01" id="0911a01">二乘人志意下劣。惟求自证般涅槃乐。以是</a><a name="0911a02" id="0911a02">因缘。新学菩萨不应与彼同住一寺。同止一</a><a name="0911a03" id="0911a03">房。同处经行。同路游适。若诸菩萨。已于大乘</a><a name="0911a04" id="0911a04">具足多闻得不坏信。我别开许与彼同居。为</a><a name="0911a05" id="0911a05">引发心趣菩提故。若彼种类善根未熟。不应</a><a name="0911a06" id="0911a06">为说大乘法教。令生诽谤获罪无量</a><a name="0911a07" id="0911a07"><p>新学菩萨但应亲近久学大乘多闻菩萨。为</a><a name="0911a08" id="0911a08">于无上正等菩提。所种善根速成熟故。不应</a><a name="0911a09" id="0911a09">亲近乐二乘者。所以者何。彼障菩萨菩提心</a><a name="0911a10" id="0911a10">故。彼令弃舍菩提心故。彼令亏损菩提心</a><a name="0911a11" id="0911a11">故。彼令毁犯菩萨行故。菩萨宁当弃舍身命。</a><a name="0911a12" id="0911a12">不应弃舍大菩提心。发起趣求二乘作意。若</a><a name="0911a13" id="0911a13">诸菩萨劝诸有情。舍菩提心趣二乘地。若诸</a><a name="0911a14" id="0911a14">菩萨劝诸有情。舍菩提心造诸恶业。俱堕地</a><a name="0911a15" id="0911a15">狱受诸剧苦。菩萨宁守大菩提心。造五无间</a><a name="0911a16" id="0911a16">受地狱苦。终不弃舍大菩提心。而欲趣求预</a><a name="0911a17" id="0911a17">流果证。菩萨宁守大菩提心。百千大劫受地</a><a name="0911a18" id="0911a18">狱苦。终不弃舍大菩提心。而欲趣求一来果</a><a name="0911a19" id="0911a19">证。菩萨宁守大菩提心。受傍生身或作饿鬼。</a><a name="0911a20" id="0911a20">终不弃舍大菩提心。而欲趣求不还果证。菩</a><a name="0911a21" id="0911a21">萨宁守大菩提心。造十恶业堕诸恶趣。终不</a><a name="0911a22" id="0911a22">弃舍大菩提心。而欲趣求无生果证。菩萨宁</a><a name="0911a23" id="0911a23">守大菩提心。入大火坑救诸含识。终不弃舍</a><a name="0911a24" id="0911a24">大菩提心。而同怯贼投涅槃界</a><a name="0911a25" id="0911a25"><p>菩萨哀愍一切有情。于生死中轮转无救。初</a><a name="0911a26" id="0911a26">发无上菩提心时。一切天人阿素洛等皆应</a><a name="0911a27" id="0911a27">供养。已能映夺一切声闻独觉极果。已能摧</a><a name="0911a28" id="0911a28">伏一切魔军。诸恶魔王皆大惊怖。时德严华</a><a name="0911a29" id="0911a29">闻佛语已。重请佛言。何谓魔军。惟愿世尊哀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170910c.htm'><img src='up.gif' border=0></a>
<a href='T170911b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>