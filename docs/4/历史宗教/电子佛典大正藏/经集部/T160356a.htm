<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0356a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷4)</font> 舍身品第十七 <font face='Arial'>T16, p0356a</h2></font><hr>
<span class='old'>
</a><br><a name="0355c28" id="0355c28">　　念其子故　　　倍复懊恼　　　心无暂舍</a><br><a name="0355c29" id="0355c29">　　可惜我子　　　形色端正　　　如何一旦</span><br><a name="0356a01" id="0356a01">　　舍我终亡　　　云何我身　　　不先薨没</a><br><a name="0356a02" id="0356a02">　　而见如是　　　诸苦烦事　　　善子妙色</a><br><a name="0356a03" id="0356a03">　　犹净莲华　　　谁坏汝身　　　使令分离</a><br><a name="0356a04" id="0356a04">　　将非是我　　　昔日怨仇　　　挟本业缘</a><br><a name="0356a05" id="0356a05">　　而杀汝耶　　　我子面目　　　净如满月</a><br><a name="0356a06" id="0356a06">　　不图一旦　　　遇斯祸对　　　宁使我身</a><br><a name="0356a07" id="0356a07">　　破碎如尘　　　不令我子　　　丧失身命</a><br><a name="0356a08" id="0356a08">　　我所见梦　　　已为得报　　　直我无情</a><br><a name="0356a09" id="0356a09">　　能堪是苦　　　如我所梦　　　牙齿堕落</a><br><a name="0356a10" id="0356a10">　　二乳一时　　　汁自流出　　　必定是我</a><br><a name="0356a11" id="0356a11">　　失所爱子　　　梦三鸽雏　　　鹰夺一去</a><br><a name="0356a12" id="0356a12">　　三子之中　　　必定失一　　　尔时大王</a><br><a name="0356a13" id="0356a13">　　即告其妃　　　我今当遣　　　大臣使者</a><br><a name="0356a14" id="0356a14">　　周遍东西　　　推求觅子　　　汝今且可</a><br><a name="0356a15" id="0356a15">　　莫大忧愁　　　大王如是　　　慰喻妃已</a><br><a name="0356a16" id="0356a16">　　即便严驾　　　出其宫殿　　　心生愁恼</a><br><a name="0356a17" id="0356a17">　　忧苦所切　　　虽在大众　　　颜貌憔悴</a><br><a name="0356a18" id="0356a18">　　即出其城　　　觅所爱子　　　尔时亦有</a><br><a name="0356a19" id="0356a19">　　无量诸人　　　哀号动地　　　寻从王后</a><br><a name="0356a20" id="0356a20">　　是时大王　　　既出城已　　　四向顾望</a><br><a name="0356a21" id="0356a21">　　求觅其子　　　烦惋心乱　　　靡知所在</a><br><a name="0356a22" id="0356a22">　　最后遥见　　　有一信来　　　头蒙尘土</a><br><a name="0356a23" id="0356a23">　　血污其衣　　　灰粪涂身　　　悲号而至</a><br><a name="0356a24" id="0356a24">　　尔时大王　　　摩诃罗陀　　　见是使已</a><br><a name="0356a25" id="0356a25">　　倍生懊恼　　　举首号叫　　　仰天而哭</a><br><a name="0356a26" id="0356a26">　　先所遣臣　　　寻复来至　　　既至王所</a><br><a name="0356a27" id="0356a27">　　作如是言　　　愿王莫愁　　　诸子犹在</a><br><a name="0356a28" id="0356a28">　　不久当至　　　令王得见　　　须臾之顷</a><br><a name="0356a29" id="0356a29">　　复有臣来　　　见王愁苦　　　颜貌憔悴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160355c.htm'><img src='up.gif' border=0></a>
<a href='T160356b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>