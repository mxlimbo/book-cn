<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0571c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷3)</font> 不思议品第六 <font face='Arial'>T14, p0571c</h2></font><hr>
<span class='old'>
</a><a name="0571b28" id="0571b28">切佛功德庄严清净世界。置一佛土示诸有</a><a name="0571b29" id="0571b29">情。又以神力。取一佛土一切有情置之右</span><a name="0571c01" id="0571c01">掌。乘意势通遍到十方。普示一切诸佛国</a><a name="0571c02" id="0571c02">土。虽到十方一切佛土。住一佛国而不移</a><a name="0571c03" id="0571c03">转。又以神力。从一毛孔现出一切上妙供</a><a name="0571c04" id="0571c04">具。遍历十方一切世界。供养诸佛菩萨声</a><a name="0571c05" id="0571c05">闻。又以神力。于一毛孔普现十方一切世</a><a name="0571c06" id="0571c06">界所有日月星辰色像。又以神力。乃至十方</a><a name="0571c07" id="0571c07">一切世界大风轮等。吸置口中而身无损。</a><a name="0571c08" id="0571c08">一切世界草木丛林。虽遇此风竟无摇动。</a><a name="0571c09" id="0571c09">又以神力。十方世界所有佛土劫尽烧时。总</a><a name="0571c10" id="0571c10">一切火内置腹中。虽此火势炽焰不息。而</a><a name="0571c11" id="0571c11">于其身都无损害。又以神力。过于下方无</a><a name="0571c12" id="0571c12">量俱胝殑伽沙等诸佛世界。举一佛土掷置</a><a name="0571c13" id="0571c13">上方。过于俱胝殑伽沙等诸佛世界一佛土</a><a name="0571c14" id="0571c14">中。如以针锋举小枣叶。掷置余方都无</a><a name="0571c15" id="0571c15">所损。虽现如是神通作用。而无缘者不见</a><a name="0571c16" id="0571c16">不知。于诸有情竟无恼害。唯令一切睹神</a><a name="0571c17" id="0571c17">通力调伏之者便见是事。如是安住不可</a><a name="0571c18" id="0571c18">思议解脱菩萨。方便善巧智力所入。不可思</a><a name="0571c19" id="0571c19">议解脱境界。非诸声闻独觉所测。又舍利</a><a name="0571c20" id="0571c20">子。若住如是不可思议解脱菩萨。能以神</a><a name="0571c21" id="0571c21">力。现作佛身种种色像。或现独觉及诸声闻</a><a name="0571c22" id="0571c22">种种色像。或现菩萨种种色像。诸相随好具</a><a name="0571c23" id="0571c23">足庄严。或复现作梵王帝释四大天王转轮</a><a name="0571c24" id="0571c24">王等一切有情种种色像。或以神力。变诸有</a><a name="0571c25" id="0571c25">情令作佛身及诸菩萨声闻独觉释梵护世</a><a name="0571c26" id="0571c26">转轮王等种种色像。或以神力。转变十方一</a><a name="0571c27" id="0571c27">切有情上中下品音声差别。皆作佛声第一微</a><a name="0571c28" id="0571c28">妙。从此佛声演出无常苦空无我究竟涅槃</a><a name="0571c29" id="0571c29">寂静义等言词差别。乃至一切诸佛菩萨声<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140571b.htm'><img src='up.gif' border=0></a>
<a href='T140572a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>