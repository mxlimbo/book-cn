<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0590 佛说四天王经 0118b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 590 佛说四天王经</font> <font face='Arial'>(卷1)</font> <font face='Arial'>T15, p0118b</h2></font><hr>
<span class='old'>
</a><a name="0118a28" id="0118a28">妙义。以佛重戒治心秽病。斋肃静处数息</a><a name="0118a29" id="0118a29">禅定。反流尽源以求道真</span><a name="0118b01" id="0118b01"><p>寿命犹电恍惚即灭。斋日责心慎身守口。</a><a name="0118b02" id="0118b02">诸天斋日伺人善恶。须弥山上即第二忉利</a><a name="0118b03" id="0118b03">天。天帝名因。福德巍巍典主四天。四天神</a><a name="0118b04" id="0118b04">王即因四镇王也。各理一方。常以月八日。</a><a name="0118b05" id="0118b05">遣使者下案行天下。伺察帝王臣民龙鬼蜎</a><a name="0118b06" id="0118b06">蜚蚑行蠕动之类心念口言身行善恶。十四</a><a name="0118b07" id="0118b07">日遣太子下。十五日四天王自下。二十三</a><a name="0118b08" id="0118b08">日使者复下。二十九日太子复下。三十日四</a><a name="0118b09" id="0118b09">王复自下。四王下者。日月五星二十八宿。</a><a name="0118b10" id="0118b10">其中诸天佥然俱下。四王命曰。勤伺众生施</a><a name="0118b11" id="0118b11">行吉凶。若于斯日归佛归法归比丘僧。清</a><a name="0118b12" id="0118b12">心守斋布施贫乏。持戒忍辱精进禅定。玩经</a><a name="0118b13" id="0118b13">散说开化盲冥。孝顺二亲奉事三尊。稽首受</a><a name="0118b14" id="0118b14">法行四等心。慈育众生者。具分别之以启帝</a><a name="0118b15" id="0118b15">释。若多修德精进不怠。释及辅臣三十三</a><a name="0118b16" id="0118b16">人。佥然俱喜</a><a name="0118b17" id="0118b17"><p>释敕伺命增寿益算。遣诸善神营护其身。随</a><a name="0118b18" id="0118b18">戒多少。若持一戒令五神护之。五戒具者令</a><a name="0118b19" id="0118b19">二十五神营卫门户。殃疫众邪阴谋消灭夜</a><a name="0118b20" id="0118b20">无恶梦。县官盗贼水火灾变终而不害。禳</a><a name="0118b21" id="0118b21">祸灭怪。唯斯四等五戒六斋犹如大水而灭</a><a name="0118b22" id="0118b22">小火。岂有不灭者乎。临其寿终。迎其魂神</a><a name="0118b23" id="0118b23">上生天上七宝宫殿。无愿不得。若有不济众</a><a name="0118b24" id="0118b24">生之命。秽浊盗窃。淫犯他妻。两舌恶骂。妄</a><a name="0118b25" id="0118b25">言绮语。厌祷咒诅。嫉妒恚痴。逆道不孝。违</a><a name="0118b26" id="0118b26">佛违法。谤比丘僧。善恶反论。有斯行者。</a><a name="0118b27" id="0118b27">四王以闻帝释及诸天。佥然不悦</a><a name="0118b28" id="0118b28"><p>善神不复营护之。即令日月无光。星宿失度。</a><a name="0118b29" id="0118b29">风雨违时。以现世人欲其改往修来。洗心斋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150118a.htm'><img src='up.gif' border=0></a>
<a href='T150118c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>