<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0718c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷6)</font> <font face='Arial'>T14, p0718c</h2></font><hr>
<span class='old'>
</a><a name="0718b28" id="0718b28">生惊怖。是为菩萨不生惊怖。善男子。菩萨若</a><a name="0718b29" id="0718b29">修如是十种法者即得如地。又善男子。菩萨</span><a name="0718c01" id="0718c01">若修十种法者即得如水。何等为十。一者善</a><a name="0718c02" id="0718c02">法如水流润赴下。二者种植诸善法种。三者</a><a name="0718c03" id="0718c03">信乐欢喜。四者渍坏诸烦恼根。五者自体无</a><a name="0718c04" id="0718c04">杂清净。六者息除烦恼炎炽。七者能止诸欲</a><a name="0718c05" id="0718c05">渴爱。八者深广无涯。九者高下充满。十者息</a><a name="0718c06" id="0718c06">诸烦恼尘坌。云何是善法流润赴下。譬如大</a><a name="0718c07" id="0718c07">水奔流赴下润泽滋长。菩萨亦复如是。所修</a><a name="0718c08" id="0718c08">善法流润赴下滋长有情。是为菩萨善法如</a><a name="0718c09" id="0718c09">水流润赴下。云何是种植诸善法种。譬如大</a><a name="0718c10" id="0718c10">地种植一切树林药草由水滋溉增长成结。</a><a name="0718c11" id="0718c11">菩萨亦复如是。广植一切菩提分法种子。定</a><a name="0718c12" id="0718c12">水滋溉数数增长。乃至得成一切智树。以其</a><a name="0718c13" id="0718c13">一切智树获成立故。种种佛法果实繁茂。普</a><a name="0718c14" id="0718c14">为一切有情存济慧命。是为菩萨种植诸善</a><a name="0718c15" id="0718c15">法种。云何是信乐欢喜。譬如大水自性流润</a><a name="0718c16" id="0718c16">复润于他。菩萨亦复如是。自性爱乐净信欢</a><a name="0718c17" id="0718c17">喜。复能令他一切有情爱乐净信欢喜。爱乐</a><a name="0718c18" id="0718c18">者。所谓乐求出世间法。净信者。信佛法僧。欢</a><a name="0718c19" id="0718c19">喜者。心得清净。是为菩萨信乐欢喜。云何是</a><a name="0718c20" id="0718c20">渍坏诸烦恼根。譬如大地树林草木为水浸</a><a name="0718c21" id="0718c21">渍而悉溃坏。菩萨亦复如是。以其所修禅定</a><a name="0718c22" id="0718c22">之水。浸渍一切有情烦恼根种。以溃坏故烦</a><a name="0718c23" id="0718c23">恼根种不相续生。秽恶习气亦悉除灭。是为</a><a name="0718c24" id="0718c24">菩萨渍坏诸烦恼根。云何是自体无杂清净。</a><a name="0718c25" id="0718c25">譬如大水自体无杂而复清净。菩萨亦复如</a><a name="0718c26" id="0718c26">是。自体无杂本性清净。自体者。为离所起随</a><a name="0718c27" id="0718c27">烦恼等。无杂者。不杂贪嗔痴法。清净者。守护</a><a name="0718c28" id="0718c28">诸根极善清净。是为菩萨自体无杂清净。云</a><a name="0718c29" id="0718c29">何是息除烦恼炎炽。譬如夏月地极炎炽人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140718b.htm'><img src='up.gif' border=0></a>
<a href='T140719a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>