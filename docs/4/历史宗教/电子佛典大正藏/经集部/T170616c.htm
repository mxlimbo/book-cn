<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0616c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷2)</font> <font face='Arial'>T17, p0616c</h2></font><hr>
<span class='old'>
</a><a name="0616b28" id="0616b28">生之具。乐于圣人所行之法。而能不舍教化</a><a name="0616b29" id="0616b29">众生凡夫所作可诃之事。菩萨常乐法食不</span><a name="0616c01" id="0616c01">贪世味。常乐阿兰若处不着城邑聚落。常乐</a><a name="0616c02" id="0616c02">佛菩提不求声闻辟支佛菩提。常乐断智障</a><a name="0616c03" id="0616c03">不乐断烦恼障。常乐三十二相八十种好成</a><a name="0616c04" id="0616c04">就色身不乐唯证法身。常乐成就十力四无</a><a name="0616c05" id="0616c05">所畏十八不共法。不乐唯证四谛之法。常</a><a name="0616c06" id="0616c06">乐成就随一切众生善根。不乐唯集自身善</a><a name="0616c07" id="0616c07">根。常乐断除一切烦恼及烦恼习气。非唯</a><a name="0616c08" id="0616c08">乐断烦恼障法。善男子。是名菩萨摩诃萨</a><a name="0616c09" id="0616c09">入十种法行能知法师义。善男子。菩萨摩诃</a><a name="0616c10" id="0616c10">萨。入十种法行。能知法师相应譬喻。何等</a><a name="0616c11" id="0616c11">为十。所谓善男子。譬如大地其性平等。广</a><a name="0616c12" id="0616c12">能荷负一切众生。而于众生不求报恩。善男</a><a name="0616c13" id="0616c13">子。菩萨法师如彼大地。其心平等普能荷负</a><a name="0616c14" id="0616c14">一切众生。而于众生不求报恩。善男子。譬</a><a name="0616c15" id="0616c15">如大水其性普洽泽润一切皆令滋茂。而于</a><a name="0616c16" id="0616c16">彼物不求报恩。菩萨法师亦复如是。以己</a><a name="0616c17" id="0616c17">功德利润众生悉令安隐。而于众生不求报</a><a name="0616c18" id="0616c18">恩。善男子。譬如火性力能成熟一切果实。</a><a name="0616c19" id="0616c19">而于彼事无所望。菩萨法师亦复如是。以</a><a name="0616c20" id="0616c20">己功德智慧。成熟一切众生善根果实。而于</a><a name="0616c21" id="0616c21">众生不求恩惠。善男子。譬如风性力能生长</a><a name="0616c22" id="0616c22">一切药草诸种。而于彼物不生分别无所</a><a name="0616c23" id="0616c23">望。菩萨法师亦复如是。力能增长一切众生</a><a name="0616c24" id="0616c24">生身法身。而于众生不求报恩。善男子。譬</a><a name="0616c25" id="0616c25">如空界无量无边体无障碍容受一切。而于</a><a name="0616c26" id="0616c26">彼物无所分别无所贪着。菩萨法师亦复如</a><a name="0616c27" id="0616c27">是。成就无量无边诸善功德体无障碍。利益</a><a name="0616c28" id="0616c28">一切众生。而于众生无所分别无所贪着。善</a><a name="0616c29" id="0616c29">男子。譬如明月显处虚空清净圆满。众生见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170616b.htm'><img src='up.gif' border=0></a>
<a href='T170617a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>