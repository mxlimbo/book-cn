<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0130b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷1)</font> 网明品第三 <font face='Arial'>T16, p0130b</h2></font><hr>
<span class='old'>
</a><a name="0130a28" id="0130a28"><p><b>　　<A NAME="n66"></A>网明品第三</b></a><a name="0130a29" id="0130a29"><p>尔时东方过无量无边阿僧o世界。国民一</span><a name="0130b01" id="0130b01">盖。是中有佛号一宝严。现在说法。与网明菩</a><a name="0130b02" id="0130b02">萨摩诃萨。授阿耨多罗三藐三菩提记。作</a><a name="0130b03" id="0130b03">如是言。今是菩萨摩诃萨。次于我后当得作</a><a name="0130b04" id="0130b04">佛。尔时网明白彼佛言。今此大光及大音声</a><a name="0130b05" id="0130b05">谁之所为。彼佛答言。西方去此。过于无量阿</a><a name="0130b06" id="0130b06">僧o国。有世界名娑婆。佛号释迦牟尼。今</a><a name="0130b07" id="0130b07">现在为菩萨。说摄一切法断众生疑令众欢</a><a name="0130b08" id="0130b08">喜菩萨藏经。彼有菩萨名华德藏。欲问彼佛</a><a name="0130b09" id="0130b09">摄一切法能起无量功德法门。网明当知。彼</a><a name="0130b10" id="0130b10">世界中所有菩萨。皆发大愿无限之行。俱集</a><a name="0130b11" id="0130b11">彼会。余诸世界鲜有如是大庄严者。彼菩萨</a><a name="0130b12" id="0130b12">众若有得见闻其名者。尚得大利。况复供养</a><a name="0130b13" id="0130b13">亲近咨问。尔时网明白彼佛言。唯然世尊。我</a><a name="0130b14" id="0130b14">欲诣彼娑婆世界供养礼觐释迦牟尼佛。及</a><a name="0130b15" id="0130b15">见彼土具足庄严诸菩萨众。彼佛报言。汝自</a><a name="0130b16" id="0130b16">知时。当以一心游于彼国。所以者何。彼诸</a><a name="0130b17" id="0130b17">菩萨威德难胜。一宝严佛以众莲华与网明</a><a name="0130b18" id="0130b18">言。汝以是华供养彼佛。并称我意致敬问讯。</a><a name="0130b19" id="0130b19">少恼少病起居轻利气力安耶。网明菩萨礼</a><a name="0130b20" id="0130b20">彼佛足右绕三匝。即与无数菩萨大众前后</a><a name="0130b21" id="0130b21">围绕。如大力士屈伸臂顷。于彼国土忽然不</a><a name="0130b22" id="0130b22">现。到此世界行诣竹园。顶礼佛足而白佛言。</a><a name="0130b23" id="0130b23">唯然世尊。我是网明。佛言善哉。今汝安隐。</a><a name="0130b24" id="0130b24">网明菩萨头面礼已却住一面。白世尊曰。一</a><a name="0130b25" id="0130b25">宝严佛问讯世尊。少恼少病起居轻利气力</a><a name="0130b26" id="0130b26">安耶。以此莲华奉上世尊。佛即受之转与弥</a><a name="0130b27" id="0130b27">勒。弥勒受已。告跋陀婆罗等五百菩萨言。诸</a><a name="0130b28" id="0130b28">善知识。如来与我此众莲华。今与汝等。时跋</a><a name="0130b29" id="0130b29">陀婆罗菩萨。宝积菩萨。导师菩萨。星得菩萨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160130a.htm'><img src='up.gif' border=0></a>
<a href='T160130c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>