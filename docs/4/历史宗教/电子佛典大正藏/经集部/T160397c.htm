<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0397c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷8)</font> 舍身品第二十二 <font face='Arial'>T16, p0397c</h2></font><hr>
<span class='old'>
</a><a name="0397b28" id="0397b28">身作无上业。于生死海中作大桥梁。复次若</a><a name="0397b29" id="0397b29">舍此身。则舍无量痈疽瘭疾百千怖畏。是身</span><a name="0397c01" id="0397c01">唯有大小便利。是身不坚如水上沫。是身不</a><a name="0397c02" id="0397c02">净多诸虫户。是身不净筋缠血涂。皮骨髓脑</a><a name="0397c03" id="0397c03">共相连持。如是观察甚可患厌。是故我今应</a><a name="0397c04" id="0397c04">当舍离。以求寂灭无上涅槃。永离忧患无常</a><a name="0397c05" id="0397c05">变异。生死休息无诸尘累。无量禅定智慧功</a><a name="0397c06" id="0397c06">德具足成就。微妙法身百福庄严诸佛所赞。</a><a name="0397c07" id="0397c07">证成如是无上法身。与诸众生无量法乐。是</a><a name="0397c08" id="0397c08">时王子。勇猛堪任作是大愿以上大悲薰修</a><a name="0397c09" id="0397c09">其心。虑其二兄心怀怖懅。或恐固遮为作留</a><a name="0397c10" id="0397c10">难。即便语言。兄等今者。可与眷属还其所止。</a><a name="0397c11" id="0397c11">尔时王子摩诃萨埵。还至虎所脱身衣裳置</a><a name="0397c12" id="0397c12">竹枝上。作是誓言。我今为利诸众生故。证于</a><a name="0397c13" id="0397c13">最胜无上道故。大悲不动舍难舍故。为求菩</a><a name="0397c14" id="0397c14">提智所赞故。欲度三有诸众生故。灭生死怖</a><a name="0397c15" id="0397c15">众恼热故。是时王子作是誓已。即自放身卧</a><a name="0397c16" id="0397c16">饿虎前。是时王子。以大悲力故虎无能为。王</a><a name="0397c17" id="0397c17">子复作如是念言。虎今羸瘦身无势力。不能</a><a name="0397c18" id="0397c18">得我身血肉食。即起求刀周遍求之了不能</a><a name="0397c19" id="0397c19">得。即以干竹刺颈出血。于高山上投身虎</a><a name="0397c20" id="0397c20">前。是时大地六种震动。日无精光如罗[<a href='javascript:showpic("images/023523.gif")'>目*侯</a>]罗</a><a name="0397c21" id="0397c21">阿修罗王捉持障蔽。又雨杂华种种妙香。时</a><a name="0397c22" id="0397c22">虚空中有诸余天。见是事已心生欢喜。叹未</a><a name="0397c23" id="0397c23">曾有。赞言善哉善哉。大士。汝今真是行大悲</a><a name="0397c24" id="0397c24">者。为众生故难舍能舍。于诸学人第一勇</a><a name="0397c25" id="0397c25">健。汝已为得诸佛所赞常乐住处。不久当证</a><a name="0397c26" id="0397c26">无恼无热清净涅槃。是虎尔时见血流出污</a><a name="0397c27" id="0397c27">王子身。即便舐血啖食其肉唯留余骨。尔时</a><a name="0397c28" id="0397c28">第一王子见地大动。为第二王子而说偈言</a><a name="0397c29" id="0397c29"><p class='lg'>　　震动大地　　　及以大海　　　日无精光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160397b.htm'><img src='up.gif' border=0></a>
<a href='T160398a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>