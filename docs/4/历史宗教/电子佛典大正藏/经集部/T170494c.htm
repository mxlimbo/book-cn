<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0494c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷7)</font> 地狱品第十六 <font face='Arial'>T17, p0494c</h2></font><hr>
<span class='old'>
</a><br><a name="0494b28" id="0494b28">　　罪为第一冤　　　随恶趣显现</a><br><a name="0494b29" id="0494b29">　　于此世他生　　　而不相舍离</span><br><a name="0494c01" id="0494c01">　　所造作诸恶　　　如利刀毒火</a><br><a name="0494c02" id="0494c02">　　险恶极可畏　　　作已汝当受</a><br><a name="0494c03" id="0494c03">　　若人心寂静　　　不着诸境界</a><br><a name="0494c04" id="0494c04">　　不随痴所行　　　则离于恶报</a><br><a name="0494c05" id="0494c05">　　闻地狱苦声　　　愚暗不生怖</a><br><a name="0494c06" id="0494c06">　　如持彼干薪　　　投之于烈火</a><br><a name="0494c07" id="0494c07">　　又世间火然　　　焰久即能灭</a><br><a name="0494c08" id="0494c08">　　当知彼业火　　　长时而炽盛</a><br><a name="0494c09" id="0494c09">　　常火势可断　　　业火长相续</a><br><a name="0494c10" id="0494c10">　　若人造恶行　　　毕竟为所烧</a><br><a name="0494c11" id="0494c11">　　是故彼业火　　　常烧地狱人</a><br><a name="0494c12" id="0494c12">　　不怖恶道者　　　无能免斯害</a><br><a name="0494c13" id="0494c13">　　以慧当拣择　　　于己善防护</a><br><a name="0494c14" id="0494c14">　　远离彼恶业　　　则不受诸苦</a><br><a name="0494c15" id="0494c15">　　为痴之所覆　　　常造作众恶</a><br><a name="0494c16" id="0494c16">　　今受此极苦　　　悲号徒尔为</a><br><a name="0494c17" id="0494c17">　　谓初中后分　　　及尽苦边际</a><br><a name="0494c18" id="0494c18">　　苦因与苦果　　　皆不可爱乐</a><br><a name="0494c19" id="0494c19">　　昔在于人间　　　广作诸恶业</a><br><a name="0494c20" id="0494c20">　　招此险恶报　　　汝今当自受</a><br><a name="0494c21" id="0494c21">　　离颠倒分别　　　因果常相应</a><br><a name="0494c22" id="0494c22">　　如昔之所作　　　随业而受报</a><br><a name="0494c23" id="0494c23">　　汝能于自身　　　常生其保重</a><br><a name="0494c24" id="0494c24">　　云何起杀业　　　伺断佗寿命</a><br><a name="0494c25" id="0494c25">　　汝求彼财利　　　备受诸艰辛</a><br><a name="0494c26" id="0494c26">　　云何于佗财　　　兴心而劫盗</a><br><a name="0494c27" id="0494c27">　　汝于自妻妾　　　专意而防护</a><br><a name="0494c28" id="0494c28">　　云何于佗色　　　而生于侵暴</a><br><a name="0494c29" id="0494c29">　　汝作妄语罪　　　欺诳于良善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170494b.htm'><img src='up.gif' border=0></a>
<a href='T170495a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>