<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0617c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷5)</font> 无常品第三之一 <font face='Arial'>T16, p0617c</h2></font><hr>
<span class='old'>
</a><a name="0617b28" id="0617b28">几种。佛言。大慧。外道说有七种无常。非是</a><a name="0617b29" id="0617b29">我法。何等为七。谓有说始起即舍是名无</span><a name="0617c01" id="0617c01">常。生已不生无常性故。有说形处变坏是名</a><a name="0617c02" id="0617c02">无常。有说色即无常。有说色之变异是名无</a><a name="0617c03" id="0617c03">常。一切诸法相续不断。能令变异自然归</a><a name="0617c04" id="0617c04">灭。犹如乳酪前后变异。虽不可见然在法</a><a name="0617c05" id="0617c05">中坏一切法。有说物无常。有说物无物无</a><a name="0617c06" id="0617c06">常。有说不生无常。遍住一切诸法之中。其中</a><a name="0617c07" id="0617c07">物无物无常者。谓能造所造其相灭坏。大种</a><a name="0617c08" id="0617c08">自性本来无起。不生无常者。谓常与无常</a><a name="0617c09" id="0617c09">有无等法。如是一切皆无有起。乃至分析</a><a name="0617c10" id="0617c10">至于微尘亦无所见。以不起故说名无生。</a><a name="0617c11" id="0617c11">此是不生无常相。若不了此则堕外道生无</a><a name="0617c12" id="0617c12">常义。有物无常义有物无常者。谓于非常</a><a name="0617c13" id="0617c13">非无常处。自生分别。其义云何。彼立无常</a><a name="0617c14" id="0617c14">自不灭坏能坏诸法。若无无常坏一切法。</a><a name="0617c15" id="0617c15">法终不灭成于无有。如杖捶瓦石能坏于</a><a name="0617c16" id="0617c16">物而自不坏。此亦如是。大慧。现见无常</a><a name="0617c17" id="0617c17">与一切法。无有能作所作差别。云此是无</a><a name="0617c18" id="0617c18">常。此是所作无差别故。能作所作应俱是</a><a name="0617c19" id="0617c19">常。不见有因。能令诸法成于无故。大慧。</a><a name="0617c20" id="0617c20">诸法坏灭实亦有因。但非凡愚之所能了。</a><a name="0617c21" id="0617c21">大慧。异因不应生于异果。若能生者。一</a><a name="0617c22" id="0617c22">切异法应并相生。彼法此法能生所生应无</a><a name="0617c23" id="0617c23">有别。现见有别。云何异因生于异果。大</a><a name="0617c24" id="0617c24">慧。若无常性是有法者。应同所作自是无常。</a><a name="0617c25" id="0617c25">自无常故。所无常法皆应是常。大慧。若无</a><a name="0617c26" id="0617c26">常性住诸法中。应同诸法堕于三世。与过</a><a name="0617c27" id="0617c27">去色同时已灭。未来不生现在俱坏。一切外</a><a name="0617c28" id="0617c28">道计四大种体性不坏色者。即是大种差别</a><a name="0617c29" id="0617c29">大种造色。离异不异故。其自性亦不坏灭。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160617b.htm'><img src='up.gif' border=0></a>
<a href='T160618a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>