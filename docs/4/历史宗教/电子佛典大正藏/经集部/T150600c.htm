<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0600c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷8)</font> <font face='Arial'>T15, p0600c</h2></font><hr>
<span class='old'>
</a><a name="0600b28" id="0600b28">除得起平复。尔时智意。即持利刀深心住法。</a><a name="0600b29" id="0600b29">割身股肉其疮血流。持此新肉调种种味而</span><a name="0600c01" id="0600c01">作羹臛。以金碗盛取身上流血。即奉王。敕</a><a name="0600c02" id="0600c02">唤病比丘来入宫内于父王前置席令坐。血</a><a name="0600c03" id="0600c03">洗疮已又用涂之。复持此肉调以种种其余</a><a name="0600c04" id="0600c04">胜味而作美食。为获福故奉施法师。时彼比</a><a name="0600c05" id="0600c05">丘。不知不觉不疑有过。即便食之。是病比丘</a><a name="0600c06" id="0600c06">食此食时患苦即除。尔时法师病苦除已身</a><a name="0600c07" id="0600c07">安快乐。而为智力王。说胜妙法。为求是三</a><a name="0600c08" id="0600c08">昧故。令此宫内一万三千诸婇女等发于阿</a><a name="0600c09" id="0600c09">耨多罗三藐三菩提心。尔时智力王。即便说</a><a name="0600c10" id="0600c10">偈。问其女曰</a><a name="0600c11" id="0600c11"><p class='lg'>　　汝于何处而获此　　　新好人肉及以血</a><br><a name="0600c12" id="0600c12">　　能为病者作美膳　　　令是比丘得安乐</a><br><a name="0600c13" id="0600c13">　　遣谁何处杀何人　　　乃获得斯胜好肉</a><br><a name="0600c14" id="0600c14">　　以诸异味共和合　　　复得净血而洗涂</a><br><a name="0600c15" id="0600c15">　　法师食于此食时　　　并用新血洗涂疮</a><br><a name="0600c16" id="0600c16">　　能除如是大恶患　　　令彼尊者获喜乐</a><br><a name="0600c17" id="0600c17">　　于本亲属天神所　　　我从梦中闻是言</a><br><a name="0600c18" id="0600c18">　　若能得于如是药　　　乃可除彼比丘病</a><br><a name="0600c19" id="0600c19">　　要以人身新出血　　　涂洗法师毒恶疮</a><br><a name="0600c20" id="0600c20">　　调和人肉令香已　　　而为彼食故奉献</a><br><a name="0600c21" id="0600c21">　　比丘但用此方者　　　即时病患必消除</a><br><a name="0600c22" id="0600c22">　　惟有斯药堪救疗　　　不假余法王速办</a><br><a name="0600c23" id="0600c23">　　我觉寤已从卧起　　　即入后宫说是言</a><br><a name="0600c24" id="0600c24">　　一切宫人闻此语　　　悉皆默住无堪者</a><br><a name="0600c25" id="0600c25">　　吾时复告宫人言　　　颇有能为如此事</a><br><a name="0600c26" id="0600c26">　　舍己身分新血肉　　　和以种种余美味</a><br><a name="0600c27" id="0600c27">　　用斯药食奉施彼　　　复以净血而洗涂</a><br><a name="0600c28" id="0600c28">　　法师比丘黑恶疮　　　此方乃可得痊愈</a><br><a name="0600c29" id="0600c29">　　若不以于如是药　　　疗治比丘恶疮者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150600b.htm'><img src='up.gif' border=0></a>
<a href='T150601a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>