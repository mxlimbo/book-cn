<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0738 佛说分别经 0541c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 738 佛说分别经</font> <font face='Arial'>(卷1)</font> <font face='Arial'>T17, p0541c</h2></font><hr>
<span class='old'>
</a><a name="0541b28" id="0541b28">广学经戒。修治上慧。知三界苦。心不乐着。欲</a><a name="0541b29" id="0541b29">得解脱。行于四等六度。愍伤众生。欲安济</span><a name="0541c01" id="0541c01">之。不贪身命。知死有生。求长益福。不为邪</a><a name="0541c02" id="0541c02">业。是为佛弟子事佛。佛言。吾般泥洹后千岁。</a><a name="0541c03" id="0541c03">魔道当兴。时世大恶。国无常主。民无常居。</a><a name="0541c04" id="0541c04">远方之人。当入中国。掠杀残暴。无有法则。于</a><a name="0541c05" id="0541c05">斯之际。像法当兴盛。阿难问佛。何谓像法。佛</a><a name="0541c06" id="0541c06">言。当来比丘不持正法。挟妻养子。无有惭愧</a><a name="0541c07" id="0541c07">心。耕田种殖。以为常业。无复学问坐禅行</a><a name="0541c08" id="0541c08">者。好乐俗常。以为绮雅。佯佯相看。上下雷</a><a name="0541c09" id="0541c09">同。拨拂相教度世之基。迷于色欲。不畏于</a><a name="0541c10" id="0541c10">罪。时有知法者。为说真言。教示正法。便怀憎</a><a name="0541c11" id="0541c11">嫉。欲毁坏之。为立言议。抄持长短诽谤驱</a><a name="0541c12" id="0541c12">踧。使其无憀。用是之故。大法转减。阿难</a><a name="0541c13" id="0541c13">问佛。于是之时。颇有奉法者不。佛言。多有事</a><a name="0541c14" id="0541c14">佛。亦出家者耳。但不持戒。共相嫉妒。识义者</a><a name="0541c15" id="0541c15">少。多不晓解。阿难言。当尔之时。何国最恶。</a><a name="0541c16" id="0541c16">不信行者。佛言。真丹之土。当有千比丘。共在</a><a name="0541c17" id="0541c17">大国。堕魔邦界。其中黠者。若一若两。为佛</a><a name="0541c18" id="0541c18">弟子耳。生六天上者。亦复少少。在魔邦者。甚</a><a name="0541c19" id="0541c19">多甚多。佛言。吾般泥洹后。亦多有外学。来求</a><a name="0541c20" id="0541c20">吾道。度者当隐括。审悉三月。知其志能习清</a><a name="0541c21" id="0541c21">净行。虚寂少欲不为污行。便可受之。先授</a><a name="0541c22" id="0541c22">十善。满三年已。服习道意。事示犯。乃为更</a><a name="0541c23" id="0541c23">受二百四十戒。其为威仪之事。精进守行。皆</a><a name="0541c24" id="0541c24">向解脱。是弥勒所当建也。当从得度。以为应</a><a name="0541c25" id="0541c25">道。阿难问佛。如佛所说。我皆顶受。宣语后</a><a name="0541c26" id="0541c26">人。令佛之弘法不为断绝。佛言阿难。汝前后</a><a name="0541c27" id="0541c27">所受。皆以贯心。我亦知汝有信护于佛法也。</a><a name="0541c28" id="0541c28">阿难问佛。后若有人。信乐应法。至心欲求。断</a><a name="0541c29" id="0541c29">世违俗。以从正道。若时无明师传教诫者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170541b.htm'><img src='up.gif' border=0></a>
<a href='T170542a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>