<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0821 大方广如来秘密藏经 0839a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 821 大方广如来秘密藏经</font> <font face='Arial'>(卷1)</font> <font face='Arial'>T17, p0839a</h2></font><hr>
<span class='old'>
</a><br><a name="0838c28" id="0838c28">　　苦乐不动如山王　　　我今稽首施世乐　</p></a><a name="0838c29" id="0838c29"><p>尔时无量志庄严王菩萨。偈赞佛已。而白佛</span><a name="0839a01" id="0839a01">言。世尊。宝杖如来问讯世尊。少病少恼起居</a><a name="0839a02" id="0839a02">轻利安乐行不。世尊。我今欲少请问如来应</a><a name="0839a03" id="0839a03">供正遍觉。若佛听者。乃敢咨启。佛告无量志</a><a name="0839a04" id="0839a04">庄严王菩萨。善男子。如来常听。随所有疑。</a><a name="0839a05" id="0839a05">恣汝所问。吾当随汝所问演说悦可汝心。如</a><a name="0839a06" id="0839a06">是世尊愿乐欲闻。时无量志庄严王菩萨白</a><a name="0839a07" id="0839a07">言。世尊。我从先佛如来应供正遍觉闻。有法</a><a name="0839a08" id="0839a08">名如来秘密藏。若有菩萨住是秘藏。得无尽</a><a name="0839a09" id="0839a09">法。得无尽辩。见佛无尽。善能获得无尽神</a><a name="0839a10" id="0839a10">通。为诸众生作实依止。善哉世尊。愿为演说</a><a name="0839a11" id="0839a11">如来秘密藏法。尔时佛告无量志庄严王菩</a><a name="0839a12" id="0839a12">萨。善哉善哉。善男子。乃能问佛如是之法。善</a><a name="0839a13" id="0839a13">男子。汝已曾于恒河沙佛所。殖诸善根咨受</a><a name="0839a14" id="0839a14">请问。善男子。汝今谛听善思念之。吾当少</a><a name="0839a15" id="0839a15">说如来密藏法。无量志庄严王菩萨。即白佛</a><a name="0839a16" id="0839a16">言。如是世尊受教而听。佛言。善男子。如来密</a><a name="0839a17" id="0839a17">藏法。谓一切智心。发是心已坚固守护。不退</a><a name="0839a18" id="0839a18">不舍无有娆乱。善好忆念。炽然劝导。显示教</a><a name="0839a19" id="0839a19">诲。善根先首。喜乐守护。常恒坚造应作之业。</a><a name="0839a20" id="0839a20">为是布施。为是持戒。为是忍辱。为是精进。为</a><a name="0839a21" id="0839a21">是禅定。为是方便。是心为柱。不怯不弱。不羸</a><a name="0839a22" id="0839a22">不坏。无有懒惰。不背不舍。顺向是心而觉了</a><a name="0839a23" id="0839a23">之。善业为首。质直无曲。正住端直。无幻无</a><a name="0839a24" id="0839a24">伪。作已无疑。未作者作。如所应作勤修行之。</a><a name="0839a25" id="0839a25">舍不正行勤修正行。善男子。是名如来秘密</a><a name="0839a26" id="0839a26">藏法所入法门。所谓坚固一切智心。好坚守</a><a name="0839a27" id="0839a27">护不弃舍之。善男子。何等一切智心坚固。善</a><a name="0839a28" id="0839a28">男子。一切智心坚固有四。何等四。不念余</a><a name="0839a29" id="0839a29">乘。不礼余天。不发余心。志意无转。是为四。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170838c.htm'><img src='up.gif' border=0></a>
<a href='T170839b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>