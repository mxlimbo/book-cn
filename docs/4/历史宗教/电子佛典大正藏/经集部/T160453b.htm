<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0453b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷10)</font> 舍身品第二十六 <font face='Arial'>T16, p0453b</h2></font><hr>
<span class='old'>
</a><br><a name="0453a28" id="0453a28">　　即与诸侍从　　　林薮遍寻求</a><br><a name="0453a29" id="0453a29">　　兄弟共筹议　　　复往深山处</span><br><a name="0453b01" id="0453b01">　　四顾无所有　　　见虎处空林</a><br><a name="0453b02" id="0453b02">　　其母并七子　　　口皆有血污</a><br><a name="0453b03" id="0453b03">　　残骨并余发　　　纵横在地上</a><br><a name="0453b04" id="0453b04">　　复见有流血　　　散在树林所</a><br><a name="0453b05" id="0453b05">　　二兄既见已　　　心生大恐怖</a><br><a name="0453b06" id="0453b06">　　闷绝俱躄地　　　荒迷不觉知</a><br><a name="0453b07" id="0453b07">　　尘土坌其身　　　六情皆失念</a><br><a name="0453b08" id="0453b08">　　王子诸侍从　　　啼泣心忧恼</a><br><a name="0453b09" id="0453b09">　　以水洒令苏　　　举手号啕哭</a><br><a name="0453b10" id="0453b10">　　菩萨舍身时　　　慈母在宫内</a><br><a name="0453b11" id="0453b11">　　五百诸婇女　　　共受于妙乐</a><br><a name="0453b12" id="0453b12">　　夫人之两乳　　　忽然自流出</a><br><a name="0453b13" id="0453b13">　　遍体如针刺　　　苦痛不能安</a><br><a name="0453b14" id="0453b14">　　欻生失子想　　　忧箭苦伤心</a><br><a name="0453b15" id="0453b15">　　即白大王知　　　陈斯苦恼事</a><br><a name="0453b16" id="0453b16">　　悲泣不堪忍　　　哀声向王说</a><br><a name="0453b17" id="0453b17">　　大王今当知　　　我生大苦恼</a><br><a name="0453b18" id="0453b18">　　两乳忽流出　　　禁止不随心</a><br><a name="0453b19" id="0453b19">　　如针遍刺身　　　烦宛胸欲破</a><br><a name="0453b20" id="0453b20">　　我先梦恶征　　　必当失爱子</a><br><a name="0453b21" id="0453b21">　　愿王济我命　　　知儿存与亡</a><br><a name="0453b22" id="0453b22">　　梦见三鸽鶵　　　小者是爱子</a><br><a name="0453b23" id="0453b23">　　忽被鹰夺去　　　悲愁难具陈</a><br><a name="0453b24" id="0453b24">　　我今没忧海　　　趣死将不久</a><br><a name="0453b25" id="0453b25">　　恐子命不全　　　愿为速求觅</a><br><a name="0453b26" id="0453b26">　　又闻外人语　　　小子求不得</a><br><a name="0453b27" id="0453b27">　　我今意不安　　　愿王哀愍我</a><br><a name="0453b28" id="0453b28">　　夫人白王已　　　举身而躄地</a><br><a name="0453b29" id="0453b29">　　悲痛心闷绝　　　荒迷不觉知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160453a.htm'><img src='up.gif' border=0></a>
<a href='T160453c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>