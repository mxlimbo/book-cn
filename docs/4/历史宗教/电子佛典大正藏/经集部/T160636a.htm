<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0636a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷7)</font> 偈颂品第十之初 <font face='Arial'>T16, p0636a</h2></font><hr>
<span class='old'>
</a><br><a name="0635c28" id="0635c28">　　今为遮诸见　　　不应妄分别</a><br><a name="0635c29" id="0635c29">　　求过为非法　　　亦令心不定</span><br><a name="0636a01" id="0636a01">　　皆由二取起　　　无二即真如</a><br><a name="0636a02" id="0636a02">　　若无明爱业　　　而生于识等</a><br><a name="0636a03" id="0636a03">　　邪念复有因　　　是则无穷过</a><br><a name="0636a04" id="0636a04">　　无智说诸法　　　有四种灭坏</a><br><a name="0636a05" id="0636a05">　　妄起二分别　　　法实离有无</a><br><a name="0636a06" id="0636a06">　　远离于四句　　　亦离于二见</a><br><a name="0636a07" id="0636a07">　　分别所起二　　　了已不复生</a><br><a name="0636a08" id="0636a08">　　不生中知生　　　生中知不生</a><br><a name="0636a09" id="0636a09">　　彼法同等故　　　不应起分别</a><br><a name="0636a10" id="0636a10">　　愿佛为我说　　　遮二见之理</a><br><a name="0636a11" id="0636a11">　　令我及余众　　　恒不堕有无</a><br><a name="0636a12" id="0636a12">　　不杂诸外道　　　亦离于二乘</a><br><a name="0636a13" id="0636a13">　　诸佛证所行　　　佛子不退处</a><br><a name="0636a14" id="0636a14">　　解脱因非因　　　同一无生相</a><br><a name="0636a15" id="0636a15">　　迷故执异名　　　智者应常离</a><br><a name="0636a16" id="0636a16">　　法从分别生　　　如毛轮幻焰</a><br><a name="0636a17" id="0636a17">　　外道妄分别　　　世从自性生</a><br><a name="0636a18" id="0636a18">　　无生及真如　　　性空与真际</a><br><a name="0636a19" id="0636a19">　　此等异名说　　　不应执为无</a><br><a name="0636a20" id="0636a20">　　如手有多名　　　帝释名亦尔</a><br><a name="0636a21" id="0636a21">　　诸法亦如是　　　不应执为无</a><br><a name="0636a22" id="0636a22">　　色与空无异　　　无生亦复然</a><br><a name="0636a23" id="0636a23">　　不应执为异　　　成诸见过失</a><br><a name="0636a24" id="0636a24">　　以总别分别　　　及遍分别故</a><br><a name="0636a25" id="0636a25">　　执着诸事相　　　长短方圆等</a><br><a name="0636a26" id="0636a26">　　总分别是心　　　遍分别为意</a><br><a name="0636a27" id="0636a27">　　别分别是识　　　皆离能所相</a><br><a name="0636a28" id="0636a28">　　我法中起见　　　及外道无生</a><br><a name="0636a29" id="0636a29">　　皆是妄分别　　　过失等无异<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160635c.htm'><img src='up.gif' border=0></a>
<a href='T160636b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>