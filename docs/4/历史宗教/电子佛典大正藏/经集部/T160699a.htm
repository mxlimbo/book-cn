<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0699a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷3)</font> 分别瑜伽品第六 <font face='Arial'>T16, p0699a</h2></font><hr>
<span class='old'>
</a><a name="0698c28" id="0698c28">名缘总法奢摩他毗钵舍那。佛告慈氏菩萨</a><a name="0698c29" id="0698c29">曰。善男子。若诸菩萨缘于各别契经等法。于</span><a name="0699a01" id="0699a01">如所受所思惟法。修奢摩他毗钵舍那。是名</a><a name="0699a02" id="0699a02">缘别法奢摩他毗钵舍那。若诸菩萨即缘一</a><a name="0699a03" id="0699a03">切契经等法。集为一团一积一分一聚作意</a><a name="0699a04" id="0699a04">思惟此一切法随顺真如。趣向真如临入</a><a name="0699a05" id="0699a05">真如。随顺菩提随顺涅槃。随顺转依及趣</a><a name="0699a06" id="0699a06">向彼。若临入彼此一切法。宣说无量无数善</a><a name="0699a07" id="0699a07">法。如是思惟修奢摩他毗钵舍那。是名缘</a><a name="0699a08" id="0699a08">总法奢摩他毗钵舍那。慈氏菩萨复白佛言。</a><a name="0699a09" id="0699a09">世尊。如说缘小总法奢摩他毗钵舍那。复说</a><a name="0699a10" id="0699a10">缘大总法奢摩他毗钵舍那。又说缘无量总</a><a name="0699a11" id="0699a11">法奢摩他毗钵舍那。云何名缘小总法奢摩</a><a name="0699a12" id="0699a12">他毗钵舍那。云何名缘大总法奢摩他毗钵</a><a name="0699a13" id="0699a13">舍那。云何复名缘无量总法奢摩他毗钵舍</a><a name="0699a14" id="0699a14">那。佛告慈氏菩萨曰。善男子。若缘各别契</a><a name="0699a15" id="0699a15">经乃至各别论义。为一团等作意思惟。当</a><a name="0699a16" id="0699a16">知是名缘小总法奢摩他毗钵舍那。若缘乃</a><a name="0699a17" id="0699a17">至所受所思契经等法。为一团等作意思惟</a><a name="0699a18" id="0699a18">非缘各别。当知是名缘大总法奢摩他毗</a><a name="0699a19" id="0699a19">钵舍那。若缘无量如来法教。无量法句文字。</a><a name="0699a20" id="0699a20">无量后后慧所照了。为一团等作意思惟非</a><a name="0699a21" id="0699a21">缘乃至所受所思。当知是名缘无量总法</a><a name="0699a22" id="0699a22">奢摩他毗钵舍那。慈氏菩萨复白佛言。世尊。</a><a name="0699a23" id="0699a23">菩萨齐何名得缘总法奢摩他毗钵舍那。佛</a><a name="0699a24" id="0699a24">告慈氏菩萨曰。善男子由五缘故。当知名</a><a name="0699a25" id="0699a25">得。一者于思惟时刹那刹那。融销一切粗</a><a name="0699a26" id="0699a26">重所依。二者离种种想得乐法乐。三者解</a><a name="0699a27" id="0699a27">了十方无差别相无量法光。四者所作成满</a><a name="0699a28" id="0699a28">相应净分无分别相恒现在前。五者为令</a><a name="0699a29" id="0699a29">法身得成满故。摄受后后转胜妙因。慈氏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160698c.htm'><img src='up.gif' border=0></a>
<a href='T160699b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>