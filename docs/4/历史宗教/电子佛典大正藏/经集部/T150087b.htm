<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0087b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷5)</font> <font face='Arial'>T15, p0087b</h2></font><hr>
<span class='old'>
</a><br><a name="0087a28" id="0087a28">　　此乘如虚空　　　无色不可示</a><br><a name="0087a29" id="0087a29">　　若有诸众生　　　乘此大乘者</span><br><a name="0087b01" id="0087b01">　　当观是乘相　　　宽博多所容</a><br><a name="0087b02" id="0087b02">　　无量无数劫　　　说大乘功德</a><br><a name="0087b03" id="0087b03">　　及乘此乘者　　　功德不可尽</a><br><a name="0087b04" id="0087b04">　　若住此大乘　　　彼人离诸难</a><br><a name="0087b05" id="0087b05">　　得值诸无难　　　此是智慧人</a><br><a name="0087b06" id="0087b06">　　闻是妙经典　　　乃至四句偈</a><br><a name="0087b07" id="0087b07">　　不堕于恶道　　　得到安隐处</a><br><a name="0087b08" id="0087b08">　　爱敬此经者　　　是天亦是人</a><br><a name="0087b09" id="0087b09">　　以舍是身已　　　常生人天故</a><br><a name="0087b10" id="0087b10">　　于后恶世时　　　若得闻是经</a><br><a name="0087b11" id="0087b11">　　我皆与授记　　　究竟成佛道</a><br><a name="0087b12" id="0087b12">　　若后恶世时　　　手执此妙典</a><br><a name="0087b13" id="0087b13">　　即是住真法　　　能转此法轮</a><br><a name="0087b14" id="0087b14">　　若人持是经　　　能转无量劫</a><br><a name="0087b15" id="0087b15">　　生死趣往来　　　得近于佛道</a><br><a name="0087b16" id="0087b16">　　若能持是经　　　智慧大精进</a><br><a name="0087b17" id="0087b17">　　是人极勇猛　　　能降伏诸魔</a><br><a name="0087b18" id="0087b18">　　然灯授我记　　　令得无生忍</a><br><a name="0087b19" id="0087b19">　　爱乐此经者　　　我授记亦然</a><br><a name="0087b20" id="0087b20">　　若佛不出世　　　无度众生时</a><br><a name="0087b21" id="0087b21">　　爱乐此经者　　　作佛所作事　</p></a><a name="0087b22" id="0087b22"><p>说此偈时。五千天子皆发阿耨多罗三藐三</a><a name="0087b23" id="0087b23">菩提心。二千菩萨得无生法忍。十千比丘</a><a name="0087b24" id="0087b24">不受诸法漏尽心得解脱。三万二千人远尘</a><a name="0087b25" id="0087b25">离垢于诸法中得法眼净。尔时文殊师利法</a><a name="0087b26" id="0087b26">王子白佛言。世尊。如我解佛所说法义。若</a><a name="0087b27" id="0087b27">有人发菩提愿者。是为邪愿。何以故。一切</a><a name="0087b28" id="0087b28">诸法若有所得悉皆是邪。若有人计有得菩</a><a name="0087b29" id="0087b29">提而发愿者。如是之人诸所作行皆为邪行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150087a.htm'><img src='up.gif' border=0></a>
<a href='T150087c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>