<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0480 佛说月上女经 0621a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 480 佛说月上女经</font> <font face='Arial'>(卷2)</font> <font face='Arial'>T14, p0621a</h2></font><hr>
<span class='old'>
</a><a name="0620c28" id="0620c28">尊舍利弗。我于当来佛刹之中。无有如是小</a><a name="0620c29" id="0620c29">行小智名字狭劣。犹如今日舍利弗者。我必</span><a name="0621a01" id="0621a01">当取如是佛刹</a><a name="0621a02" id="0621a02"><p>尔时舍利弗复言月上。汝既说言一切法界</a><a name="0621a03" id="0621a03">与如来体等无有异。今者所见云何胜负。月</a><a name="0621a04" id="0621a04">上女言。尊舍利弗。譬如大海与于牛迹。然彼</a><a name="0621a05" id="0621a05">二水等无有异。而彼牛迹不受无量无边众</a><a name="0621a06" id="0621a06">生如大海者。如是如是。尊舍利弗。诸佛声闻</a><a name="0621a07" id="0621a07">虽同法界。而诸声闻不能为于无量无边诸</a><a name="0621a08" id="0621a08">众生辈。作大利益如诸佛者。又舍利弗。譬如</a><a name="0621a09" id="0621a09">芥子内有虚空。十方世界亦有虚空。彼二虚</a><a name="0621a10" id="0621a10">空虽无有异。然芥子空不能容受聚落城邑。</a><a name="0621a11" id="0621a11">不能建立须弥巨海。似如十方世界空者。如</a><a name="0621a12" id="0621a12">是如是。尊舍利弗。虽于一空无想无愿。而</a><a name="0621a13" id="0621a13">有诸佛与声闻同。然彼声闻不能与彼无量</a><a name="0621a14" id="0621a14">无边诸众生辈作大利益。如似诸佛多陀阿</a><a name="0621a15" id="0621a15">伽度阿罗诃三藐三佛陀者</a><a name="0621a16" id="0621a16"><p>尔时长老舍利弗言。如是月上。佛与声闻所</a><a name="0621a17" id="0621a17">得解脱岂不等也。月上答言。尊舍利弗。勿作</a><a name="0621a18" id="0621a18">是说乃言诸佛与彼声闻解脱同等</a><a name="0621a19" id="0621a19"><p>时舍利弗复问女言。如是之事其相云何。女</a><a name="0621a20" id="0621a20">复答言。尊舍利弗。我于今者欲有所问。如尊</a><a name="0621a21" id="0621a21">者意为我说之。尊者证得心解脱时。颇能令</a><a name="0621a22" id="0621a22">此三千大千如是世界平如掌不。颇有树木</a><a name="0621a23" id="0621a23">及以诸山悉各倾低向汝已不。颇或能有除</a><a name="0621a24" id="0621a24">灭一切诸恶已不。颇有悉除一切众生烦恼</a><a name="0621a25" id="0621a25">已不。颇有能得一切诸天顶礼已不。颇有魔</a><a name="0621a26" id="0621a26">众聚集遍满三十由旬而来已不。颇有一念</a><a name="0621a27" id="0621a27">起智慧心得解脱已不。颇复能降一切诸</a><a name="0621a28" id="0621a28">魔眷属已不</a><a name="0621a29" id="0621a29"><p>时舍利弗。答月上女作如是言。我于如是一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140620c.htm'><img src='up.gif' border=0></a>
<a href='T140621b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>