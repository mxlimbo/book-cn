<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0024b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷5)</font> 生死品第二 <font face='Arial'>T17, p0024b</h2></font><hr>
<span class='old'>
</a><a name="0024a28" id="0024a28">生死也</a><a name="0024a29" id="0024a29"><p>又彼比丘。依禅观察。心弥泥鱼。如见弥泥。如</span><a name="0024b01" id="0024b01">弥泥鱼。在于河中。若诸河水。急速乱波。深</a><a name="0024b02" id="0024b02">而流疾。难可得行。能漂无量种种树木。势</a><a name="0024b03" id="0024b03">力暴疾。不可遮障。山涧河水。迅速急恶。彼</a><a name="0024b04" id="0024b04">弥泥鱼。能入能出。能行能住。心之弥泥。亦</a><a name="0024b05" id="0024b05">复如是。于欲界河。急疾波乱。能出能入。能</a><a name="0024b06" id="0024b06">行能住。地狱有河。其河名曰鞞多罗泥。彼</a><a name="0024b07" id="0024b07">河极深。涛波涌迅。无时暂停。甚可怖畏。急</a><a name="0024b08" id="0024b08">疾乱流。善不善业。以为流水。难可得行。一</a><a name="0024b09" id="0024b09">切世间愚痴凡夫所不能渡。此五道河。无量</a><a name="0024b10" id="0024b10">劫中常漂众生。境界疾流。迅速不断。势力</a><a name="0024b11" id="0024b11">暴恶。不可遮障。无常相续。力势所牵。不可</a><a name="0024b12" id="0024b12">约截。爱河急恶。心弥泥鱼。能行此河。若入</a><a name="0024b13" id="0024b13">若出。出者天人。入者地狱饿鬼畜生。心弥</a><a name="0024b14" id="0024b14">泥鱼在爱河中。如是入出</a><a name="0024b15" id="0024b15"><p>又修行者。内心思惟。随顺正法。观察法行。云</a><a name="0024b16" id="0024b16">何彼比丘。修禅念住。知业报法。观察一切众</a><a name="0024b17" id="0024b17">生之心。常自在行。为心所使。为心所缚。如</a><a name="0024b18" id="0024b18">是观察。彼见闻知。或天眼见。一切众生心</a><a name="0024b19" id="0024b19">业自在。依心业行。为心所使</a><a name="0024b20" id="0024b20"><p>又复观察。云何众生缚在生死。无始无终。无</a><a name="0024b21" id="0024b21">量转行。彼见闻知。或天眼见。以心染故。众</a><a name="0024b22" id="0024b22">生系缚。以心净故。众生解脱。如是心者。无</a><a name="0024b23" id="0024b23">量种种攀缘坏相。自体坏相。同业坏相。心</a><a name="0024b24" id="0024b24">有五种。谓五道中自在秉执。与结使心和合</a><a name="0024b25" id="0024b25">相应。常在生死。离第一依。谓虚空等三无</a><a name="0024b26" id="0024b26">为法。五根坏相。有五种心。无量无边爱心依</a><a name="0024b27" id="0024b27">止。种种坏相。以要言之。此是染分。云何方</a><a name="0024b28" id="0024b28">便得离染分三烦恼根。有三对治。过去未来</a><a name="0024b29" id="0024b29">一切诸佛正遍知说如是正道。欲以不净。嗔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170024a.htm'><img src='up.gif' border=0></a>
<a href='T170024c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>