<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0038b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷1)</font> 分别品第三 <font face='Arial'>T15, p0038b</h2></font><hr>
<span class='old'>
</a><br><a name="0038a28" id="0038a28">　　若人不知是　　　常住于世间</a><br><a name="0038a29" id="0038a29">　　若见知五阴　　　无生亦无灭</span><br><a name="0038b01" id="0038b01">　　是人现行世　　　而不依世间</a><br><a name="0038b02" id="0038b02">　　凡夫不知法　　　于世起诤讼</a><br><a name="0038b03" id="0038b03">　　是实是不实　　　住是二相中</a><br><a name="0038b04" id="0038b04">　　我常不与世　　　起于诤讼事</a><br><a name="0038b05" id="0038b05">　　世间之实相　　　悉已了知故</a><br><a name="0038b06" id="0038b06">　　诸佛所说法　　　皆悉无诤讼</a><br><a name="0038b07" id="0038b07">　　知世平等故　　　非实非虚妄</a><br><a name="0038b08" id="0038b08">　　若佛法决定　　　有实有虚妄</a><br><a name="0038b09" id="0038b09">　　是即为贪着　　　与外道无异</a><br><a name="0038b10" id="0038b10">　　而今实义中　　　无实无虚妄</a><br><a name="0038b11" id="0038b11">　　是故我常说　　　出世法无二</a><br><a name="0038b12" id="0038b12">　　若人知世间　　　如是之实性</a><br><a name="0038b13" id="0038b13">　　于实于虚妄　　　不取此恶见</a><br><a name="0038b14" id="0038b14">　　如是知世间　　　清净如虚空</a><br><a name="0038b15" id="0038b15">　　是大名称人　　　照世间如日</a><br><a name="0038b16" id="0038b16">　　若人见世间　　　如我之所见</a><br><a name="0038b17" id="0038b17">　　如斯之人等　　　能见十方佛</a><br><a name="0038b18" id="0038b18">　　诸法从缘生　　　自无有定性</a><br><a name="0038b19" id="0038b19">　　若知此因缘　　　则达法实性</a><br><a name="0038b20" id="0038b20">　　若知法实相　　　是则知空相</a><br><a name="0038b21" id="0038b21">　　若能知空相　　　则为见导师</a><br><a name="0038b22" id="0038b22">　　若有人得闻　　　如是世间相</a><br><a name="0038b23" id="0038b23">　　虽行于世间　　　而不住世间</a><br><a name="0038b24" id="0038b24">　　依止诸见人　　　不能及此事</a><br><a name="0038b25" id="0038b25">　　云何行世间　　　而不依世间</a><br><a name="0038b26" id="0038b26">　　若佛灭度后　　　有乐是法者</a><br><a name="0038b27" id="0038b27">　　佛则于其人　　　常现于法身</a><br><a name="0038b28" id="0038b28">　　若人解达此　　　则守护我法</a><br><a name="0038b29" id="0038b29">　　亦为供养我　　　亦是世导师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150038a.htm'><img src='up.gif' border=0></a>
<a href='T150038c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>