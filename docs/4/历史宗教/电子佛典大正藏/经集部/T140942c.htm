<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0569 佛说心明经 0942c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 569 佛说心明经</font> <font face='Arial'>(卷1)</font> <font face='Arial'>T14, p0942c</h2></font><hr>
<span class='old'>
</a><a name="0942b28" id="0942b28">树我所见也。世尊又问其子大如。答曰形</a><a name="0942b29" id="0942b29">如芥子。佛告梵志。卿真两舌。实如芥子树何</span><a name="0942c01" id="0942c01">巨乎。对曰审尔不敢欺也。佛又告曰。种如</a><a name="0942c02" id="0942c02">芥子生树广大。地之生殖适无所置所覆弥</a><a name="0942c03" id="0942c03">广。乃况如来无上至真等正觉。无量福会普</a><a name="0942c04" id="0942c04">胜者哉。戒定慧解脱解脱知见事。大慈弘</a><a name="0942c05" id="0942c05">哀无所不济。以馔供献功祚难计。梵志默然</a><a name="0942c06" id="0942c06">无以加报。时佛乃笑。五色光从口出。照十方</a><a name="0942c07" id="0942c07">五趣之类。天欲止人心喜。饿鬼饱地狱</a><a name="0942c08" id="0942c08">痛息。畜生意开罪除。寻光来诣佛所。诸佛</a><a name="0942c09" id="0942c09">笑法皆有常瑞。授菩萨决。遍照十方光从顶</a><a name="0942c10" id="0942c10">入。授缘觉[<a href='javascript:showpic("images/031017.gif")'>廿/别</a>]光入面门。授声闻[<a href='javascript:showpic("images/031017.gif")'>廿/别</a>]光入肩斗。</a><a name="0942c11" id="0942c11">说生天事光从脐入。说降人中光从膝入。说</a><a name="0942c12" id="0942c12">趣三苦从足心入。诸佛之欣。不以欲笑。不</a><a name="0942c13" id="0942c13">以嗔笑。不以痴笑。不放逸笑。不利欲笑。不</a><a name="0942c14" id="0942c14">荣贵笑。不富饶笑。今佛普等愍伤群萌。行</a><a name="0942c15" id="0942c15">大慈笑无斯七也。贤者阿难分别七法。知法</a><a name="0942c16" id="0942c16">解义晓时了节畅众会事。自省己身明众人</a><a name="0942c17" id="0942c17">根。即从座起更整衣服长跪问佛。佛何因</a><a name="0942c18" id="0942c18">笑愿说其意。佛告阿难。见梵志妇发大意乎。</a><a name="0942c19" id="0942c19">对曰已见。佛言。斯妇寿终。当转女像得为</a><a name="0942c20" id="0942c20">男子。生于天上诸天中尊。下生世间为人中</a><a name="0942c21" id="0942c21">上。解深妙法如幻如化如水中月影响野马。</a><a name="0942c22" id="0942c22">却三十劫当得作佛。名曰心明如来至真等</a><a name="0942c23" id="0942c23">正觉明行成为善逝世间解无上士道法御天</a><a name="0942c24" id="0942c24">人师号佛世尊。梵志心伏五体投地克心自</a><a name="0942c25" id="0942c25">责。忏曰。我如小儿愚痴闇冥。怀疑犹豫不识</a><a name="0942c26" id="0942c26">大圣。口出粗言唯原罪衅佛言。善哉善哉。若</a><a name="0942c27" id="0942c27">自见过归命于佛。于道法律悔殃尘者。其咎</a><a name="0942c28" id="0942c28">损减福增日滋。梵志进启。唯垂大哀加恩</a><a name="0942c29" id="0942c29">矜摄令得出家。佛即纳受以为沙门。须发则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140942b.htm'><img src='up.gif' border=0></a>
<a href='T140943a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>