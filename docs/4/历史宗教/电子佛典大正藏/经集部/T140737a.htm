<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0737a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷13)</font> <font face='Arial'>T14, p0737a</h2></font><hr>
<span class='old'>
</a><a name="0736c28" id="0736c28">心为先导。若心有知。即一切法亦有所知。心</a><a name="0736c29" id="0736c29">如画师画诸物像。心不见心。心能积集善不</span><a name="0737a01" id="0737a01">善业。是心循环如旋火轮。是心迅转其犹奔</a><a name="0737a02" id="0737a02">马。心如野火炽焰烧然。心如大水滋长众物。</a><a name="0737a03" id="0737a03">菩萨作是观时。而实其心不得自在。诸菩萨</a><a name="0737a04" id="0737a04">者自能调伏。心若调伏。即一切法悉得调伏。</a><a name="0737a05" id="0737a05">如是名为善行心念处。云何是菩萨善行法</a><a name="0737a06" id="0737a06">念处。谓若菩萨。于不善法如实了知所谓贪</a><a name="0737a07" id="0737a07">嗔痴等及所依止。贪之对治余不善法。嗔痴</a><a name="0737a08" id="0737a08">对治诸不善法。菩萨于是不善法中。勤断除</a><a name="0737a09" id="0737a09">已。即能了知一切善法。于善法中。起心爱乐</a><a name="0737a10" id="0737a10">住正念处。而于彼法求所成办。自能行已。复</a><a name="0737a11" id="0737a11">教他人如是修学。如是名为善行法念处。云</a><a name="0737a12" id="0737a12">何是菩萨善行境界念处。谓若菩萨。于诸可</a><a name="0737a13" id="0737a13">意及不可意色声香味触诸境界中。不生贪</a><a name="0737a14" id="0737a14">着不起恚心。菩萨作是思惟。我今不应于此</a><a name="0737a15" id="0737a15">无体相法中而生贪着。若生贪者即是愚人。</a><a name="0737a16" id="0737a16">具愚痴性是不明了性。是不善性。如佛所说。</a><a name="0737a17" id="0737a17">若生贪者。即起染着愚痴计执。不能分别善</a><a name="0737a18" id="0737a18">不善法。以是缘故堕恶趣中。菩萨又作是念。</a><a name="0737a19" id="0737a19">我今不应于此空法之中而起恚心。起恚心</a><a name="0737a20" id="0737a20">者。即不能忍发生嗔恚。为诸圣人之所讥毁。</a><a name="0737a21" id="0737a21">同梵行者而共厌弃。菩萨作是观时。不为境</a><a name="0737a22" id="0737a22">坏不着所得。菩萨自能行已。复教他人亦如</a><a name="0737a23" id="0737a23">是学。如是名为善行境界念处。云何是菩萨</a><a name="0737a24" id="0737a24">善行阿兰若念处。谓若菩萨作是思惟。修无</a><a name="0737a25" id="0737a25">诤行及寂静行。是即名为住阿兰若处。有诸</a><a name="0737a26" id="0737a26">天龙夜叉乾闼婆等他心通者。能知我心及</a><a name="0737a27" id="0737a27">心所法。是故我今应当远离不如理作意及</a><a name="0737a28" id="0737a28">异思惟。于一切处亦复常离不如理作意。于</a><a name="0737a29" id="0737a29">如理法中。起心爱乐增广修习。如是名为善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140736c.htm'><img src='up.gif' border=0></a>
<a href='T140737b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>