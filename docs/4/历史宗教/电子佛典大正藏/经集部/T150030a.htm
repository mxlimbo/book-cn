<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0585 持心梵天所问经 0030a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 585 持心梵天所问经</font> <font face='Arial'>(卷4)</font> 授现不退转天子[<a href='javascript:showpic("images/031017.gif")'>廿/别</a>]品第十五 <font face='Arial'>T15, p0030a</h2></font><hr>
<span class='old'>
</a><br><a name="0029c28" id="0029c28">　　菩萨亦然　　　设使周满　　　三千世界</a><br><a name="0029c29" id="0029c29">　　悉以敬侍　　　建志菩萨　　　供养罗汉</span><br><a name="0030a01" id="0030a01">　　复倍是数　　　终不能及　　　逮菩萨志</a><br><a name="0030a02" id="0030a02">　　吾亦建立　　　斯等之类　　　过去正觉</a><br><a name="0030a03" id="0030a03">　　当来如是　　　又今现在　　　十方圣尊</a><br><a name="0030a04" id="0030a04">　　为诸建志　　　欲得佛者　</p></a><a name="0030a05" id="0030a05"><p><b>　　<A NAME="n21"></A>建立法品第十六</b></a><a name="0030a06" id="0030a06"><p>于是持心梵天问普首童真曰。愿劝如来至</a><a name="0030a07" id="0030a07">真等正觉。令此经典于后末世五浊俗时建</a><a name="0030a08" id="0030a08">立流演。普首答曰。于梵天意所趣云何。如</a><a name="0030a09" id="0030a09">来岂为班宣申畅于此法乎。欲令如来建立</a><a name="0030a10" id="0030a10">法耶。报曰不也。是故梵天。一切诸法无所</a><a name="0030a11" id="0030a11">建立。亦无有念亦无言说。故无流演亦无</a><a name="0030a12" id="0030a12">所护。其欲建立斯经典者。则为欲成立虚空</a><a name="0030a13" id="0030a13">矣。设使菩萨归趣斯典非为顺法。菩萨普入</a><a name="0030a14" id="0030a14">一切径路而无诤讼。又菩萨者于诸众会假</a><a name="0030a15" id="0030a15">现名耳。说经法者则当如兹不为听经。所以</a><a name="0030a16" id="0030a16">者何。无所闻者乃为听经。又问。普首。此为</a><a name="0030a17" id="0030a17">何谓。无所闻者为听经乎。答曰。眼耳鼻口身</a><a name="0030a18" id="0030a18">意。无所流闻乃为听经。其有染污于诸入者</a><a name="0030a19" id="0030a19">则无所闻。便在于色声香味细滑欲法。斯等</a><a name="0030a20" id="0030a20">听经则为虚妄。时诸会中诸天子众。三万</a><a name="0030a21" id="0030a21">二千比丘。五百比丘尼。三百清信士。八百</a><a name="0030a22" id="0030a22">清信女。斯等咸闻普首童真之所说法。应</a><a name="0030a23" id="0030a23">时逮得不起法忍。各各举声而歌颂曰</a><a name="0030a24" id="0030a24"><p class='lg'>　　如是普首　　　诚如所云　　　无所闻者</a><br><a name="0030a25" id="0030a25">　　乃为听经　</p></a><a name="0030a26" id="0030a26"><p>持心梵天。问诸得法忍菩萨曰卿族姓子。岂</a><a name="0030a27" id="0030a27">为得闻此经典乎。答曰。已闻梵天。无所闻</a><a name="0030a28" id="0030a28">故。又问。贤者云何晓了斯经典乎。答曰。如</a><a name="0030a29" id="0030a29">无所知无所不知。又问。贤者为何所获逮法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150029c.htm'><img src='up.gif' border=0></a>
<a href='T150030b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>