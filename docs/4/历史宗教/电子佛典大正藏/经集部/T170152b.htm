<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0152b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷26)</font> 观天品第六之一四天王初 <font face='Arial'>T17, p0152b</h2></font><hr>
<span class='old'>
</a><a name="0152a28" id="0152a28">青宝王。以为宝冠。其光普照。满一由旬。余</a><a name="0152a29" id="0152a29">大珠宝。见此珠光。皆灭不现。犹如日出。萤</span><a name="0152b01" id="0152b01">火失光。自然七宝。以为花冠。其光普照。满百</a><a name="0152b02" id="0152b02">由旬。一切光明。以为庄严。青黄赤白紫绿诸</a><a name="0152b03" id="0152b03">光。于其身上。自然而有。珠宝璎珞。七宝光</a><a name="0152b04" id="0152b04">明。其光普照一百由旬。身服璎珞。七宝所成。</a><a name="0152b05" id="0152b05">其光能照一百由旬。以金刚以为带。垂</a><a name="0152b06" id="0152b06">于胸前。所著腰带。如天虹色。脚着种种杂色</a><a name="0152b07" id="0152b07">履屣。其光明曜。犹如电光。行不疲极。若念行</a><a name="0152b08" id="0152b08">空。随其所向。以屣力故。能有所至。终不疲</a><a name="0152b09" id="0152b09">场Ｋ著衣服。无有经纬。种种众宝。光明照</a><a name="0152b10" id="0152b10">曜。殊胜可爱。天子生已。即自思惟。我以何</a><a name="0152b11" id="0152b11">业。来生此中。适生此念。自见往世于阎浮提</a><a name="0152b12" id="0152b12">善不善处。从彼命终。来生此天。若阎浮提中。</a><a name="0152b13" id="0152b13">修行善业。此中成熟。我作善业。故来生此。以</a><a name="0152b14" id="0152b14">因缘生。非无因生。于须臾顷。诸天女众。少壮</a><a name="0152b15" id="0152b15">妙色。光明具足。悉来亲近。初生天子。诸天</a><a name="0152b16" id="0152b16">女等。庄严之具。所出音声。如五乐音。其香</a><a name="0152b17" id="0152b17">普熏。满二由旬。其华胜于一切诸华。妙色光</a><a name="0152b18" id="0152b18">颜。天服庄严。功德所生。天善业故。譬如日</a><a name="0152b19" id="0152b19">出。众华开敷。天子既生。天女色敷。至天子</a><a name="0152b20" id="0152b20">所。种种游戏。娱乐天子。抱持天子。诣林游</a><a name="0152b21" id="0152b21">戏。种种伎乐。歌舞戏笑。瞻仰天子。共诣林</a><a name="0152b22" id="0152b22">中。其林名曰莲华化生。若诸天子。入林戏时。</a><a name="0152b23" id="0152b23">一一足下。悉生莲华。以承其足。毗琉璃茎。金</a><a name="0152b24" id="0152b24">刚为须。真金为叶。其台柔软。众蜂庄严。随其</a><a name="0152b25" id="0152b25">举足。欲下足时。莲华即生。以承其足。从此花</a><a name="0152b26" id="0152b26">林。入摩偷林。其林金树。流出香饮。胜葡萄</a><a name="0152b27" id="0152b27">酒。色香味具。诸天饮之。无有醉乱。天女饮</a><a name="0152b28" id="0152b28">之。复往诣于遮都罗林。其林三众。不可譬喻。</a><a name="0152b29" id="0152b29">一者鸟音。二者蜂音。三者天女歌颂之音。彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170152a.htm'><img src='up.gif' border=0></a>
<a href='T170152c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>