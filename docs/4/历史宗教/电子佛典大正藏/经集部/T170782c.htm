<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0814 佛说象腋经 0782c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 814 佛说象腋经</font> <font face='Arial'>(卷1)</font> <font face='Arial'>T17, p0782c</h2></font><hr>
<span class='old'>
</a><a name="0782b28" id="0782b28">难。善慧分别。汝今阿难。谛听谛听善思念之。</a><a name="0782b29" id="0782b29">我今当说。阿难从佛受教敕已。佛告阿难。若</span><a name="0782c01" id="0782c01">有众生解此经者。如大象力。如大龙力。是诸</a><a name="0782c02" id="0782c02">众生解此经者。亦复如是。阿难。诸众生等解</a><a name="0782c03" id="0782c03">此经者。如师子游步进趣胜道。阿难。此经典</a><a name="0782c04" id="0782c04">者当来菩萨能爱乐之。阿难。此经能令菩萨</a><a name="0782c05" id="0782c05">勇猛。我去世后。当来菩萨手得此经。手书此</a><a name="0782c06" id="0782c06">经。此经床座非旃陀罗。菩萨手所执持。亦非</a><a name="0782c07" id="0782c07">戏论菩萨手得。亦非假名菩萨手得。尔时世</a><a name="0782c08" id="0782c08">尊现如文殊师利之像。作是像已。文殊师利</a><a name="0782c09" id="0782c09">亦如是解。我今当请问于世尊甚深之法。非</a><a name="0782c10" id="0782c10">是声闻缘觉之地。是菩萨地。尔时文殊师利</a><a name="0782c11" id="0782c11">童子即白佛言。世尊。我今欲少问于如来应</a><a name="0782c12" id="0782c12">供正遍知。若佛听许乃敢咨请。文殊师利如</a><a name="0782c13" id="0782c13">是请已。佛告文殊师利。恣汝所问。随意所喜</a><a name="0782c14" id="0782c14">一切众集。尔时文殊师利童子白佛言。世尊。</a><a name="0782c15" id="0782c15">何谓菩萨善能安住诸功德法。示现一切诸</a><a name="0782c16" id="0782c16">菩萨行。教化无量阿僧祇众生。现诸佛形如</a><a name="0782c17" id="0782c17">水月影。文殊师利如是问已。佛即赞言。善哉</a><a name="0782c18" id="0782c18">善哉。文殊师利。能总略问如来是义。我今当</a><a name="0782c19" id="0782c19">为广分别说。文殊师利。谛听谛听善思念之。</a><a name="0782c20" id="0782c20">吾今当说。文殊师利白言。如是受教而听。佛</a><a name="0782c21" id="0782c21">告文殊师利。菩萨成就六法者。得具安住诸</a><a name="0782c22" id="0782c22">功德法。何等为六。文殊师利。是菩萨施能一</a><a name="0782c23" id="0782c23">切舍。不见自己离悭垢行。安住于戒不见我</a><a name="0782c24" id="0782c24">能离破戒业。成就忍辱不见我能离嗔恚行。</a><a name="0782c25" id="0782c25">有于精进非身心进。知入一切禅定解脱三</a><a name="0782c26" id="0782c26">昧方便。亦不自念。成就一心有慧行明了。自</a><a name="0782c27" id="0782c27">见解脱一切诸道。文殊师利。菩萨成就如是</a><a name="0782c28" id="0782c28">六法。善能安住一切功德。复次文殊师利。复</a><a name="0782c29" id="0782c29">有六法。善能安止一切功德。何等为六。文殊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170782b.htm'><img src='up.gif' border=0></a>
<a href='T170783a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>