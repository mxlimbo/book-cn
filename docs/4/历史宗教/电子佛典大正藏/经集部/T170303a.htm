<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0303a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷51)</font> 观天品第六之一四天王初 <font face='Arial'>T17, p0303a</h2></font><hr>
<span class='old'>
</a><a name="0302c28" id="0302c28">一切善业皆尽。则于后时。退彼天处。退天处</a><a name="0302c29" id="0302c29">已。如自业行。堕于地狱饿鬼畜生。若余业故。</span><a name="0303a01" id="0303a01">生于人中同业处者。则生第一富乐之处。有</a><a name="0303a02" id="0303a02">胜上意。心常欢喜。在好国土。迦那那洲。若师</a><a name="0303a03" id="0303a03">子国。富乐处生。生长者家。以余业故</a><a name="0303a04" id="0303a04"><p>广博行地第七已竟</a><a name="0303a05" id="0303a05"><p>又彼比丘。知业果报。观夜摩天所有地处。彼</a><a name="0303a06" id="0303a06">见闻知夜摩天中复有地处。名曰成就。众生</a><a name="0303a07" id="0303a07">何业。生彼地处彼见有人信佛世尊。善心持</a><a name="0303a08" id="0303a08">戒。不杀不盗。如前所说。复舍邪淫。于先所</a><a name="0303a09" id="0303a09">行。共淫妇女。心不忆念。彼善男子。如是持</a><a name="0303a10" id="0303a10">戒。善意熏心。身坏命终。生于善道夜摩天中</a><a name="0303a11" id="0303a11">成就处地。生彼处已。自业相似而得果报。所</a><a name="0303a12" id="0303a12">谓园林莲华池水。池有种种鸟美妙音声。种</a><a name="0303a13" id="0303a13">种庄严。妙身天女而为围绕。生如是等天乐</a><a name="0303a14" id="0303a14">之处。五乐音声种种游戏。不可譬喻。胜妙声</a><a name="0303a15" id="0303a15">触味色香等。而受快乐。譬如水池。有五水</a><a name="0303a16" id="0303a16">渎。皆悉是水。在水池畔。水入池中。不遮不</a><a name="0303a17" id="0303a17">碍。如是如是。五根爱着。五爱之身。常随五</a><a name="0303a18" id="0303a18">处。不知厌足。譬如五处皆悉置火。一切焰然。</a><a name="0303a19" id="0303a19">风吹普炽。若以干薪。如是如是。着五火中。彼</a><a name="0303a20" id="0303a20">火如是炽然增长。如是如是。此根爱然。如火</a><a name="0303a21" id="0303a21">增长。忆念风吹。不正观焰。境界干薪。五根火</a><a name="0303a22" id="0303a22">焰。如是如是。此五根火得境界薪。如是如</a><a name="0303a23" id="0303a23">是。根火炽然。如世间火飞蛾入中则被烧然。</a><a name="0303a24" id="0303a24">如是如是。若有入于爱境界火。则为所烧。一</a><a name="0303a25" id="0303a25">切爱着。皆如飞虫。不觉不知。一切诸天。如彼</a><a name="0303a26" id="0303a26">飞虫。为火所烧。堕五境界。共天女众园林中</a><a name="0303a27" id="0303a27">行。从莲花池至莲华池。从苏陀处至苏陀处。</a><a name="0303a28" id="0303a28">从饮酒处至饮酒处。从美音处至美音处。从</a><a name="0303a29" id="0303a29">香花林嗅花香已。次复往到胜香花林。从一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170302c.htm'><img src='up.gif' border=0></a>
<a href='T170303b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>