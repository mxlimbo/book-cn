<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0429 佛说八部佛名经 0074c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 429 佛说八部佛名经</font> <font face='Arial'>(卷1)</font> <font face='Arial'>T14, p0074c</h2></font><hr>
<span class='old'>
</a><a name="0074b28" id="0074b28"><p>复次东方去此佛土。有佛号慈英寂首如来</a><a name="0074b29" id="0074b29">至真等正觉。今现在说经法。世界曰无恚恨</span><a name="0074c01" id="0074c01"><p>复次东方去此佛土。有佛号真性上首如来</a><a name="0074c02" id="0074c02">至真等正觉。今现在说经法。世界名曰去</a><a name="0074c03" id="0074c03">杖</a><a name="0074c04" id="0074c04"><p>复次东方去此佛土。有佛号念众生称上首</a><a name="0074c05" id="0074c05">如来至真等正觉。今现在说经法。世界曰炽</a><a name="0074c06" id="0074c06">盛首</a><a name="0074c07" id="0074c07"><p>复次东方有佛号踊首高超须弥如来至真等</a><a name="0074c08" id="0074c08">正觉。今现在说经法。世界曰曜赫热首</a><a name="0074c09" id="0074c09"><p>复次东方去此佛土。有佛号胜耻称上首如</a><a name="0074c10" id="0074c10">来至真等正觉。今现在说经法。世界曰爱乐。</a><a name="0074c11" id="0074c11">假使有人遥闻东方诸如来号。受此诸佛世</a><a name="0074c12" id="0074c12">尊之名。谛奉善思抱在心怀持讽诵读。纵使</a><a name="0074c13" id="0074c13">诸佛戒德智慧道本平等。又诸刹土庄严清</a><a name="0074c14" id="0074c14">净殊异之德卓然无侣。无有尘垢。无有女人</a><a name="0074c15" id="0074c15">污秽之难。亦无五浊勤苦之患三涂之厄。无</a><a name="0074c16" id="0074c16">沙砾石荆棘沟坑。佛言善作。若有能持奉是</a><a name="0074c17" id="0074c17">诸佛世尊之名颁宣远近。上夜觉寤而起经</a><a name="0074c18" id="0074c18">行。叹咏诵说此诸佛名。中夜后夜起一心住。</a><a name="0074c19" id="0074c19">舍此无益念所增修。如是行者德行日进终</a><a name="0074c20" id="0074c20">无损耗也。佛告善作。汝当乐此八佛名经。</a><a name="0074c21" id="0074c21">佛以斯法教族姓子。怀抱在心勿得忘舍。寻</a><a name="0074c22" id="0074c22">时精修便当逮见八千诸佛。善作于是闻圣</a><a name="0074c23" id="0074c23">教诏。则以宝华价直八千两金。供散世尊稽</a><a name="0074c24" id="0074c24">首佛足。右绕三匝却行而坐。时天帝释在</a><a name="0074c25" id="0074c25">于彼会。前白佛言。唯然大圣。我已受此八</a><a name="0074c26" id="0074c26">佛之名。以讽诵读抱在心怀。唯天中天。吾</a><a name="0074c27" id="0074c27">身当勤精进奉行是八部场诸佛尊名。思惟</a><a name="0074c28" id="0074c28">专念不离食息。贵重恭敬为无上宝。佛告</a><a name="0074c29" id="0074c29">天帝。以是之故。天阿须伦共战斗时。若有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140074b.htm'><img src='up.gif' border=0></a>
<a href='T140075a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>