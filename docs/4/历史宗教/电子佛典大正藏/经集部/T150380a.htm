<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0625 大树紧那罗王所问经 0380a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 625 大树紧那罗王所问经</font> <font face='Arial'>(卷3)</font> <font face='Arial'>T15, p0380a</h2></font><hr>
<span class='old'>
</a><a name="0379c28" id="0379c28">罗王子白言。世尊。愿令一切诸众生等得如</a><a name="0379c29" id="0379c29">是力。尔时大树紧那罗王。夫人婇女八万四</span><a name="0380a01" id="0380a01">千。其手各各持真珠贯。往世尊所。到已头顶</a><a name="0380a02" id="0380a02">敬礼佛足。各以珠贯供散佛上。当其散时佛</a><a name="0380a03" id="0380a03">神力故。于虚空中化成八万四千真珠大台。</a><a name="0380a04" id="0380a04">四方四柱庄校分明。诸宝台中各有床座众</a><a name="0380a05" id="0380a05">宝璎珞百千天衣。是诸座上各有如来结</a><a name="0380a06" id="0380a06">加趺坐。三十二相八十种好而自庄严。尔时</a><a name="0380a07" id="0380a07">紧那罗王。八万四千诸夫人等。见佛神力欢</a><a name="0380a08" id="0380a08">喜踊跃得未曾有。皆以深心发阿耨多罗三</a><a name="0380a09" id="0380a09">藐三菩提心。得不退转。既发心已欢喜踊跃。</a><a name="0380a10" id="0380a10">皆共同声以偈歌咏赞叹如来</a><a name="0380a11" id="0380a11"><p class='lg'>　　最胜无上应供养　　　其所利益叵思议</a><br><a name="0380a12" id="0380a12">　　善学利益调伏法　　　我今顶礼于胜人</a><br><a name="0380a13" id="0380a13">　　离贪嗔痴及谄伪　　　离烦恼习无畏声</a><br><a name="0380a14" id="0380a14">　　从大宝藏开示法　　　稽首赞礼离欲尊</a><br><a name="0380a15" id="0380a15">　　五眼清净无结垢　　　善能降伏诸怨敌</a><br><a name="0380a16" id="0380a16">　　不染三有如莲花　　　得到彼岸我顶礼</a><br><a name="0380a17" id="0380a17">　　能与世间明慧眼　　　能蔽日月诸光明</a><br><a name="0380a18" id="0380a18">　　出生转轮圣王种　　　持于轮相我赞礼</a><br><a name="0380a19" id="0380a19">　　心常不染着诸色　　　导师作归作救护</a><br><a name="0380a20" id="0380a20">　　无与尊等况有胜　　　妙音演说我顶礼</a><br><a name="0380a21" id="0380a21">　　于利无利等无著　　　悉知一切诸世法</a><br><a name="0380a22" id="0380a22">　　堕爱网者令解脱　　　导师世尊我赞礼</a><br><a name="0380a23" id="0380a23">　　常调伏心住禅定　　　烧诸结使住十方</a><br><a name="0380a24" id="0380a24">　　演说法施非食施　　　无上福田我顶礼</a><br><a name="0380a25" id="0380a25">　　所说微妙具相好　　　弃舍远离于左道</a><br><a name="0380a26" id="0380a26">　　语声柔软如雷音　　　稽首超过于三界</a><br><a name="0380a27" id="0380a27">　　人尊已离燋热恼　　　神通游至无量土</a><br><a name="0380a28" id="0380a28">　　造坚牢船度世间　　　我稽首礼赞如来</a><br><a name="0380a29" id="0380a29">　　世尊演说信及进　　　度脱世间诸结碍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150379c.htm'><img src='up.gif' border=0></a>
<a href='T150380b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>