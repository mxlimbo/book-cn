<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0565 顺权方便经 0929c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 565 顺权方便经</font> <font face='Arial'>(卷2)</font> 假号品第四 <font face='Arial'>T14, p0929c</h2></font><hr>
<span class='old'>
</a><a name="0929b28" id="0929b28">从坐起。往迎其女叉手礼之。女前礼佛足右</a><a name="0929b29" id="0929b29">绕三匝却住一面。时舍利弗问须菩提。仁者</span><a name="0929c01" id="0929c01">为获何贤圣法。而以身立非贤圣义。反迎女</a><a name="0929c02" id="0929c02">人行礼自归。于时女人谓舍利弗。于贤者意</a><a name="0929c03" id="0929c03">所趣云何。何世圣贤谁非圣贤。而以如是兴</a><a name="0929c04" id="0929c04">发若斯无义之辞。舍利弗曰。姊复知之。世之</a><a name="0929c05" id="0929c05">圣贤不圣贤乎。其女答曰。我悉了之圣与不</a><a name="0929c06" id="0929c06">圣。舍利弗曰。何谓也。其女答曰。唯舍利弗。</a><a name="0929c07" id="0929c07">其不断除圣贤训教。其不违失佛法圣众。</a><a name="0929c08" id="0929c08">是谓贤圣。仁和慈心。其非贤圣修行解脱。是</a><a name="0929c09" id="0929c09">谓贤圣</a><a name="0929c10" id="0929c10"><p>又舍利弗。若有女人众宝严身。着净被服珍</a><a name="0929c11" id="0929c11">琦饰体。以香熏之。杂香涂之。习是诸服以</a><a name="0929c12" id="0929c12">用五乐。而自娱乐而不违舍一切智心。斯极</a><a name="0929c13" id="0929c13">贤圣。过声闻八维务禅八寂之门。胜诸罗汉</a><a name="0929c14" id="0929c14">常住寂静。故舍利弗。为仁引喻当解是义。</a><a name="0929c15" id="0929c15">若以水精着琉璃器。复以明月珠着瓦木器。</a><a name="0929c16" id="0929c16">何所胜乎。舍利弗答曰。以明月珠着瓦木</a><a name="0929c17" id="0929c17">器。胜以水精着琉璃器。其女答曰。如是如</a><a name="0929c18" id="0929c18">是。唯舍利弗。若有女人五乐自娱。用一切</a><a name="0929c19" id="0929c19">宝庄严其身。心立一切智。极为圣贤。踰乎</a><a name="0929c20" id="0929c20">罗汉八维务禅住于寂静也。舍利弗问女。</a><a name="0929c21" id="0929c21">姊岂不志立大乘。其女答曰。其大乘者无所</a><a name="0929c22" id="0929c22">住立亦不退还。又问假使大乘无所住立亦</a><a name="0929c23" id="0929c23">不退还。云何学乎。其女答曰。唯舍利弗。其</a><a name="0929c24" id="0929c24">求大乘不尽无明乃志求道。所以者何。大</a><a name="0929c25" id="0929c25">乘平等。其无尽者无明无尽及老病死。法</a><a name="0929c26" id="0929c26">无所生亦无所灭。其有生者必归灭尽。其无</a><a name="0929c27" id="0929c27">所生则不灭尽。唯舍利弗。如是了者十二</a><a name="0929c28" id="0929c28">缘起无所复灭。时舍利弗问女曰。诸天上世</a><a name="0929c29" id="0929c29">人皆应为姊稽首作礼。何况于今须菩提耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140929b.htm'><img src='up.gif' border=0></a>
<a href='T140930a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>