<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0643c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷6)</font> <font face='Arial'>T17, p0643c</h2></font><hr>
<span class='old'>
</a><a name="0643b28" id="0643b28">我染我净。世尊。正行菩萨不断烦恼不取净</a><a name="0643b29" id="0643b29">法。而是菩萨。观诸烦恼门。得诸三昧及诸</span><a name="0643c01" id="0643c01">陀罗尼门。是故世尊。菩萨知诸佛法以烦</a><a name="0643c02" id="0643c02">恼为性。彼如是烦恼随。何等众生具散乱心</a><a name="0643c03" id="0643c03">颠倒心。彼毛头凡夫众生。必入恶道受诸</a><a name="0643c04" id="0643c04">苦恼。诸菩萨如是正观。能得诸佛菩提。是</a><a name="0643c05" id="0643c05">故世尊。诸菩萨则应修行随顺逆流。不随顺</a><a name="0643c06" id="0643c06">顺流。世尊。诸菩萨得解脱者。于涅槃中非</a><a name="0643c07" id="0643c07">于世间中。何以故。诸菩萨应畏于涅槃不畏</a><a name="0643c08" id="0643c08">世间。以观世间得于大悲。及证大菩提故。若</a><a name="0643c09" id="0643c09">分别涅槃厌畏世间。如是菩萨以厌世间故。</a><a name="0643c10" id="0643c10">退于诸佛无上菩提。世尊。诸菩萨于世间众</a><a name="0643c11" id="0643c11">生。成大慈大悲。非于得涅槃涅槃众生。世</a><a name="0643c12" id="0643c12">尊所言涅槃。涅槃者是于寂灭虚妄分别不</a><a name="0643c13" id="0643c13">实之心。世尊。是故菩萨愿见涅槃。应观虚</a><a name="0643c14" id="0643c14">妄分别寂灭之心。如是之处得于涅槃。世尊。</a><a name="0643c15" id="0643c15">是名胜妙法集</a><a name="0643c16" id="0643c16"><p>尔时观世音菩萨白佛言。世尊。菩萨不须修</a><a name="0643c17" id="0643c17">学多法。世尊。菩萨若受持一法善知一法。余</a><a name="0643c18" id="0643c18">一切诸佛法。自然如在掌中。世尊。何者是</a><a name="0643c19" id="0643c19">一法。所谓大悲。菩萨若行大悲。一切诸佛</a><a name="0643c20" id="0643c20">法如在掌中。世尊。譬如转轮王所乘轮宝。</a><a name="0643c21" id="0643c21">随往何处一切四兵随顺而去。世尊。菩萨</a><a name="0643c22" id="0643c22">摩诃萨亦复如是。乘大悲心随至何处。彼诸</a><a name="0643c23" id="0643c23">佛法随顺大悲自然而去。世尊。譬如日出朗</a><a name="0643c24" id="0643c24">照万品。一切众生作业无难。世尊。菩萨摩</a><a name="0643c25" id="0643c25">诃萨亦复如是。随于何处大慈悲日照于世</a><a name="0643c26" id="0643c26">间。彼处众生于一切菩提分法修行则易。世</a><a name="0643c27" id="0643c27">尊。譬如诸根以意为本。悉能随意取于境界。</a><a name="0643c28" id="0643c28">世尊。菩萨摩诃萨亦复如是。依于大悲住</a><a name="0643c29" id="0643c29">持一切菩提分法。随诸分中。随可作事中自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170643b.htm'><img src='up.gif' border=0></a>
<a href='T170644a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>