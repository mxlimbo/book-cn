<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0318c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷8)</font> <font face='Arial'>T16, p0318c</h2></font><hr>
<span class='old'>
</a><a name="0318b28" id="0318b28">悔过。十者能具足戒。善男子。云何菩萨能修</a><a name="0318b29" id="0318b29">不净。善男子。菩萨独处宴坐。端身舒缓结加</span><a name="0318c01" id="0318c01">趺坐。现前观察心极厌离。安住正念心不外</a><a name="0318c02" id="0318c02">缘。作是思惟。人中所有一切饮食。若净若秽</a><a name="0318c03" id="0318c03">若好若恶有味无味。若食啖已身火所触。皆</a><a name="0318c04" id="0318c04">成不净烂坏可恶。而不随顺一切世间诸愚</a><a name="0318c05" id="0318c05">夫等耽嗜染着。我等圣者依毗奈耶法。能以</a><a name="0318c06" id="0318c06">正智观察自身。不起染着亦不耽嗜。然复我</a><a name="0318c07" id="0318c07">心亦不生于厌离。是故菩萨能修不净。云何</a><a name="0318c08" id="0318c08">菩萨能修慈悲。善男子。谓诸菩萨于闲静处</a><a name="0318c09" id="0318c09">独处宴坐。端身舒缓结加趺坐。现前观察心</a><a name="0318c10" id="0318c10">极厌离。安住正念心不外缘。作是思惟。诸有</a><a name="0318c11" id="0318c11">情辈多起嗔害作不善业。复常亲近不善丈</a><a name="0318c12" id="0318c12">夫。无状于我起怨仇想。或于过去。或于未来。</a><a name="0318c13" id="0318c13">或于现在。起如是业。我意令彼一切有情所</a><a name="0318c14" id="0318c14">起嗔害皆得断除。令彼坐于菩提道场。如是</a><a name="0318c15" id="0318c15">之事不唯言说。实是菩萨甚深意乐随顺思</a><a name="0318c16" id="0318c16">惟。是名菩萨能修慈悲。云何菩萨能修缘起。</a><a name="0318c17" id="0318c17">谓诸菩萨若起贪爱及嗔恚心。作是思惟。由</a><a name="0318c18" id="0318c18">我起于贪嗔等法。能起之我既从缘生。所起</a><a name="0318c19" id="0318c19">贪嗔及贪等境亦从缘起。谁有智者于众缘</a><a name="0318c20" id="0318c20">生虚妄法中起我执着。是名菩萨能修缘起。</a><a name="0318c21" id="0318c21">云何菩萨于诸过患能修善巧。谓诸菩萨为</a><a name="0318c22" id="0318c22">欲断除自身过患故常修习。若他相续有诸</a><a name="0318c23" id="0318c23">过患。堪为说者令彼断除。不堪为者菩萨即</a><a name="0318c24" id="0318c24">应舍离而去。云何过患。谓于佛法僧。于戒于</a><a name="0318c25" id="0318c25">圣于梵行者。及于世间尊卑长幼性不恭敬。</a><a name="0318c26" id="0318c26">此是过患。自恃己身常起我慢。轻贱于他染</a><a name="0318c27" id="0318c27">着现前种种境界。背于涅槃起我见有情见</a><a name="0318c28" id="0318c28">命者见补特伽罗见断见空见执常无常。性</a><a name="0318c29" id="0318c29">不承事一切圣者。亲近愚夫。远离持戒供养<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160318b.htm'><img src='up.gif' border=0></a>
<a href='T160319a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>