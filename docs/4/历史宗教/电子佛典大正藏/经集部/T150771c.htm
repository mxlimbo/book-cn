<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0651 佛说诸法本无经 0771c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 651 佛说诸法本无经</font> <font face='Arial'>(卷3)</font> <font face='Arial'>T15, p0771c</h2></font><hr>
<span class='old'>
</a><a name="0771b28" id="0771b28">彼世界名大光。于中若树若柱七宝所作。于</a><a name="0771b29" id="0771b29">彼树中有如是等声出。所谓空声。无相声。</span><a name="0771c01" id="0771c01">无愿声。无生声。无灭声。无所有声。无状貌</a><a name="0771c02" id="0771c02">声。常出如是等声。若声出时彼诸众生于法</a><a name="0771c03" id="0771c03">见证。彼时如来初集声闻有九十九俱致。彼</a><a name="0771c04" id="0771c04">皆阿罗汉。乃至以平等智善解脱心。第二集</a><a name="0771c05" id="0771c05">有九十六俱致比丘。第三集有九十三俱致</a><a name="0771c06" id="0771c06">比丘。第四集有九十俱致比丘。亦皆阿罗汉。</a><a name="0771c07" id="0771c07">乃至以平等智善解脱心。彼菩萨集亦如是</a><a name="0771c08" id="0771c08">数。彼皆无生法忍具足。善能出生种种法道。</a><a name="0771c09" id="0771c09">供养多百千俱致那由多佛。名称闻于百千</a><a name="0771c10" id="0771c10">俱致那由多佛土。度脱多百千俱致那由多</a><a name="0771c11" id="0771c11">众生。得无边门陀罗尼。出生百千俱致那由</a><a name="0771c12" id="0771c12">多三摩地。自余始业初乘发行菩萨摩诃萨。</a><a name="0771c13" id="0771c13">亦多无量无数。彼如来土功德庄严具足。若</a><a name="0771c14" id="0771c14">以言说终不能尽。彼如来灭后正法住九十</a><a name="0771c15" id="0771c15">九百千岁。彼诸树声皆不复出。世尊。彼时</a><a name="0771c16" id="0771c16">有菩萨比丘。名曰喜根。作说法者。世尊。彼</a><a name="0771c17" id="0771c17">喜根菩萨先行质直不分别威仪。不舍世间</a><a name="0771c18" id="0771c18">不碍世法。彼时众生诸根悉利。少闻即知</a><a name="0771c19" id="0771c19">有深信解。为彼众生不赞说少欲。不赞说知</a><a name="0771c20" id="0771c20">足减省乐独。亦不赞说不共众住。亦不示</a><a name="0771c21" id="0771c21">现发起精进。示现自身行于杂行。令彼众生</a><a name="0771c22" id="0771c22">摄取诸法。即欲自性摄取诸法。即嗔自性摄</a><a name="0771c23" id="0771c23">取诸法。即痴自性摄取诸法。而无障碍。彼</a><a name="0771c24" id="0771c24">以方便令彼摄取诸行一相。若彼众生彼以</a><a name="0771c25" id="0771c25">方便令摄取已。无有一处众生若行若威仪</a><a name="0771c26" id="0771c26">而有嗔碍。彼不嗔碍心已便得忍地。于如来</a><a name="0771c27" id="0771c27">教中。当得决定不坏深心。世尊。彼时复有</a><a name="0771c28" id="0771c28">菩萨比丘。名曰胜意。亦作说法者。世尊。胜</a><a name="0771c29" id="0771c29">意说法者。得四第耶那四无色入受行十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150771b.htm'><img src='up.gif' border=0></a>
<a href='T150772a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>