<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0673 大乘同性经 0651b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 673 大乘同性经</font> <font face='Arial'>(卷2)</font> <font face='Arial'>T16, p0651b</h2></font><hr>
<span class='old'>
</a><a name="0651a28" id="0651a28">善丈夫。此是佛之初地。名甚深难知广明智</a><a name="0651a29" id="0651a29">德。善丈夫。汝今当知。有正真愿庄严功德相</span><a name="0651b01" id="0651b01">一盖震声主威王如来。宝德明彻藏功德身</a><a name="0651b02" id="0651b02">相净如来。不动离难光明如来。有神通力莲</a><a name="0651b03" id="0651b03">花生功德威相胜璎珞摩尼王如来。在喜乐</a><a name="0651b04" id="0651b04">刹中天人尊重。复有阿弥陀如来。莲花开敷</a><a name="0651b05" id="0651b05">星王如来。龙主王如来。宝德如来。有如是等</a><a name="0651b06" id="0651b06">生净佛刹所得道者。彼诸如来得初佛地。如</a><a name="0651b07" id="0651b07">来在此地中作是神通。如我今日神通无异。</a><a name="0651b08" id="0651b08">海妙深持自在智通菩萨复问佛言。世尊。若</a><a name="0651b09" id="0651b09">有五浊刹中诸佛如来现得道者当成道者。</a><a name="0651b10" id="0651b10">而彼世尊现得当得如来地不。佛言。善丈夫。</a><a name="0651b11" id="0651b11">若诸佛菩萨能现善巧方便者得。所以者何。</a><a name="0651b12" id="0651b12">为诸众生起大慈心。见诸众生闭在三有稠</a><a name="0651b13" id="0651b13">林之中。是诸众生无明闇中爱网所覆。信其</a><a name="0651b14" id="0651b14">不净颠倒邪见。无量诸苦临三恶岸轮回六</a><a name="0651b15" id="0651b15">道。烦恼展转无有前际不知本际。彼诸众</a><a name="0651b16" id="0651b16">生不知诸佛及诸佛法诸菩萨法。亦不如实</a><a name="0651b17" id="0651b17">知诸解脱。善丈夫。诸佛菩萨如是知彼一切</a><a name="0651b18" id="0651b18">众生多受诸苦。善丈夫。尔时应佛出现五浊</a><a name="0651b19" id="0651b19">世界。或兜率下入胎生胎初生。及长宫中喜</a><a name="0651b20" id="0651b20">乐出家。苦行向于道场。降魔成佛转大法轮。</a><a name="0651b21" id="0651b21">与诸外道共论议时。依法降伏傲慢众数。乃</a><a name="0651b22" id="0651b22">至促寿现大涅槃。入涅槃已三昧力故。显现</a><a name="0651b23" id="0651b23">自身分布舍利大如芥子。天龙人非人等生</a><a name="0651b24" id="0651b24">其喜心。为供养故造作无量百千亿那由他</a><a name="0651b25" id="0651b25">诸舍利藏。或有于彼法中出家修持苦行。或</a><a name="0651b26" id="0651b26">为菩提而作种子。度于烦恼有海彼岸。善丈</a><a name="0651b27" id="0651b27">夫。一切诸佛有如此法。令无量无边诸众生</a><a name="0651b28" id="0651b28">等度于烦恼有海彼岸。善丈夫。汝今当知。若</a><a name="0651b29" id="0651b29">五浊世中如来所现神通之力。皆佛应化。或<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160651a.htm'><img src='up.gif' border=0></a>
<a href='T160651c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>