<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0551a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 入不二法门品第九 <font face='Arial'>T14, p0551a</h2></font><hr>
<span class='old'>
</a><a name="0550c28" id="0550c28">等则不起漏不漏想。不着于相亦不住</a><a name="0550c29" id="0550c29">无相。是为入不二法门</span><a name="0551a01" id="0551a01"><p>净解菩萨曰。有为无为为二。若离一切数</a><a name="0551a02" id="0551a02">则心如虚空。以清净慧无所碍者。是为</a><a name="0551a03" id="0551a03">入不二法门</a><a name="0551a04" id="0551a04"><p>那罗延菩萨曰。世间出世间为二。世间性空</a><a name="0551a05" id="0551a05">即是出世间。于其中不入不出不溢不</a><a name="0551a06" id="0551a06">散。是为入不二法门</a><a name="0551a07" id="0551a07"><p>善意菩萨曰。生死涅槃为二。若见生死性</a><a name="0551a08" id="0551a08">则无生死。无缚无解不生不灭。如是解</a><a name="0551a09" id="0551a09">者。是为入不二法门</a><a name="0551a10" id="0551a10"><p>现见菩萨曰。尽不尽为二。法若究竟尽若不</a><a name="0551a11" id="0551a11">尽皆是无尽相。无尽相即是空。空则无有</a><a name="0551a12" id="0551a12">尽不尽相。如是入者。是为入不二法门</a><a name="0551a13" id="0551a13"><p>普守菩萨曰。我无我为二。我尚不可得非我</a><a name="0551a14" id="0551a14">何可得。见我实性者不复起二。是为入</a><a name="0551a15" id="0551a15">不二法门</a><a name="0551a16" id="0551a16"><p>电天菩萨曰。明无明为二。无明实性即是明。</a><a name="0551a17" id="0551a17">明亦不可取离一切数。于其中平等无二</a><a name="0551a18" id="0551a18">者。是为入不二法门</a><a name="0551a19" id="0551a19"><p>喜见菩萨曰。色色空为二。色即是空非色灭</a><a name="0551a20" id="0551a20">空色性自空。如是受想行识识空为二。识</a><a name="0551a21" id="0551a21">即是空非识灭空识性自空。于其中而通</a><a name="0551a22" id="0551a22">达者。是为入不二法门</a><a name="0551a23" id="0551a23"><p>明相菩萨曰。四种异空种异为二。四种性即</a><a name="0551a24" id="0551a24">是空种性。如前际后际空故中际亦空。若</a><a name="0551a25" id="0551a25">能如是知诸种性者。是为入不二法门</a><a name="0551a26" id="0551a26"><p>妙意菩萨曰。眼色为二。若知眼性于色不</a><a name="0551a27" id="0551a27">贪不恚不痴。是名寂灭。如是耳声鼻香舌</a><a name="0551a28" id="0551a28">味身触意法为二。若知意性于法不贪不</a><a name="0551a29" id="0551a29">恚不痴。是名寂灭。安住其中。是为入不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140550c.htm'><img src='up.gif' border=0></a>
<a href='T140551b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>