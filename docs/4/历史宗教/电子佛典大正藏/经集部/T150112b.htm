<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0589 佛说魔逆经 0112b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 589 佛说魔逆经</font> <font face='Arial'>(卷1)</font> <font face='Arial'>T15, p0112b</h2></font><hr>
<span class='old'>
</a><a name="0112a28" id="0112a28">无央数众会眷属。周匝围绕而说经法。有一</a><a name="0112a29" id="0112a29">天子。名曰大光。在于座中。翼从文殊师利而</span><a name="0112b01" id="0112b01">侍卫焉。于是大光白文殊师利。所可谓言。</a><a name="0112b02" id="0112b02">诸菩萨众有魔事者。何谓魔事。文殊答曰。</a><a name="0112b03" id="0112b03">有所兴业而有所作。则为魔事。若使志愿</a><a name="0112b04" id="0112b04">有所受取。而有所夺则为魔事。假令所欲</a><a name="0112b05" id="0112b05">思想诸着识念求望则为魔事。复次仁者。倚</a><a name="0112b06" id="0112b06">着菩萨志欲至道则为魔事。心倚布施持戒</a><a name="0112b07" id="0112b07">忍辱精进一心。而依智慧则为魔事。识念布</a><a name="0112b08" id="0112b08">施妄想持戒。受于忍辱放逸精进。及倚禅</a><a name="0112b09" id="0112b09">定专惟智慧。则为魔事。复次仁者。心乐闲</a><a name="0112b10" id="0112b10">居行得于观。则为魔事。若使想念止足独处</a><a name="0112b11" id="0112b11">节限名德。则为魔事。若行空无。依无相愿。</a><a name="0112b12" id="0112b12">修无放逸。住于如来所说言教。则为魔事。假</a><a name="0112b13" id="0112b13">使仁者。思想识念有所受取。志在所应。见</a><a name="0112b14" id="0112b14">闻念知分别经典。皆为魔事。大光问文殊曰。</a><a name="0112b15" id="0112b15">其魔事者为住何所。文殊答曰。住于精进。</a><a name="0112b16" id="0112b16">又问。以何等故住于精进。文殊答曰。其精</a><a name="0112b17" id="0112b17">进者。乃为诸魔求其便耳。若懈怠者。彼魔</a><a name="0112b18" id="0112b18">波旬当奈之何。又问。何谓菩萨精进而不应</a><a name="0112b19" id="0112b19">者。文殊答曰。假使计言。我身精进则为不</a><a name="0112b20" id="0112b20">应。所以者何。己身精进。计有所应。则依倚</a><a name="0112b21" id="0112b21">世。仁者。欲知为精进者等遵所修。此之谓</a><a name="0112b22" id="0112b22">也。以等精进则曰平等无所应进。已无所应</a><a name="0112b23" id="0112b23">则无放逸。假使仁者。眼无所进不行于色。</a><a name="0112b24" id="0112b24">是则名曰平等精进。耳无所进不行音声。鼻</a><a name="0112b25" id="0112b25">无所进不行众香。舌无所进不行众味。身无</a><a name="0112b26" id="0112b26">所进不行细滑。意无所进不行诸法。是则名</a><a name="0112b27" id="0112b27">曰平等精进。复次仁者。假使不行一切尘劳。</a><a name="0112b28" id="0112b28">而以断除众生爱欲垢秽。是则名曰菩萨所</a><a name="0112b29" id="0112b29">行平等精进。若于三界而无所行。救济三界。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150112a.htm'><img src='up.gif' border=0></a>
<a href='T150112c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>