<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0455 佛说弥勒下生成佛经 0426c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 455 佛说弥勒下生成佛经</font> <font face='Arial'>(卷1)</font> <font face='Arial'>T14, p0426c</h2></font><hr>
<span class='old'>
</a><br><a name="0426b28" id="0426b28">　　王有四大藏　　　各在诸国中</a><br><a name="0426b29" id="0426b29">　　一一藏皆有　　　珍宝百万亿</span><br><a name="0426c01" id="0426c01">　　羯陵伽国内　　　藏名冰竭罗</a><br><a name="0426c02" id="0426c02">　　蜜絺罗国中　　　般逐迦大藏</a><br><a name="0426c03" id="0426c03">　　伊罗钵罗藏　　　安处揵陀国</a><br><a name="0426c04" id="0426c04">　　婆罗[<a href='javascript:showpic("images/022129.gif")'>病-丙+尼</a>]斯境　　　藏名为饷佉</a><br><a name="0426c05" id="0426c05">　　此诸四伏藏　　　咸属饷佉王</a><br><a name="0426c06" id="0426c06">　　百福之所资　　　果报咸成就</a><br><a name="0426c07" id="0426c07">　　辅国之大臣　　　婆罗门善净</a><br><a name="0426c08" id="0426c08">　　四明皆晓达　　　多闻为国师</a><br><a name="0426c09" id="0426c09">　　博通诸杂论　　　善教有闻持</a><br><a name="0426c10" id="0426c10">　　训解及声明　　　莫不咸究了</a><br><a name="0426c11" id="0426c11">　　有女名净妙　　　为大臣夫人</a><br><a name="0426c12" id="0426c12">　　名称相端严　　　见者皆欢悦</a><br><a name="0426c13" id="0426c13">　　大丈夫慈氏　　　辞于喜足天</a><br><a name="0426c14" id="0426c14">　　来托彼夫人　　　作后身生处</a><br><a name="0426c15" id="0426c15">　　既怀此大圣　　　满足于十月</a><br><a name="0426c16" id="0426c16">　　于是慈尊母　　　往趣妙花园</a><br><a name="0426c17" id="0426c17">　　至彼妙园中　　　不坐亦不卧</a><br><a name="0426c18" id="0426c18">　　徐立攀花树　　　俄诞胜慈尊</a><br><a name="0426c19" id="0426c19">　　尔时最胜尊　　　出母右胁已</a><br><a name="0426c20" id="0426c20">　　如日出云翳　　　普放大光明</a><br><a name="0426c21" id="0426c21">　　不染触胞胎　　　如莲花出水</a><br><a name="0426c22" id="0426c22">　　光流三界内　　　咸仰大慈辉</a><br><a name="0426c23" id="0426c23">　　当尔降生时　　　千眼帝释主</a><br><a name="0426c24" id="0426c24">　　躬自擎菩萨　　　欣逢两足尊</a><br><a name="0426c25" id="0426c25">　　菩萨于此时　　　自然行七步</a><br><a name="0426c26" id="0426c26">　　而于足履处　　　皆出宝莲花</a><br><a name="0426c27" id="0426c27">　　遍观于十方　　　告诸天人众</a><br><a name="0426c28" id="0426c28">　　我此身最后　　　无生证涅槃</a><br><a name="0426c29" id="0426c29">　　龙降清凉水　　　澡沐大悲身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140426b.htm'><img src='up.gif' border=0></a>
<a href='T140427a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>