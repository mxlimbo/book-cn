<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0634 佛说大乘智印经 0486b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 634 佛说大乘智印经</font> <font face='Arial'>(卷5)</font> <font face='Arial'>T15, p0486b</h2></font><hr>
<span class='old'>
</a><br><a name="0486a28" id="0486a28">　　又复于此无所证　　　自言我得法性空</a><br><a name="0486a29" id="0486a29">　　是各增长众生见　　　世世远离菩提心</span><br><a name="0486b01" id="0486b01">　　复见有人随顺学　　　涕泪悲泣身毛举</a><br><a name="0486b02" id="0486b02">　　又复末世诸释种　　　具诸衰损无威仪</a><br><a name="0486b03" id="0486b03">　　为求菩提而出家　　　于彼菩提不安住</a><br><a name="0486b04" id="0486b04">　　破戒破见毁威仪　　　昼夜亲近不善人</a><br><a name="0486b05" id="0486b05">　　为贪利养及资生　　　所得还将利亲族</a><br><a name="0486b06" id="0486b06">　　如渡大海失浮囊　　　是必遥观彼岸远</a><br><a name="0486b07" id="0486b07">　　其有上乘真释子　　　弃舍如是诸世间</a><br><a name="0486b08" id="0486b08">　　犹如莲华出淤泥　　　本性清净无所染</a><br><a name="0486b09" id="0486b09">　　我今教汝欢喜王　　　应当正念常守护</a><br><a name="0486b10" id="0486b10">　　摧伏妄想生真智　　　于此希求具众德</a><br><a name="0486b11" id="0486b11">　　精进修学无懈怠　　　是即名为诸佛子</a><br><a name="0486b12" id="0486b12">　　譬如世间谷麦种　　　数如河沙那庾多</a><br><a name="0486b13" id="0486b13">　　以此种子致良田　　　展转相生无量劫</a><br><a name="0486b14" id="0486b14">　　所得子实莫可量　　　算数譬喻尚不及</a><br><a name="0486b15" id="0486b15">　　如是展转尽东方　　　河沙数种亦如是</a><br><a name="0486b16" id="0486b16">　　乃至十方佛国土　　　所种子实无差别</a><br><a name="0486b17" id="0486b17">　　如是一种为一佛　　　一佛设复有百头</a><br><a name="0486b18" id="0486b18">　　一头而现于百舌　　　共赞如来三摩地</a><br><a name="0486b19" id="0486b19">　　于彼殑伽沙劫中　　　亦复宣说不能尽</a><br><a name="0486b20" id="0486b20">　　如将芥子等须弥　　　又如纤草敌空界</a><br><a name="0486b21" id="0486b21">　　或以毛头一滴水　　　用对无涯四大海</a><br><a name="0486b22" id="0486b22">　　如是功德共较量　　　譬如算数不能及</a><br><a name="0486b23" id="0486b23">　　应当于此甚深经　　　长时精进而修学　</p></a><a name="0486b24" id="0486b24"><p>尔时欢喜王菩萨。弥勒菩萨。妙吉祥菩萨。并</a><a name="0486b25" id="0486b25">六十不可思议菩萨摩诃萨等。闻佛世尊说</a><a name="0486b26" id="0486b26">是偈已。发起坚固大菩提心。踊跃精进。复白</a><a name="0486b27" id="0486b27">佛言。大悲世尊。所有第一义谛。最胜涅槃甚</a><a name="0486b28" id="0486b28">深法义。我等众会虽生信心未能深解。惟愿</a><a name="0486b29" id="0486b29">世尊。为我等辈分别解说。于时世尊以一圆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150486a.htm'><img src='up.gif' border=0></a>
<a href='T150486c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>