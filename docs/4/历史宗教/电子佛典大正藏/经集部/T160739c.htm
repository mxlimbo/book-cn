<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0739c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷3)</font> 阿赖耶微密品第八 <font face='Arial'>T16, p0739c</h2></font><hr>
<span class='old'>
</a><br><a name="0739b28" id="0739b28">　　若舍离名字　　　而求于物体</a><br><a name="0739b29" id="0739b29">　　过去及未来　　　此皆无所得</span><br><a name="0739c01" id="0739c01">　　能知诸识起　　　无有所知法</a><br><a name="0739c02" id="0739c02">　　所知唯是名　　　世法悉如是</a><br><a name="0739c03" id="0739c03">　　以名分别法　　　法不称于名</a><br><a name="0739c04" id="0739c04">　　诸法性如是　　　不住于分别</a><br><a name="0739c05" id="0739c05">　　以法唯名故　　　想即无有体</a><br><a name="0739c06" id="0739c06">　　想无名亦无　　　何处有分别</a><br><a name="0739c07" id="0739c07">　　若得无分别　　　身心恒寂静</a><br><a name="0739c08" id="0739c08">　　如木火烧已　　　毕竟不复生</a><br><a name="0739c09" id="0739c09">　　譬如人负担　　　是人名担者</a><br><a name="0739c10" id="0739c10">　　随其担有殊　　　担者相差别</a><br><a name="0739c11" id="0739c11">　　名如所担物　　　分别名担者</a><br><a name="0739c12" id="0739c12">　　以名种种故　　　分别各不同</a><br><a name="0739c13" id="0739c13">　　如见杌为人　　　见人以为杌</a><br><a name="0739c14" id="0739c14">　　人杌二分别　　　但有于名字</a><br><a name="0739c15" id="0739c15">　　诸大和合中　　　分别以为色</a><br><a name="0739c16" id="0739c16">　　若离于诸大　　　色性即无有</a><br><a name="0739c17" id="0739c17">　　如德依瓶处　　　瓶依名亦然</a><br><a name="0739c18" id="0739c18">　　舍名而取瓶　　　瓶终不可得</a><br><a name="0739c19" id="0739c19">　　瓶不住瓶体　　　名岂住于名</a><br><a name="0739c20" id="0739c20">　　二合生分别　　　名量亦非有</a><br><a name="0739c21" id="0739c21">　　住于如是定　　　其心不动摇</a><br><a name="0739c22" id="0739c22">　　譬如金石等　　　本来无水相</a><br><a name="0739c23" id="0739c23">　　与火共和合　　　若水而流动</a><br><a name="0739c24" id="0739c24">　　藏识亦如是　　　体非流转法</a><br><a name="0739c25" id="0739c25">　　诸识共相应　　　与法同流转</a><br><a name="0739c26" id="0739c26">　　如铁因磁石　　　周回而转移</a><br><a name="0739c27" id="0739c27">　　二俱无有思　　　状若有思觉</a><br><a name="0739c28" id="0739c28">　　赖耶与七识　　　当知亦复然</a><br><a name="0739c29" id="0739c29">　　习绳之所系　　　无人而若有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160739b.htm'><img src='up.gif' border=0></a>
<a href='T160740a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>