<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0621 佛说佛印三昧经 0343a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 621 佛说佛印三昧经</font> <font face='Arial'>(卷1)</font> <font face='Arial'>T15, p0343a</h2></font><hr>
<span class='old'>
<p><p></span><a name="0343a01" id="0343a01"></a><a name="0343a02" id="0343a02"><p><b>　　<A NAME="n253"></A>No. 621</b></a><a name="0343a03" id="0343a03"><p class='juan'>
佛说佛印三昧经一卷</p>
</a><a name="0343a04" id="0343a04"></a><a name="0343a05" id="0343a05"><p><span class='byline'>　　　　后汉安息国三藏安世高译</span><br></a><a name="0343a06" id="0343a06"><p>佛在罗阅只耆阇崛山中。时摩诃比丘僧万</a><a name="0343a07" id="0343a07">二千人皆阿罗汉。时诸菩萨有四百亿万人。</a><a name="0343a08" id="0343a08">皆贤者如弥勒辈也。及八方上下诸菩萨。稍</a><a name="0343a09" id="0343a09">增无央数不可复计。皆飞到佛所。前以头面</a><a name="0343a10" id="0343a10">着佛足。起绕佛七匝却坐。上下相次。百亿</a><a name="0343a11" id="0343a11">万重不可复胜数。文殊师利菩萨最高才第</a><a name="0343a12" id="0343a12">一。光明智慧与诸菩萨绝异。无能及者。时</a><a name="0343a13" id="0343a13">佛坐三昧。佛身神外衣中衣。佛坐光照悉不</a><a name="0343a14" id="0343a14">现。即八方上下无数佛国悉皆明。诸有佛</a><a name="0343a15" id="0343a15">国。皆自然供养诸佛菩萨及辟支佛罗汉诸</a><a name="0343a16" id="0343a16">比丘僧。八方上下无数诸佛。各遣诸菩萨。飞</a><a name="0343a17" id="0343a17">到佛所。坐处边坐。诸菩萨皆会。其数如恒水</a><a name="0343a18" id="0343a18">边流沙。一沙者为一菩萨。如是四十恒边</a><a name="0343a19" id="0343a19">沙。皆悉上下相次。一菩萨者。自然坐一大莲</a><a name="0343a20" id="0343a20">华上。佛都却化天地界。数千万里诸菩萨皆</a><a name="0343a21" id="0343a21">坐。满其中已。弥勒菩萨等及舍利弗。即前叉</a><a name="0343a22" id="0343a22">手。问文殊师利菩萨言。仁者最高才。佛向</a><a name="0343a23" id="0343a23">者三昧。今皆不现不知所至。疑当有意。愿</a><a name="0343a24" id="0343a24">欲闻之。文殊师利谓弥勒言。仁者高才。且</a><a name="0343a25" id="0343a25">暮当作佛。舍利弗者卿是佛弟子得罗汉道</a><a name="0343a26" id="0343a26">最智慧才猛。何不各自一心坐禅推索佛身</a><a name="0343a27" id="0343a27">神知何如行乎。即诸菩萨及阿罗汉等。无央</a><a name="0343a28" id="0343a28">数皆坐一心推索八方上下无数诸佛国无穷</a><a name="0343a29" id="0343a29">无极。无有能知佛身神处者。弥勒菩萨等。舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150342b.htm'><img src='up.gif' border=0></a>
<a href='T150343b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>