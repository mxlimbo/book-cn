<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0017a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷2)</font> 法门品第五 <font face='Arial'>T16, p0017a</h2></font><hr>
<span class='old'>
</a><a name="0016c28" id="0016c28">在此相不在彼相。亦非有识亦非无识。是</a><a name="0016c29" id="0016c29">谓无碍泥洹非有识非无识也。时有五百比</span><a name="0017a01" id="0017a01">丘。闻此虚空无尽之法。即从座起收摄衣钵</a><a name="0017a02" id="0017a02">涉道而去。何以故。斯等比丘。于空求空欲</a><a name="0017a03" id="0017a03">报空怨。计心染着谓空有空。正使将来恒沙</a><a name="0017a04" id="0017a04">诸佛立前说法。斯等比丘。于空染空终不解</a><a name="0017a05" id="0017a05">脱。尔时座上凡夫立信。学无学人未能尽苦</a><a name="0017a06" id="0017a06">至无为界。时舍利弗承佛威神。告四部众。云</a><a name="0017a07" id="0017a07">何诸贤。汝等审解此深法乎。对曰唯然。贤</a><a name="0017a08" id="0017a08">者舍利弗。永断尘劳所作已办。舍利弗言。云</a><a name="0017a09" id="0017a09">何尽尘劳耶。对曰。众智不杂。非造非不造</a><a name="0017a10" id="0017a10">故。故尽尘劳。舍利弗言。善哉善哉。族姓子。</a><a name="0017a11" id="0017a11">尘劳之畴是众生本。于众生中成无上道。于</a><a name="0017a12" id="0017a12">如来福田净一切智。舍利弗言。净亦无净。云</a><a name="0017a13" id="0017a13">何于福田净一切智。对曰。未得道果。于一切</a><a name="0017a14" id="0017a14">智未净其迹。又问。舍利弗。菩萨净一切智凡</a><a name="0017a15" id="0017a15">有几品。舍利弗言。菩萨净一切智。不为世</a><a name="0017a16" id="0017a16">法所拘。又问。云何不为世法所拘。舍利弗</a><a name="0017a17" id="0017a17">言。诸法无著不怀倒见。又问。菩萨璎珞云</a><a name="0017a18" id="0017a18">何成就。答曰。不失佛道至竟成就。不失菩</a><a name="0017a19" id="0017a19">萨璎珞。是谓族姓子斯由本行不失善愿。又</a><a name="0017a20" id="0017a20">问。云何舍利弗。菩萨摩诃萨云何凭善知识。</a><a name="0017a21" id="0017a21">成就菩萨众行璎珞。答曰。于一切众生不惜</a><a name="0017a22" id="0017a22">身命。是谓菩萨摩诃萨善知识。又问。用何</a><a name="0017a23" id="0017a23">等智成就众行璎珞。答曰。不断佛种更不造</a><a name="0017a24" id="0017a24">新。又问。云何于诸如来。承事供养庄严佛</a><a name="0017a25" id="0017a25">土。答曰。不以劫数为期。是谓庄严佛土。又</a><a name="0017a26" id="0017a26">问。云何于如来所。贤圣默然不起众想。答</a><a name="0017a27" id="0017a27">曰。宁失身命不缺于戒。又问。云何分别八</a><a name="0017a28" id="0017a28">百根门。答曰。持心连续不失守意出入息念。</a><a name="0017a29" id="0017a29">又问。云何具足六坚之法。答曰。不实之身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160016c.htm'><img src='up.gif' border=0></a>
<a href='T160017b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>