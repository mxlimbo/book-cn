<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0177b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷7)</font> 得念品第二十三 <font face='Arial'>T16, p0177b</h2></font><hr>
<span class='old'>
</a><a name="0177a28" id="0177a28">当知。魔言。立誓乃为汝说。王子答曰。咄哉仁</a><a name="0177a29" id="0177a29">者。吾先相语闻已当知。魔谓得念。汝不应说</span><a name="0177b01" id="0177b01">闻已当知。应如是言。但见教化当随教行。得</a><a name="0177b02" id="0177b02">念对曰。吾今不应如弟子法随教便行。所以</a><a name="0177b03" id="0177b03">者何。汝若于法生非法想。于非法中而生法</a><a name="0177b04" id="0177b04">想。以是教吾吾当思惟。善者随行不善则弃。</a><a name="0177b05" id="0177b05">故智者法闻已当知。汝欲令吾先定立誓如</a><a name="0177b06" id="0177b06">教便行。是凡夫事非智者业。是魔所为非佛</a><a name="0177b07" id="0177b07">法也。故不随汝先定立誓。惧有智者讥呵我</a><a name="0177b08" id="0177b08">言。云何立誓而后自违。时魔念曰。今是王子</a><a name="0177b09" id="0177b09">聪明黠慧。不肯立誓难可诳惑。作是念已语</a><a name="0177b10" id="0177b10">得念言。善哉王子。智者之法不应先誓。虽然</a><a name="0177b11" id="0177b11">我今教汝汝当信受。于何事中。见多过咎应</a><a name="0177b12" id="0177b12">当舍离。见有少过当亲近之。王子闻已即谓</a><a name="0177b13" id="0177b13">魔曰。咄哉丈夫。汝今不应作如是说。所以者</a><a name="0177b14" id="0177b14">何。多过少过皆不应近。譬如多毒能伤害人</a><a name="0177b15" id="0177b15">少亦能害。如转轮王饭中有毒能害于人。若</a><a name="0177b16" id="0177b16">下贱者饭中有毒亦能害人。是故当知。多过</a><a name="0177b17" id="0177b17">少过深智之人皆应舍离。智所近法无诸过</a><a name="0177b18" id="0177b18">失。无热无恼不动寂灭究竟安乐。时魔生念。</a><a name="0177b19" id="0177b19">今教是人不肯信受而逆酬答。悉能通达反</a><a name="0177b20" id="0177b20">令我疑。虽然更有一理。是王子心少过多过</a><a name="0177b21" id="0177b21">俱不欲受。而菩萨行多诸过咎。久处生死往</a><a name="0177b22" id="0177b22">来众趣。贪欲嗔恚愚痴等过。非时求者强来</a><a name="0177b23" id="0177b23">从索所爱重物。头目髓脑及诸身分。菩萨行</a><a name="0177b24" id="0177b24">中有如是咎。是王子心少过尚舍何况多失。</a><a name="0177b25" id="0177b25">今若闻此菩萨行中有如斯咎。或当退转入</a><a name="0177b26" id="0177b26">小乘法。入泥洹者如是犹差。此则便为大坏</a><a name="0177b27" id="0177b27">其心。思惟是已语王子曰。善哉善哉诚如所</a><a name="0177b28" id="0177b28">言。多过少过皆不应近。是智者法。我所说谬</a><a name="0177b29" id="0177b29">不达汝心。王子当知。唯有泥洹无诸过咎。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160177a.htm'><img src='up.gif' border=0></a>
<a href='T160177c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>