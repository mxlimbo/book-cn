<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0585 持心梵天所问经 0012b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 585 持心梵天所问经</font> <font face='Arial'>(卷2)</font> 难问品第五 <font face='Arial'>T15, p0012b</h2></font><hr>
<span class='old'>
</a><a name="0012a28" id="0012a28">问。如来至真其号云何。现说法乎。答曰。号</a><a name="0012a29" id="0012a29">一宝盖如来。于彼讲法。又问。彼之世界去</span><a name="0012b01" id="0012b01">是远近。答曰。世尊知之。又问。仁等何因至</a><a name="0012b02" id="0012b02">此。答曰。明网菩萨演放光明。吾于本土见</a><a name="0012b03" id="0012b03">其光明。下方佛国。闻于能仁世尊明网之名。</a><a name="0012b04" id="0012b04">故诣此土欲觐世尊稽首奉事。欲睹正士明</a><a name="0012b05" id="0012b05">网菩萨。时大迦叶。前白佛言。众宝普现世</a><a name="0012b06" id="0012b06">界。一宝盖佛土。去是几所。佛告迦叶。下方</a><a name="0012b07" id="0012b07">去此。七十二江河沙等诸佛国土。乃得众宝</a><a name="0012b08" id="0012b08">普现世界。一宝盖佛所处。此四菩萨。从彼</a><a name="0012b09" id="0012b09">间来。又问世尊。几如之顷乃达到此。告曰。</a><a name="0012b10" id="0012b10">一发意顷便来至斯。迦叶白佛难及大圣。菩</a><a name="0012b11" id="0012b11">萨大士所放光明。神足圣达巍巍如是。明网</a><a name="0012b12" id="0012b12">菩萨演其光明照远无际。斯四菩萨。寻即</a><a name="0012b13" id="0012b13">至此。其谁见是神足威变智慧所为。而不愿</a><a name="0012b14" id="0012b14">乐建立大乘。世尊告曰。如汝所云。诸菩萨</a><a name="0012b15" id="0012b15">行不可思议。声闻缘觉所不能及也</a><a name="0012b16" id="0012b16"><p><b>　　<A NAME="n9"></A>问谈品第六</b></a><a name="0012b17" id="0012b17"><p>于是大迦叶。谓明网菩萨。族姓子。光犹若</a><a name="0012b18" id="0012b18">如来。威容姿颜紫磨金形。众会蒙曜色像普</a><a name="0012b19" id="0012b19">齐。答曰。唯大迦叶。当问世尊而发遣之。耆</a><a name="0012b20" id="0012b20">年寻时前问大圣。佛告迦叶。明网菩萨得为</a><a name="0012b21" id="0012b21">佛时。当尔众会悉紫金容咸乐一义。同心笃</a><a name="0012b22" id="0012b22">信达诸通慧。无有声闻缘觉之名。纯诸菩萨</a><a name="0012b23" id="0012b23">大士之众。迦叶白佛。其有菩萨生彼佛土。便</a><a name="0012b24" id="0012b24">当谓之为如来耶。世尊告曰。如是迦叶如尔</a><a name="0012b25" id="0012b25">所言。便当谓之为如来也。尔时四万四千人。</a><a name="0012b26" id="0012b26">皆发无上正真道意愿生彼土。异口同音佥</a><a name="0012b27" id="0012b27">共叹曰。明网菩萨得佛道时。吾等悉当生彼</a><a name="0012b28" id="0012b28">佛土。于是迦叶复白佛言。明网却后几如。当</a><a name="0012b29" id="0012b29">成无上正真道为最正觉乎。佛告迦叶。自问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150012a.htm'><img src='up.gif' border=0></a>
<a href='T150012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>