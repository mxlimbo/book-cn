<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0177c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷30)</font> 观天品第六之一四天王初 <font face='Arial'>T17, p0177c</h2></font><hr>
<span class='old'>
</a><a name="0177b28" id="0177b28">壁上观业果报。随其因缘所作之业。若于福</a><a name="0177b29" id="0177b29">田。施以财宝。信心奉施。随心而施。以时而</span><a name="0177c01" id="0177c01">施。得如意报。随其生处。则受果报。随其所受</a><a name="0177c02" id="0177c02">种种果报。皆悉见之。时天帝释。复示天众。汝</a><a name="0177c03" id="0177c03">等天众。当观如是持戒修行。于诸道中。守护</a><a name="0177c04" id="0177c04">众生。犹如父母。如实不虚。如清净地。如好</a><a name="0177c05" id="0177c05">珍宝。诸天种子。若人护此七种之戒。随其生</a><a name="0177c06" id="0177c06">处天人之中。受持戒果。时天帝释。复示诸天</a><a name="0177c07" id="0177c07">业镜之影。告诸天曰。汝等观于一切业报。</a><a name="0177c08" id="0177c08">若有丈夫。作诸善业。集于智慧正见之灯。能</a><a name="0177c09" id="0177c09">知如是上中下智。漏无漏果。时天帝释。复示</a><a name="0177c10" id="0177c10">天众九种布施持戒之智。于布施中。有上中</a><a name="0177c11" id="0177c11">下。善道果报。皆得成就。思修福田。功德具</a><a name="0177c12" id="0177c12">足。九种具足。天子若不决定施。不相应相。是</a><a name="0177c13" id="0177c13">名少果。复有少果。谓饿鬼神通。或有畜生。受</a><a name="0177c14" id="0177c14">于乐果。是名下施。天子汝等观是业镜之影。</a><a name="0177c15" id="0177c15">种种业果中布施果。不修思心。心不具足。功</a><a name="0177c16" id="0177c16">德财物。亦不具足。施好福田。具功德者。得中</a><a name="0177c17" id="0177c17">果报。生于人中。弗婆提国。瞿陀尼国。若处畜</a><a name="0177c18" id="0177c18">生。若阿修罗。若夜叉中。是名中果。于镜殿壁</a><a name="0177c19" id="0177c19">见如是相。时天帝释。复示天众业之果报。告</a><a name="0177c20" id="0177c20">言天子。汝等当观上中下业。不修思心。福田</a><a name="0177c21" id="0177c21">具足。云何名为不修思心而得果报。若有施</a><a name="0177c22" id="0177c22">主。以时而施。使人布施。心无深信。非身自</a><a name="0177c23" id="0177c23">施。见之不起。不恭敬礼。具足福田。具足财</a><a name="0177c24" id="0177c24">物。思不具足。决定布施。生于边地无正法</a><a name="0177c25" id="0177c25">律无礼仪处。或为王领。或为臣佐。无有人</a><a name="0177c26" id="0177c26">礼。诸天子。汝当观此业镜之壁。悉皆得见。时</a><a name="0177c27" id="0177c27">天帝释。如是示之</a><a name="0177c28" id="0177c28"><p class='juan'>
正法念处经卷第三十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170177b.htm'><img src='up.gif' border=0></a>
<a href='T170178a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>