<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0265a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷4)</font> 陀罗尼品第四 <font face='Arial'>T16, p0265a</h2></font><hr>
<span class='old'>
</a><a name="0264c28" id="0264c28">生死稠林旷野。众生群品遭诸烦恼劫贼逼</a><a name="0264c29" id="0264c29">切。而能济度令得安乐而无疲倦。亦复如是。</span><a name="0265a01" id="0265a01">善男子。如诸商贾贫穷困乏。而往依投大萨</a><a name="0265a02" id="0265a02">泊主。即得出于旷野稠林。尼揵梵志种种外</a><a name="0265a03" id="0265a03">道。依投菩萨大萨泊主。获得出离生死旷野</a><a name="0265a04" id="0265a04">诸大险难处。善男子。如萨泊主能为安立文</a><a name="0265a05" id="0265a05">武等众诸凭附者。菩萨宗主能为安立生死众</a><a name="0265a06" id="0265a06">生。亦复如是。善男子。如萨泊主随方发趣。与</a><a name="0265a07" id="0265a07">大群众冒涉山林险难旷野。为得至彼安乐</a><a name="0265a08" id="0265a08">大城。足有资粮。安隐得出旷野之难。不觉疲</a><a name="0265a09" id="0265a09">劳。乃得到彼丰乐之处。菩萨宗主亦复如是。</a><a name="0265a10" id="0265a10">是过去佛所行之方。而随行之。将领是等大</a><a name="0265a11" id="0265a11">群众生。欲令得度生死大险。欲令是等速至</a><a name="0265a12" id="0265a12">一切种智大城。而修种种福德资粮。丰足无</a><a name="0265a13" id="0265a13">限示导而行。善男子。如大宗主。多畜种种资</a><a name="0265a14" id="0265a14">生之具随方而行。所谓金银琉璃真珠璧玉</a><a name="0265a15" id="0265a15">珊瑚等宝。菩萨宗主亦复如是。趣向一切种</a><a name="0265a16" id="0265a16">智大城。善修佛法种种诸行。善男子。如萨泊</a><a name="0265a17" id="0265a17">主求诸财物不知厌足。菩萨宗主求圣法财</a><a name="0265a18" id="0265a18">不知厌足。亦复如是。善男子。如萨泊主于诸</a><a name="0265a19" id="0265a19">商贾引导之首。何以故。富财物故。众中胜故。</a><a name="0265a20" id="0265a20">以将领故。语言有用故。如是菩萨大萨泊主。</a><a name="0265a21" id="0265a21">于诸众生为引导主。何以故。丰功德故。阶位</a><a name="0265a22" id="0265a22">胜故。法自在故。所说无谬故。善男子。如萨泊</a><a name="0265a23" id="0265a23">主善能令至丰沃国土。如是菩萨大萨泊主。</a><a name="0265a24" id="0265a24">善领众生至于一切种智国土。善男子。如是</a><a name="0265a25" id="0265a25">菩萨具是十法作大宗主。善男子。菩萨摩诃</a><a name="0265a26" id="0265a26">萨。具足十法。作大导师了知正道。何等为十。</a><a name="0265a27" id="0265a27">所谓知路平坦。知路阻险。知路丰沃。知路安</a><a name="0265a28" id="0265a28">隐。知路有水无水。知路稣息处所。知路相貌。</a><a name="0265a29" id="0265a29">知路正直。知路回曲。知路速出。善男子。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160264c.htm'><img src='up.gif' border=0></a>
<a href='T160265b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>