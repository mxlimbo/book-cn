<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0658 宝云经 0236c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 658 宝云经</font> <font face='Arial'>(卷6)</font> <font face='Arial'>T16, p0236c</h2></font><hr>
<span class='old'>
</a><a name="0236b28" id="0236b28">又复思惟。我得大利遇佛世尊如来制戒。我</a><a name="0236b29" id="0236b29">今宁舍身命终不毁犯如来制戒。是名善受</span><a name="0236c01" id="0236c01">佛教。我今当应从谁受供。如我今者。当从刹</a><a name="0236c02" id="0236c02">利婆罗门聚落城邑受彼供施。令彼果报尊</a><a name="0236c03" id="0236c03">贵富乐。我亦不应虚受人供。如是刹利婆罗</a><a name="0236c04" id="0236c04">门聚落城邑皆作何想。我今思惟。有何功德</a><a name="0236c05" id="0236c05">而施饮食。刹利婆罗门聚落城邑。当念我是</a><a name="0236c06" id="0236c06">沙门作福田想。我今应当具满沙门所行之</a><a name="0236c07" id="0236c07">道。比丘功德沙门功德。福田净业宜称其名。</a><a name="0236c08" id="0236c08">我今处生死中当自拔出。我今已得出家善</a><a name="0236c09" id="0236c09">利。我今初得无上大利。我得出家即是无上</a><a name="0236c10" id="0236c10">大利。我今能称出家之法。亦是无上大利。我</a><a name="0236c11" id="0236c11">今当勤精进远离懈怠。亦疾速出生死灾患。</a><a name="0236c12" id="0236c12">善男子。菩萨出家常应执念如是思惟。善男</a><a name="0236c13" id="0236c13">子。具此十事。是名菩萨善知于我。善男子。菩</a><a name="0236c14" id="0236c14">萨复有十法。名善知世法。何等为十。于自高</a><a name="0236c15" id="0236c15">人起卑贱想。于憍慢人起恭敬想。于谄曲人</a><a name="0236c16" id="0236c16">起质直想。于妄语人起真实想。于憎恶人起</a><a name="0236c17" id="0236c17">爱乐想。于刚强人起柔软想。于不忍人起忍</a><a name="0236c18" id="0236c18">辱想。于嗔忿人起慈心想。于苦恼人起悲心</a><a name="0236c19" id="0236c19">想。于多贪人起施与想。善男子。具此十事。是</a><a name="0236c20" id="0236c20">名菩萨善知世法。善男子。菩萨复有十法。名</a><a name="0236c21" id="0236c21">能生净佛国土。何等为十。持戒清净无阙戒</a><a name="0236c22" id="0236c22">无嫌戒。于一切众生心常平等。同其事业具</a><a name="0236c23" id="0236c23">诸功德。远离名闻赞叹利养。不染八法深信</a><a name="0236c24" id="0236c24">不疑。勤修精进无有懈怠。摄心禅定无诸错</a><a name="0236c25" id="0236c25">乱。善修多闻远离无智。利根聪慧灭除愚</a><a name="0236c26" id="0236c26">闇。于嗔恼众生恒修慈心。除盖障菩萨白佛</a><a name="0236c27" id="0236c27">言。世尊。若十事不具能生净土不。佛即答言。</a><a name="0236c28" id="0236c28">善男子。若能于一事具足无阙。当知十事悉</a><a name="0236c29" id="0236c29">皆清净。以是义故。名具十事得生净土。善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160236b.htm'><img src='up.gif' border=0></a>
<a href='T160237a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>