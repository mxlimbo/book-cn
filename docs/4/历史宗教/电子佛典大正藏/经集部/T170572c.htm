<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0750 沙弥罗经 0572c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 750 沙弥罗经</font> <font face='Arial'>(卷1)</font> <font face='Arial'>T17, p0572c</h2></font><hr>
<span class='old'>
</a><a name="0572b28" id="0572b28">坐见宿命。为五母作子。时便自笑。时师顾问。</a><a name="0572b29" id="0572b29">语沙弥罗。汝笑何等。此间山中。亦无歌舞。汝</span><a name="0572c01" id="0572c01">笑我耶。沙弥罗言。不敢笑师。我还自笑。一神</a><a name="0572c02" id="0572c02">受身。为五母作子。五母为我昼夜啼哭。感伤</a><a name="0572c03" id="0572c03">愁毒。不能自止。恒言念子。未曾忽忘。自念</a><a name="0572c04" id="0572c04">一身。而愁五家。是以自笑。不敢笑师。我为第</a><a name="0572c05" id="0572c05">一母作子。时有并邻居。亦生一子。与我同日。</a><a name="0572c06" id="0572c06">我死以后。同日子出入行步。母见之便言。</a><a name="0572c07" id="0572c07">悲念我子在家。亦当出入行步如是。感伤悲</a><a name="0572c08" id="0572c08">哀。泪下如雨。我为第二母作子。时我夭命早</a><a name="0572c09" id="0572c09">死。我母见人乳儿。便念乳我。悲念感伤。我为</a><a name="0572c10" id="0572c10">第三母作子。时年始十岁。我命复死。我母</a><a name="0572c11" id="0572c11">饭时。便悲泪出。我子在者。当与俱食舍我死</a><a name="0572c12" id="0572c12">去。使我独食。哽咽呼天。怨言念子。我为第</a><a name="0572c13" id="0572c13">四母作子。时薄命先死。我母见我等辈。同时</a><a name="0572c14" id="0572c14">因媒娶妇。悲念我言。今子在者。亦当娶妇。我</a><a name="0572c15" id="0572c15">何所犯。而杀我子。我为第五母作子。时年始</a><a name="0572c16" id="0572c16">七岁。好道辞家。舍母随师。入山求道。一心思</a><a name="0572c17" id="0572c17">禅。得阿罗汉道。我母日日啼哭念我。我生一</a><a name="0572c18" id="0572c18">子。随师学道。不知所在。饥渴寒暑。今为死</a><a name="0572c19" id="0572c19">生。于是五母共会一处。各各悲哀。言念我子。</a><a name="0572c20" id="0572c20">相对啼哭。不能自止。我一魂神。展转五母腹</a><a name="0572c21" id="0572c21">中作子。依因二亲。受形成人。而使五母啼哭</a><a name="0572c22" id="0572c22">发狂。各念我身。乃欲自杀。是故笑耳。我念世</a><a name="0572c23" id="0572c23">间。欲网因缘。生死罪福。造行根源。恶入地</a><a name="0572c24" id="0572c24">狱。善行生天。我畏世苦。辞家入山。精进禅</a><a name="0572c25" id="0572c25">定。得道升仙。睹见饿鬼地狱畜生。苦痛之处。</a><a name="0572c26" id="0572c26">代为恐怖。怜伤五母。不能自脱。又忧我身。我</a><a name="0572c27" id="0572c27">所求索。愿行如言。永离生死。断绝身根。如人</a><a name="0572c28" id="0572c28">不种当所泥洹。善会师说。已飞腾虚空</a><a name="0572c29" id="0572c29">沙弥罗经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170572b.htm'><img src='up.gif' border=0></a>
<a href='T170573a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>