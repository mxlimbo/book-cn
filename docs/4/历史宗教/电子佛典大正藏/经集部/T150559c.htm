<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0559c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷2)</font> <font face='Arial'>T15, p0559c</h2></font><hr>
<span class='old'>
</a><a name="0559b28" id="0559b28">是现其神变。汝今善听当为汝说。佛入城时</a><a name="0559b29" id="0559b29">所有神德。说偈颂曰</span><a name="0559c01" id="0559c01"><p class='lg'>　　大仙入王城　　　轮足蹑门阃</a><br><a name="0559c02" id="0559c02">　　威力动大地　　　众生咸欢喜</a><br><a name="0559c03" id="0559c03">　　诸乏饮食者　　　远离饥渴患</a><br><a name="0559c04" id="0559c04">　　其身皆饱满　　　由佛履阃故</a><br><a name="0559c05" id="0559c05">　　聋盲喑哑辈　　　贫穷薄福等</a><br><a name="0559c06" id="0559c06">　　诸根悉全具　　　由佛履阃故</a><br><a name="0559c07" id="0559c07">　　阎罗界饿鬼　　　食脓唾屎尿</a><br><a name="0559c08" id="0559c08">　　悉得天味食　　　由佛履阃故</a><br><a name="0559c09" id="0559c09">　　诸山及宝山　　　种种林花果</a><br><a name="0559c10" id="0559c10">　　曲躬悉回向　　　由佛履阃故</a><br><a name="0559c11" id="0559c11">　　大海城邑聚　　　地皆六种动</a><br><a name="0559c12" id="0559c12">　　不逼恼众生　　　由佛履阃故</a><br><a name="0559c13" id="0559c13">　　人天鸠槃等　　　欢喜住空中</a><br><a name="0559c14" id="0559c14">　　为佛持宝盖　　　发大菩提心</a><br><a name="0559c15" id="0559c15">　　诸音乐不击　　　自然出妙声</a><br><a name="0559c16" id="0559c16">　　众人皆欢喜　　　由佛履阃故</a><br><a name="0559c17" id="0559c17">　　百千万亿树　　　向佛具花果</a><br><a name="0559c18" id="0559c18">　　无量天住空　　　所设非人供</a><br><a name="0559c19" id="0559c19">　　百千诸牛王　　　兽王师子吼</a><br><a name="0559c20" id="0559c20">　　象马悉归礼　　　由佛履阃故</a><br><a name="0559c21" id="0559c21">　　国中诸大王　　　见十力世尊</a><br><a name="0559c22" id="0559c22">　　导师胜妙色　　　欢喜而顶礼</a><br><a name="0559c23" id="0559c23">　　余人心喜赞　　　或散诸妙花</a><br><a name="0559c24" id="0559c24">　　合十指爪掌　　　称佛为大悲</a><br><a name="0559c25" id="0559c25">　　或散诸璎珞　　　金锁磲臂印</a><br><a name="0559c26" id="0559c26">　　或散师子条　　　发大菩提心</a><br><a name="0559c27" id="0559c27">　　女人奉金鬘　　　又女散面花</a><br><a name="0559c28" id="0559c28">　　或解金璎珞　　　乳面手严具</a><br><a name="0559c29" id="0559c29">　　或有散金花　　　及诸严身具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150559b.htm'><img src='up.gif' border=0></a>
<a href='T150560a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>