<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0103a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷17)</font> 饿鬼品第四之一 <font face='Arial'>T17, p0103a</h2></font><hr>
<span class='old'>
</a><a name="0102c28" id="0102c28">种种名。门有罗刹鬼。鸠槃茶鬼。毗舍阇鬼。</a><a name="0102c29" id="0102c29">知彼鬼神微细业行。各以何业。而生彼处。食</span><a name="0103a01" id="0103a01">何等食。以何等行。何所欲乐。如是饿鬼。以</a><a name="0103a02" id="0103a02">何缘故。而生此处。皆由不能调伏心之猕猴</a><a name="0103a03" id="0103a03">行不调柔。犹如象耳。无有住时。如鸟在林。为</a><a name="0103a04" id="0103a04">人所射。间别趣枝。从一至一。于一切境界。</a><a name="0103a05" id="0103a05">常伺不息。犹如大风吹动诸尘。是心可畏。如</a><a name="0103a06" id="0103a06">师子兽。如虎如豹。如蛇如毒。尚可调伏。是</a><a name="0103a07" id="0103a07">心难调。复过于此。随所造业。得相似果。是</a><a name="0103a08" id="0103a08">心如是难可觉知。如是染心。缚诸众生。若心</a><a name="0103a09" id="0103a09">清净。则得解脱。是心如王。诸根围绕。以为</a><a name="0103a10" id="0103a10">眷属。由心造业。业因缘果。以果因缘。故有</a><a name="0103a11" id="0103a11">五道。心如机关诸根如丝。五根及心。不善调</a><a name="0103a12" id="0103a12">御。行于恶道。若能善调。作诸善业。生天人</a><a name="0103a13" id="0103a13">中。乃至证得不动涅槃。比丘如是观微细心</a><a name="0103a14" id="0103a14">行。随顺观察。如是观已于生死中。得大厌</a><a name="0103a15" id="0103a15">离。是比丘先已观地狱苦。厌离生死。次观饿</a><a name="0103a16" id="0103a16">鬼世间种种众苦。得入苦圣谛。得苦谛无碍</a><a name="0103a17" id="0103a17">行。未得无碍道证</a><a name="0103a18" id="0103a18"><p>复次。修行者内观于法。顺法修行。彼比丘。</a><a name="0103a19" id="0103a19">如实观业果报。先已分别。观诸地狱。次观饿</a><a name="0103a20" id="0103a20">鬼诸道差别。如实见诸生死过患。甚可恶贱。</a><a name="0103a21" id="0103a21">如是观已。离魔境界。厌舍生死。起精进力。以</a><a name="0103a22" id="0103a22">求涅槃。成就具足。得十五地。既成就已。尔</a><a name="0103a23" id="0103a23">时地神诸夜叉等。心大欢喜。告虚空夜叉。虚</a><a name="0103a24" id="0103a24">空夜叉。闻已欢喜。告四大天王。时四天王。闻</a><a name="0103a25" id="0103a25">已欢喜。告三十三天。帝释眷属。闻已欢喜。告</a><a name="0103a26" id="0103a26">夜摩天。夜摩天等。闻已欢喜。告兜率陀天。兜</a><a name="0103a27" id="0103a27">率诸天。闻已欢喜。告化乐天。化乐诸天。闻</a><a name="0103a28" id="0103a28">已欢喜。告他化自在天。如是欲界次第相告。</a><a name="0103a29" id="0103a29">其声展转。从梵身天。乃至光音天。咸作此言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170102c.htm'><img src='up.gif' border=0></a>
<a href='T170103b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>