<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0453 佛说弥勒下生经 0423b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 453 佛说弥勒下生经</font> <font face='Arial'>(卷1)</font> <font face='Arial'>T14, p0423b</h2></font><hr>
<span class='old'>
</a><a name="0423a28" id="0423a28">戒</a><a name="0423a29" id="0423a29"><p class='lg'>　　口意不行恶　　　身亦无所犯</span><br><a name="0423b01" id="0423b01">　　当除此三行　　　速脱生死关　</p></a><a name="0423b02" id="0423b02"><p>过千岁后当有犯戒之人遂复立戒。弥勒</a><a name="0423b03" id="0423b03">如来当寿八万四千岁。般涅槃后遗法当</a><a name="0423b04" id="0423b04">在八万四千岁。所以然者。尔时众生皆是</a><a name="0423b05" id="0423b05">利根。其有善男子善女人。欲得见弥勒佛</a><a name="0423b06" id="0423b06">及三会声闻众及翅头城。及见蠰佉王并四</a><a name="0423b07" id="0423b07">大藏珍宝者。欲食自然粳米者。并着自然</a><a name="0423b08" id="0423b08">衣裳。身坏命终生天上者。彼善男子善女</a><a name="0423b09" id="0423b09">人。当勤加精进无生懈怠。亦当供养承</a><a name="0423b10" id="0423b10">事诸法师。名花捣香种种供养。无令有失。</a><a name="0423b11" id="0423b11">如是阿难。当作是学。尔时阿难及诸大会。</a><a name="0423b12" id="0423b12">闻佛所说欢喜奉行</a><a name="0423b13" id="0423b13">佛说弥勒下生经<p class='juan'>
</p>
</a><a name="0423b14" id="0423b14"><p>按开元录有译无本。中有法护译弥勒</a><a name="0423b15" id="0423b15">成佛经一名弥勒当来下生经者。乍观此</a><a name="0423b16" id="0423b16">经。即彼失本而还得之。其实非也。何则罗</a><a name="0423b17" id="0423b17">什译弥勒成佛经目下注云。与下生经异</a><a name="0423b18" id="0423b18">本与法护译弥勒成佛经同本。两译一阙</a><a name="0423b19" id="0423b19">则彼失本经。非此下生经六译三失之一</a><a name="0423b20" id="0423b20">者明矣。又按孤山智圆重校金刚般若后</a><a name="0423b21" id="0423b21">序云。古德分经皆用纸数者。一纸有二</a><a name="0423b22" id="0423b22">十五行一行十七字。今捡失本弥勒经目</a><a name="0423b23" id="0423b23">下注云。一十七纸则计有七千二百二十</a><a name="0423b24" id="0423b24">二字。此经只有三千一百七十六字。则尚</a><a name="0423b25" id="0423b25">未其半。岂是彼经欤。则丹藏无此经为</a><a name="0423b26" id="0423b26">得然此经文颇似汉晋经注又有汉云</a><a name="0423b27" id="0423b27">之言。还恐此是三失本中第一本录。云今</a><a name="0423b28" id="0423b28">附西晋者耳。宋藏还得而编入之为得</a><a name="0423b29" id="0423b29">之矣。而二录并无下生经是法护译者。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140423a.htm'><img src='up.gif' border=0></a>
<a href='T140423c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>