<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0532b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷3)</font> 集一切佛法品第三之一 <font face='Arial'>T16, p0532b</h2></font><hr>
<span class='old'>
</a><a name="0532a28" id="0532a28">邪见心妄想熏习亦复如是。分别一异俱不</a><a name="0532a29" id="0532a29">俱有无非有非无常无常。妄想分别故。何以</span><a name="0532b01" id="0532b01">故。以不觉知唯自心见故。大慧。譬如明</a><a name="0532b02" id="0532b02">镜随缘得见一切色像无分别心。大慧。彼</a><a name="0532b03" id="0532b03">非像非不像。何以故。有缘得见无缘不见</a><a name="0532b04" id="0532b04">故。大慧。愚痴凡夫自心分别见像有无。大</a><a name="0532b05" id="0532b05">慧。一切外道自心妄想分别镜像亦复如是。</a><a name="0532b06" id="0532b06">见一异俱不俱故。大慧。譬如诸响因人山</a><a name="0532b07" id="0532b07">河水风空屋和合而闻。彼所闻响非有非</a><a name="0532b08" id="0532b08">无。何以故。因声闻声故。大慧。一切外道自心</a><a name="0532b09" id="0532b09">虚妄分别熏习。见一异俱不俱有无非有非</a><a name="0532b10" id="0532b10">无常无常故。大慧。譬如大地无诸草木园</a><a name="0532b11" id="0532b11">林之处因于日光尘土和合见水波动。而</a><a name="0532b12" id="0532b12">彼水波非有非无。何以故。令众生欢喜不</a><a name="0532b13" id="0532b13">欢喜故。大慧。一切外道愚痴凡夫亦复如</a><a name="0532b14" id="0532b14">是。因无始来烦恼心熏习戏论分别生住</a><a name="0532b15" id="0532b15">灭一异俱不俱有无非有非无常无常。圣人</a><a name="0532b16" id="0532b16">内身证智门中。示现阳焰渴爱事故。大慧。</a><a name="0532b17" id="0532b17">譬如有人依咒术力起于死尸。机关木人</a><a name="0532b18" id="0532b18">无众生体依毗舍阇力。依巧师力作去来</a><a name="0532b19" id="0532b19">事。而诸愚痴凡夫。执着以为实有。以去来</a><a name="0532b20" id="0532b20">故。大慧。愚痴凡夫诸外道等堕邪见心亦复</a><a name="0532b21" id="0532b21">如是。执着虚妄一异俱不俱有无非有非无</a><a name="0532b22" id="0532b22">常无常故。是故凡夫外道。虚妄建立如是</a><a name="0532b23" id="0532b23">法故。是故大慧。汝当远离生住灭一异俱</a><a name="0532b24" id="0532b24">不俱有无非有非无常无常故。自身内证圣</a><a name="0532b25" id="0532b25">智分别故。尔时世尊重说偈言</a><a name="0532b26" id="0532b26"><p class='lg'>　　五阴及于识　　　如水中树影</a><br><a name="0532b27" id="0532b27">　　如幻梦所见　　　莫依意识取</a><br><a name="0532b28" id="0532b28">　　诸法如毛轮　　　如焰水迷惑</a><br><a name="0532b29" id="0532b29">　　观察于三界　　　一切如幻梦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160532a.htm'><img src='up.gif' border=0></a>
<a href='T160532c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>