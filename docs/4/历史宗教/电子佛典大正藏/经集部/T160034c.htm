<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0034c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷4)</font> 音响品第九 <font face='Arial'>T16, p0034c</h2></font><hr>
<span class='old'>
</a><a name="0034b28" id="0034b28">何世尊。有常神通无常神通。自识宿命神通。</a><a name="0034b29" id="0034b29">识他宿命神通。眼识神通。耳识神通。此六</span><a name="0034c01" id="0034c01">法义有何差别。尔时世尊告解释菩萨。如是</a><a name="0034c02" id="0034c02">如是。如汝所问。此六神通各各不异。今当</a><a name="0034c03" id="0034c03">与汝说。菩萨摩诃萨得有常通。尽观万物生</a><a name="0034c04" id="0034c04">生不绝。前生是前生后生是后生。若经一劫</a><a name="0034c05" id="0034c05">至百千劫。劫起则起劫灭则灭。观见此识亦</a><a name="0034c06" id="0034c06">不腐败。何以故。无明根深不可得败。复次</a><a name="0034c07" id="0034c07">无常通者。亦复观见一切众生有形之类。有</a><a name="0034c08" id="0034c08">生者灭者从一劫乃至百千劫。劫起则起劫</a><a name="0034c09" id="0034c09">灭则灭。知彼受形悉归磨灭而不常存。是谓</a><a name="0034c10" id="0034c10">菩萨摩诃萨有常通无常通各各差别。佛复</a><a name="0034c11" id="0034c11">告解释菩萨曰。于是族姓子。若菩萨摩诃萨</a><a name="0034c12" id="0034c12">若获自识通者。便能自见一身二身至百千</a><a name="0034c13" id="0034c13">身。从劫至劫其中经历尽能自识。我生某国</a><a name="0034c14" id="0034c14">某县。姓字如是种姓如是。复自识知初受四</a><a name="0034c15" id="0034c15">大受形若干。悉能分别善恶之行。自谓自识</a><a name="0034c16" id="0034c16">通也。佛复告族姓子。菩萨摩诃萨得他人神</a><a name="0034c17" id="0034c17">通智者。从此欲色界乃至有想无想天。尽能</a><a name="0034c18" id="0034c18">分别一一所趣。从一岁至百千万岁。从一</a><a name="0034c19" id="0034c19">劫至百千万劫。其中成败所经历处。尽能分</a><a name="0034c20" id="0034c20">别悉皆识知。是谓菩萨摩诃萨知他人神通。</a><a name="0034c21" id="0034c21">佛复告族姓子。菩萨摩诃萨得眼识通观三</a><a name="0034c22" id="0034c22">千大千世界。知受形者不受形者。悉能见有</a><a name="0034c23" id="0034c23">形。从一岁至百千万岁。从一劫至百千万劫。</a><a name="0034c24" id="0034c24">皆悉观见而不错乱。是谓菩萨摩诃萨具眼</a><a name="0034c25" id="0034c25">神通而无所著。佛复告族姓子。菩萨摩诃萨</a><a name="0034c26" id="0034c26">得耳识通。悉闻十方众生有苦乐声者。无苦</a><a name="0034c27" id="0034c27">乐声者。闻受善恶报声者。不受善恶报声者。</a><a name="0034c28" id="0034c28">皆悉闻知而不错乱。是为菩萨摩诃萨具耳</a><a name="0034c29" id="0034c29">识通而无所著。是谓六法各各差别。尔时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160034b.htm'><img src='up.gif' border=0></a>
<a href='T160035a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>