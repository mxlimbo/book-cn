<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0372b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷2)</font> 业障灭品第五 <font face='Arial'>T16, p0372b</h2></font><hr>
<span class='old'>
</a><a name="0372a28" id="0372a28"><p>佛言。善哉善哉。善男子。如汝所说汝当修行。</a><a name="0372a29" id="0372a29">何以故。是诸国王如法修行。一切人民随王</span><a name="0372b01" id="0372b01">修习。若有人民能如法修行。汝等皆蒙色力</a><a name="0372b02" id="0372b02">胜利。宫殿光华眷属强盛。诸释梵等白佛</a><a name="0372b03" id="0372b03">言。如是世尊</a><a name="0372b04" id="0372b04"><p>佛言。于此国土处处讲说是金光明微妙经</a><a name="0372b05" id="0372b05">典。于诸国土大臣宰相蒙四种之恩。一者更</a><a name="0372b06" id="0372b06">相亲睦尊重爱念安忍。二者常为人王心所</a><a name="0372b07" id="0372b07">敬重。亦为沙门婆罗门大国小国之所爱</a><a name="0372b08" id="0372b08">护。三者轻财重法不求胜利。声名遍布人所</a><a name="0372b09" id="0372b09">赞仰。四者寿命修长安隐快乐。如是四种恩</a><a name="0372b10" id="0372b10">德。若有国土宣说是经。沙门婆罗门等得四</a><a name="0372b11" id="0372b11">种功德。何者为四。一者衣服饮食卧具医药。</a><a name="0372b12" id="0372b12">二者皆得安心坐禅读诵。三者依于山林得</a><a name="0372b13" id="0372b13">安乐住。四者依心皆得如意满足。是名四种</a><a name="0372b14" id="0372b14">功德。若有国土讲宣是经。一切人民皆得丰</a><a name="0372b15" id="0372b15">乐无诸疾疫。商估往还多获宝货具足四福。</a><a name="0372b16" id="0372b16">是名种种功德利益</a><a name="0372b17" id="0372b17"><p>是时释梵四王及此会大众。白佛言。世尊。</a><a name="0372b18" id="0372b18">如是经典甚深之义。若现在世。如来三十七</a><a name="0372b19" id="0372b19">助道品等住世未灭。若是经典灭尽之时正</a><a name="0372b20" id="0372b20">法亦灭</a><a name="0372b21" id="0372b21"><p>佛言。是故善男子。如是相貌是金光明经。</a><a name="0372b22" id="0372b22">一句一偈一品一部。一心正闻一心正持。一</a><a name="0372b23" id="0372b23">心正思惟一心正读诵。一心为他广说长夜</a><a name="0372b24" id="0372b24">安乐</a><a name="0372b25" id="0372b25"><p class='juan'>
合部金光明经卷第二</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160372a.htm'><img src='up.gif' border=0></a>
<a href='T160372c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>