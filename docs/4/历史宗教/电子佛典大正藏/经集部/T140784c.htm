<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0513 佛说琉璃王经 0784c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 513 佛说琉璃王经</font> <font face='Arial'>(卷1)</font> <font face='Arial'>T14, p0784c</h2></font><hr>
<span class='old'>
</a><a name="0784b28" id="0784b28">堪毕偿而代受者。阿难白佛。宁有谲诡。祐护</a><a name="0784b29" id="0784b29">此国。令安隐乎。佛言若舍夷人。能同心不</span><a name="0784c01" id="0784c01">与外仇。有往来缘。国可全也。太史三谏王。</a><a name="0784c02" id="0784c02">宜用时进讨舍夷。王闻赫怒。兴军勒众。世</a><a name="0784c03" id="0784c03">尊知之。还坐枯树。如是至三。王亦三还。第</a><a name="0784c04" id="0784c04">四征时。佛不遂属。精锐四品之兵。到舍夷</a><a name="0784c05" id="0784c05">国界。释氏豪姓。又亦多集。众出而御之。族</a><a name="0784c06" id="0784c06">党骁勇。强盛善射。射四十里者。射二十里</a><a name="0784c07" id="0784c07">者。十里者。七里者。任其本德。御飞破初。</a><a name="0784c08" id="0784c08">箭不虚发。能析一发。以为七分。去有里数</a><a name="0784c09" id="0784c09">射尽中之。寻声应弦。曾无遗漏。于是交战。</a><a name="0784c10" id="0784c10">射琉璃王军。穿幡折幢。裂盖摧杠。截辕韅</a><a name="0784c11" id="0784c11">摄。决铠带韅。绝弓弩弦。不害象马牛畜</a><a name="0784c12" id="0784c12">之命。射珥臂指环钏璎珞。而不中肌。翦除</a><a name="0784c13" id="0784c13">须发左右眉须发毛睫。亦不害体。琉璃怖</a><a name="0784c14" id="0784c14">骇。问臣下曰。敌去此几何。而箭所至伤毁</a><a name="0784c15" id="0784c15">若兹。答曰或四十里。二十里十里。近者七</a><a name="0784c16" id="0784c16">里。王闻加悸。不能自宁。将破敌军。即悸退</a><a name="0784c17" id="0784c17">还。太史谏曰。大王莫惧。慎无败却。舍夷人</a><a name="0784c18" id="0784c18">民。皆奉佛戒。为清信士。慈仁不杀。以箭恐</a><a name="0784c19" id="0784c19">人。无伤害意。宁自丧身。不夭生命。且更整</a><a name="0784c20" id="0784c20">阵。并心扑讨。将牢持重。克捷不久。诸臣启</a><a name="0784c21" id="0784c21">曰。察敌军射。陷远无形。非力所距。惧被摧</a><a name="0784c22" id="0784c22">折。永令臣等为糜戮之。虑箭不可当。置时</a><a name="0784c23" id="0784c23">据安。小史之谋。不足专从。各各心动。志在</a><a name="0784c24" id="0784c24">迸徂。王大奋怒。催敕进战。舍夷外众。奔走</a><a name="0784c25" id="0784c25">保城。闭门自固。列阵围绕。至于七日。示悟</a><a name="0784c26" id="0784c26">去就。招怀诱纳。唱令内寇。宜时归命。若不</a><a name="0784c27" id="0784c27">出降。殄灭尔类。释氏共议。当坚城守御当闭</a><a name="0784c28" id="0784c28">门稽颡。当密潜奔窜。踌躇狼狈。则各赋筹。</a><a name="0784c29" id="0784c29">验定众心。受筹者多。不受者少。以少从多。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140784b.htm'><img src='up.gif' border=0></a>
<a href='T140785a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>