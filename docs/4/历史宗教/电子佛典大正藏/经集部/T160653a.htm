<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0674 证契大乘经 0653a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 674 证契大乘经</font> <font face='Arial'>(卷1)</font> <font face='Arial'>T16, p0653a</h2></font><hr>
<span class='old'>
<p><p></span><a name="0653a01" id="0653a01"></a><a name="0653a02" id="0653a02"><p><b>　　<A NAME="n335"></A>No. 674 [No. 673]</b></a><a name="0653a03" id="0653a03"><p class='juan'>
证契大乘经卷上(亦名入一切佛境智陪卢遮那藏经)</p>
</a><a name="0653a04" id="0653a04"></a><a name="0653a05" id="0653a05"><p><span class='byline'>　　　　唐天竺三藏地婆诃罗译</span><br></a><a name="0653a06" id="0653a06"><p>如是我闻。一时薄伽梵。在摩罗耶顶大山胜处</a><a name="0653a07" id="0653a07">园林广茂池流皎洁诸大持明游华栖托灵</a><a name="0653a08" id="0653a08">神所居非人所履获果仙通上成就域。与大</a><a name="0653a09" id="0653a09">比丘众千二百五十人俱。皆大声闻所作已</a><a name="0653a10" id="0653a10">办所谓超度一切婆罗凡夫等地。其名曰长</a><a name="0653a11" id="0653a11">老阿若憍陈如。阿说视多。摩诃迦叶。舍利弗。</a><a name="0653a12" id="0653a12">大目干连。如是等而为上首。复与大菩萨众。</a><a name="0653a13" id="0653a13">一切皆是极超越者。一切菩萨三昧陀罗尼。</a><a name="0653a14" id="0653a14">咸证现前自在无碍。住于一切菩萨之地。其</a><a name="0653a15" id="0653a15">名曰圣者弥勒菩萨。大慧菩萨。胜慧菩萨。坚</a><a name="0653a16" id="0653a16">慧菩萨。寂慧菩萨。无尽慧菩萨。无边慧菩萨。</a><a name="0653a17" id="0653a17">海慧菩萨。安慧菩萨。无垢慧菩萨。智慧菩</a><a name="0653a18" id="0653a18">萨。如是等菩萨摩诃萨而为上首。皆获授</a><a name="0653a19" id="0653a19">记。各于世界成正等觉而转法轮。及余诸大</a><a name="0653a20" id="0653a20">天龙夜叉乾闼婆阿修罗迦楼罗紧那罗摩[<a href='javascript:showpic("images/023523.gif")'>目*侯</a>]</a><a name="0653a21" id="0653a21">罗伽仙通鬼神。种种形貌。种种衣服。种种冠</a><a name="0653a22" id="0653a22">饰。持种种仗。种种幢帜。俱来听法咸在会坐</a><a name="0653a23" id="0653a23"><p>尔时世尊。大众如海围绕瞻仰。恭敬供养敷</a><a name="0653a24" id="0653a24">演妙法。初善中善后善善义善显。惟一圆满具</a><a name="0653a25" id="0653a25">足开说白净梵行。尔时楞迦大城。有罗刹王</a><a name="0653a26" id="0653a26">名毗毗产。为其城主。时毗毗产闻佛世尊在</a><a name="0653a27" id="0653a27">摩罗耶顶大山胜处大园池沼仙通游止非人</a><a name="0653a28" id="0653a28">所行上成就域。与大比丘众千二百五十人</a><a name="0653a29" id="0653a29">俱。并诸菩萨及诸天等。大会围绕敷演妙法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160652c.htm'><img src='up.gif' border=0></a>
<a href='T160653b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>