<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0183a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷7)</font> 叹教品第二十五 <font face='Arial'>T16, p0183a</h2></font><hr>
<span class='old'>
</a><a name="0182c28" id="0182c28">恚烦恼淤泥。舍利弗。譬如阿耨达池初渐</a><a name="0182c29" id="0182c29">起时。当知便为阿耨达龙作所住处。从此池</span><a name="0183a01" id="0183a01">边流四大池。皆为二足四足众生而作利益。</a><a name="0183a02" id="0183a02">断除渴乏生诸金宝渐入大海。是大乘法初</a><a name="0183a03" id="0183a03">渐起时。亦复如是。一切菩萨因是乘故。能</a><a name="0183a04" id="0183a04">习佛法。得阿耨多罗三藐三菩提已。则能流</a><a name="0183a05" id="0183a05">演四大法河。谓义无碍。法无碍。言辞无碍。乐</a><a name="0183a06" id="0183a06">说无碍。空无相无作八背舍味根力觉道。</a><a name="0183a07" id="0183a07">如是诸音。无量无数众生闻已。断烦恼渴。</a><a name="0183a08" id="0183a08">能令得证永离实际。如是舍利弗。诸菩萨</a><a name="0183a09" id="0183a09">心初渐起时。能成大事难胜难坏无等等事。</a><a name="0183a10" id="0183a10">亦大利益无量众生。令发无上菩提之心。舍</a><a name="0183a11" id="0183a11">利弗。如来虽作是说不能穷尽。是故当知。</a><a name="0183a12" id="0183a12">有人能为菩萨说法示教利喜。所得功德无</a><a name="0183a13" id="0183a13">量无边不可称数。舍利弗。我以佛眼观此福</a><a name="0183a14" id="0183a14">报不见边际。随向何乘皆能得到。如人施佛</a><a name="0183a15" id="0183a15">所种善根。乃至涅槃终不中尽。舍利弗。乃往</a><a name="0183a16" id="0183a16">过世。有一菩萨名曰乐法。生长王家。所闻善</a><a name="0183a17" id="0183a17">言皆写读诵。时此王子。为求法故游诸国邑。</a><a name="0183a18" id="0183a18">时有一人住深坑侧。语乐法言。王子汝来。我</a><a name="0183a19" id="0183a19">当相与佛所说偈。时此菩萨上坑岸上。呼其</a><a name="0183a20" id="0183a20">人言。咄善男子。汝当与我佛所说偈。是人答</a><a name="0183a21" id="0183a21">言。不空相与。乐法菩萨。身着宝衣。此衣价直</a><a name="0183a22" id="0183a22">二十亿金。摩尼璎珞以为咽饰。其珠价直</a><a name="0183a23" id="0183a23">四十亿金。是人见已心生贪着。作如是念。若</a><a name="0183a24" id="0183a24">此王子。与我宝衣摩尼璎珞。然后当与佛所</a><a name="0183a25" id="0183a25">说偈。尔时王子语是人言。为须何物当以相</a><a name="0183a26" id="0183a26">与。汝当与我佛所说偈。是人贪心增长炽盛。</a><a name="0183a27" id="0183a27">语菩萨言。若能与我所著宝衣及珠璎珞。闻</a><a name="0183a28" id="0183a28">佛偈已投此深坑。能如是者当先立誓。然后</a><a name="0183a29" id="0183a29">为汝说佛一偈。王子答言。咄哉仁者。汝欲令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160182c.htm'><img src='up.gif' border=0></a>
<a href='T160183b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>