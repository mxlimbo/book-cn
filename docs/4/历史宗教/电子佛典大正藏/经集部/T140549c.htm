<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0549c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 佛道品第八 <font face='Arial'>T14, p0549c</h2></font><hr>
<span class='old'>
</a><a name="0549b28" id="0549b28">言。居士。父母妻子亲戚眷属吏民知识悉为</a><a name="0549b29" id="0549b29">是谁。奴婢僮仆象马车乘皆何所在。于是维</span><a name="0549c01" id="0549c01">摩诘以偈答曰</a><a name="0549c02" id="0549c02"><p class='lg'>　　智度菩萨母　　　方便以为父</a><br><a name="0549c03" id="0549c03">　　一切众导师　　　无不由是生</a><br><a name="0549c04" id="0549c04">　　法喜以为妻　　　慈悲心为女</a><br><a name="0549c05" id="0549c05">　　善心诚实男　　　毕竟空寂舍</a><br><a name="0549c06" id="0549c06">　　弟子众尘劳　　　随意之所转</a><br><a name="0549c07" id="0549c07">　　道品善知识　　　由是成正觉</a><br><a name="0549c08" id="0549c08">　　诸度法等侣　　　四摄为伎女</a><br><a name="0549c09" id="0549c09">　　歌咏诵法言　　　以此为音乐</a><br><a name="0549c10" id="0549c10">　　总持之园苑　　　无漏法林树</a><br><a name="0549c11" id="0549c11">　　觉意净妙华　　　解脱智慧果</a><br><a name="0549c12" id="0549c12">　　八解之浴池　　　定水湛然满</a><br><a name="0549c13" id="0549c13">　　布以七净华　　　浴此无垢人</a><br><a name="0549c14" id="0549c14">　　象马五通驰　　　大乘以为车</a><br><a name="0549c15" id="0549c15">　　调御以一心　　　游于八正路</a><br><a name="0549c16" id="0549c16">　　相具以严容　　　众好饰其姿</a><br><a name="0549c17" id="0549c17">　　惭愧之上服　　　深心为华鬘</a><br><a name="0549c18" id="0549c18">　　富有七财宝　　　教授以滋息</a><br><a name="0549c19" id="0549c19">　　如所说修行　　　回向为大利</a><br><a name="0549c20" id="0549c20">　　四禅为床座　　　从于净命生</a><br><a name="0549c21" id="0549c21">　　多闻增智慧　　　以为自觉音</a><br><a name="0549c22" id="0549c22">　　甘露法之食　　　解脱味为浆</a><br><a name="0549c23" id="0549c23">　　净心以澡浴　　　戒品为涂香</a><br><a name="0549c24" id="0549c24">　　摧灭烦恼贼　　　勇健无能踰</a><br><a name="0549c25" id="0549c25">　　降伏四种魔　　　胜幡建道场</a><br><a name="0549c26" id="0549c26">　　虽知无起灭　　　示彼故有生</a><br><a name="0549c27" id="0549c27">　　悉现诸国土　　　如日无不见</a><br><a name="0549c28" id="0549c28">　　供养于十方　　　无量亿如来</a><br><a name="0549c29" id="0549c29">　　诸佛及己身　　　无有分别想<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140549b.htm'><img src='up.gif' border=0></a>
<a href='T140550a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>