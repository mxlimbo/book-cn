<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0328b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷10)</font> <font face='Arial'>T16, p0328b</h2></font><hr>
<span class='old'>
</a><a name="0328a28" id="0328a28">而能证得广大法性。尔时诸大声闻承佛威</a><a name="0328a29" id="0328a29">神。从坐而起偏袒右肩右膝着地。恭敬合掌。</span><a name="0328b01" id="0328b01">而白佛言。世尊。我等闻此法门。必定能出</a><a name="0328b02" id="0328b02">广大生死。佛言。诸苾刍。如是如是如汝所说</a><a name="0328b03" id="0328b03"><p>尔时薄伽梵告大众言。善男子。若于如是诸</a><a name="0328b04" id="0328b04">地方处说此法门。当知其地是菩提道场转</a><a name="0328b05" id="0328b05">法轮处。又应思惟。其地即是大制多处。亦是</a><a name="0328b06" id="0328b06">我等一切导师在中而住。何以故。善男子。以</a><a name="0328b07" id="0328b07">法性即是大菩提故。亦是转法轮故。又法身</a><a name="0328b08" id="0328b08">即是诸如来故。若供养法即是供养一切如</a><a name="0328b09" id="0328b09">来。若说法师所在地方。当于此处起制多想。</a><a name="0328b10" id="0328b10">于法师处起尊重想。起善知识想。起于演说</a><a name="0328b11" id="0328b11">正道路想。若见法师。应当欢喜。净信悦乐。邀</a><a name="0328b12" id="0328b12">请上座恭敬供养赞叹善哉。善男子。我若赞</a><a name="0328b13" id="0328b13">说法师功德。乃至劫尽亦不能说少分功德。</a><a name="0328b14" id="0328b14">何以故。若有善男子善女人爱乐法者。于说</a><a name="0328b15" id="0328b15">法师所行之处。以自身血洒其道路。亦不能</a><a name="0328b16" id="0328b16">报彼说法师少分恩德。何以故。以说法师即</a><a name="0328b17" id="0328b17">能住持如来法眼甚希有故。善男子。诸说法</a><a name="0328b18" id="0328b18">师。若欲说此法门之时。若正说若已说应现</a><a name="0328b19" id="0328b19">无畏不应沉没。不现忧恼无损害心。着新净</a><a name="0328b20" id="0328b20">衣应生净信。他赞叹时。不应倨傲。不起我慢。</a><a name="0328b21" id="0328b21">不自赞毁他。无所悕望。应常恭敬演说此</a><a name="0328b22" id="0328b22">法</a><a name="0328b23" id="0328b23"><p>尔时释提桓因白佛言。世尊。若诸地方有能</a><a name="0328b24" id="0328b24">说此法门之处。我当将诸兵众。及与眷属往</a><a name="0328b25" id="0328b25">诣其处。为欲听闻此法门故。及能守护彼说</a><a name="0328b26" id="0328b26">法师。佛言。憍尸迦。善哉善哉。汝今正应作如</a><a name="0328b27" id="0328b27">是事。汝当守护如来法性</a><a name="0328b28" id="0328b28"><p>尔时止盖菩萨白佛言。世尊。当何名此法门。</a><a name="0328b29" id="0328b29">我等云何受持。佛言。善男子。此名宝雨法门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160328a.htm'><img src='up.gif' border=0></a>
<a href='T160328c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>