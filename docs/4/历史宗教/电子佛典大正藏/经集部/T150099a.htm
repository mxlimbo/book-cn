<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0588 佛说须真天子经 0099a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 588 佛说须真天子经</font> <font face='Arial'>(卷1)</font> 问四事品第一 <font face='Arial'>T15, p0099a</h2></font><hr>
<span class='old'>
</a><a name="0098c28" id="0098c28">义之事常悉舍离。三者常忧念一切便得合</a><a name="0098c29" id="0098c29">法议。四者能调刚强开解愚冥得佛无碍智。</span><a name="0099a01" id="0099a01">是为四事菩萨得深远智而不可逮。佛尔时</a><a name="0099a02" id="0099a02">歌颂言</a><a name="0099a03" id="0099a03"><p class='lg'>　　意常思惟　　　入于空法　　　放舍非义</a><br><a name="0099a04" id="0099a04">　　常合正义　　　已入是念　　　忧劳一切</a><br><a name="0099a05" id="0099a05">　　得深远智　　　则意之最　　　得调刚强</a><br><a name="0099a06" id="0099a06">　　开伏曚冥　　　令发起意　　　立摩诃衍</a><br><a name="0099a07" id="0099a07">　　神通之智　　　皆为已办　　　得智深远</a><br><a name="0099a08" id="0099a08">　　不可逮觉　</p></a><a name="0099a09" id="0099a09"><p>复次天子。菩萨有四事行。得不为俗法之所</a><a name="0099a10" id="0099a10">沾污。何等为四。一者若得利若乐若有名</a><a name="0099a11" id="0099a11">若叹誉不以喜悦。二者若无利若苦若无名</a><a name="0099a12" id="0099a12">若谤毁亦不以忧。三者依受五阴护养一切。</a><a name="0099a13" id="0099a13">四者若得受阴者示现空聚处。是为四事菩</a><a name="0099a14" id="0099a14">萨得不为俗法之所沾污。佛尔时歌颂言</a><a name="0099a15" id="0099a15"><p class='lg'>　　若有利及名誉　　　便已得一切乐</a><br><a name="0099a16" id="0099a16">　　有如是称叹者　　　心亦不以为喜</a><br><a name="0099a17" id="0099a17">　　若无利无名苦　　　有智者不以忧</a><br><a name="0099a18" id="0099a18">　　如莲华无沾污　　　于世行亦如是</a><br><a name="0099a19" id="0099a19">　　若受阴用是义　　　以将护养一切</a><br><a name="0099a20" id="0099a20">　　已能灭尽诸阴　　　计念之若如幻</a><br><a name="0099a21" id="0099a21">　　于世行随其法　　　不为俗所沾污</a><br><a name="0099a22" id="0099a22">　　令一切得乐义　　　以戒德为涂香　</p></a><a name="0099a23" id="0099a23"><p>复次天子。菩萨有四事行。得入深行殊胜无</a><a name="0099a24" id="0099a24">侣。何等为四。一者是身亦无人。二者是人</a><a name="0099a25" id="0099a25">亦非人。三者诸法皆静寞。四者慧无所著。是</a><a name="0099a26" id="0099a26">为四事菩萨得入深行殊胜无侣。佛尔时歌</a><a name="0099a27" id="0099a27">颂言</a><a name="0099a28" id="0099a28"><p class='lg'>　　是身亦非身　　　是人亦非人</a><br><a name="0099a29" id="0099a29">　　法静亦如是　　　慧亦无欲着　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150098c.htm'><img src='up.gif' border=0></a>
<a href='T150099b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>