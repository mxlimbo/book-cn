<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0461 佛说文殊师利现宝藏经 0457a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 461 佛说文殊师利现宝藏经</font> <font face='Arial'>(卷1)</font> <font face='Arial'>T14, p0457a</h2></font><hr>
<span class='old'>
</a><a name="0456c28" id="0456c28">仁意云何。淫怒痴焉在从何起乎。曰从念起</a><a name="0456c29" id="0456c29">想而有。又问。想念从何起。答曰。从习起。又</span><a name="0457a01" id="0457a01">问。习者从何有。答曰。从我所非我所而有。</a><a name="0457a02" id="0457a02">又问。是我所非我所从何起。答曰。从贪身</a><a name="0457a03" id="0457a03">有。又问。贪身复从何起。答曰。用住吾我故。</a><a name="0457a04" id="0457a04">又问。吾我从何起。答曰。文殊师利。吾我者不</a><a name="0457a05" id="0457a05">见所住。亦无有处亦非无处。所以者何。普至</a><a name="0457a06" id="0457a06">十方求于吾我不可得也。文殊师利曰。如</a><a name="0457a07" id="0457a07">是族姓子。其有诣十方欲索法处。亦不可得</a><a name="0457a08" id="0457a08">亦不可见。所以者何。彼法宁有门不。答曰。有</a><a name="0457a09" id="0457a09">无门之门。文殊师利曰。我以是故言诸法门</a><a name="0457a10" id="0457a10">悉寂寞。一切所说而淡泊门。静然而致清</a><a name="0457a11" id="0457a11">净。说是语时。八千菩萨得不起法忍。尔时文</a><a name="0457a12" id="0457a12">殊师利。广为众会说法。便从坐起而去。用是</a><a name="0457a13" id="0457a13">故。须菩提。当了知此。无有弟子及菩萨者。吾</a><a name="0457a14" id="0457a14">等莫能当其辩才。岂敢堪任与文殊师利讲</a><a name="0457a15" id="0457a15">法谈乎。尔时贤者须菩提问舍利弗。仁者复</a><a name="0457a16" id="0457a16">见文殊师利。有何异神通变化。往来游诸佛</a><a name="0457a17" id="0457a17">土。舍利弗答须菩提曰。我忆念昔者曾与文</a><a name="0457a18" id="0457a18">殊师利共游诸国。有佛土火起而烧刹。便有</a><a name="0457a19" id="0457a19">自然莲华遍布具足。文殊师利蹈上而行。或</a><a name="0457a20" id="0457a20">有满火其火柔软。譬如细靡之衣好食美味</a><a name="0457a21" id="0457a21">香。如栴檀涂身及衣卧具。从其佛国于虚空</a><a name="0457a22" id="0457a22">中。自然化作梵之宫殿立之严饰。时诸菩萨</a><a name="0457a23" id="0457a23">入坐其中定意正受。或有佛国而现兴盛。发</a><a name="0457a24" id="0457a24">一切信得致佛道。行无蔽匿之慈普救众生。</a><a name="0457a25" id="0457a25">何谓为佛道行无蔽匿之慈。以一切人有淫</a><a name="0457a26" id="0457a26">怒痴尘劳之火。若得无上正真道最正觉者。</a><a name="0457a27" id="0457a27">三垢以断为众说法。以慈哀心定意正受。是</a><a name="0457a28" id="0457a28">谓佛道行无蔽匿慈。唯须菩提。吾时独处心</a><a name="0457a29" id="0457a29">自念言。我为住是三千大千世界。以神足力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140456c.htm'><img src='up.gif' border=0></a>
<a href='T140457b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>