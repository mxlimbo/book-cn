<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0601a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷8)</font> <font face='Arial'>T15, p0601a</h2></font><hr>
<span class='old'>
</a><br><a name="0600c28" id="0600c28">　　法师比丘黑恶疮　　　此方乃可得痊愈</a><br><a name="0600c29" id="0600c29">　　若不以于如是药　　　疗治比丘恶疮者</span><br><a name="0601a01" id="0601a01">　　法师必当便死殁　　　正以阙于此方故</a><br><a name="0601a02" id="0601a02">　　是时宫人闻斯语　　　咸皆默然不复言</a><br><a name="0601a03" id="0601a03">　　无有能为此惠施　　　如是血肉之方药</a><br><a name="0601a04" id="0601a04">　　乃至一切三界人　　　都无能舍自身肉</a><br><a name="0601a05" id="0601a05">　　宫中一一普遍告　　　寂然无有一言堪</a><br><a name="0601a06" id="0601a06">　　我心敬重是比丘　　　众人咸各爱自身</a><br><a name="0601a07" id="0601a07">　　以其恋着己身故　　　不能割舍自肉血</a><br><a name="0601a08" id="0601a08">　　善哉语我何处得　　　我时闻已心欢喜</a><br><a name="0601a09" id="0601a09">　　闻父尊重胜妙言　　　其心勇猛不怯弱</a><br><a name="0601a10" id="0601a10">　　智意童女报父曰　　　愿父净心赐垂听</a><br><a name="0601a11" id="0601a11">　　于己自身不爱恋　　　亦不计着于我想</a><br><a name="0601a12" id="0601a12">　　能以勇猛舍自身　　　为求无上菩提故</a><br><a name="0601a13" id="0601a13">　　惟愿父王更赐听　　　访求人肉了不得</a><br><a name="0601a14" id="0601a14">　　是故便割自髀肉　　　调以众味奉法师</a><br><a name="0601a15" id="0601a15">　　不杀他人非死肉　　　割身为作广利益</a><br><a name="0601a16" id="0601a16">　　比丘既得免患苦　　　我亦当获无量福</a><br><a name="0601a17" id="0601a17">　　王即问汝割身时　　　不甚为于苦逼恼</a><br><a name="0601a18" id="0601a18">　　汝速备药自涂疮　　　勿令身将受大苦</a><br><a name="0601a19" id="0601a19">　　闻其父王愍念言　　　惟愿大王复赐听</a><br><a name="0601a20" id="0601a20">　　闻已深思正法行　　　业果如是不思议</a><br><a name="0601a21" id="0601a21">　　我从父闻天所言　　　于己身命不顾恋</a><br><a name="0601a22" id="0601a22">　　以信敬心而奉施　　　是故自舍新肉血</a><br><a name="0601a23" id="0601a23">　　以己身分作利益　　　得除比丘毒恶病</a><br><a name="0601a24" id="0601a24">　　我今既为无量福　　　以不坚身易坚身</a><br><a name="0601a25" id="0601a25">　　其女复作如是言　　　惟愿父王更少听</a><br><a name="0601a26" id="0601a26">　　闻于实法愿受持　　　观彼业果不思议</a><br><a name="0601a27" id="0601a27">　　往昔造于不善业　　　众生由痴堕恶道</a><br><a name="0601a28" id="0601a28">　　身肉销尽还复合　　　是故业报难思议</a><br><a name="0601a29" id="0601a29">　　初时惟有形骨锁　　　念顷身肉还更合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150600c.htm'><img src='up.gif' border=0></a>
<a href='T150601b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>