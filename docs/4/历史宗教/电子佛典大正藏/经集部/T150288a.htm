<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0616 禅法要解 0288a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 616 禅法要解</font> <font face='Arial'>(卷1)</font> <font face='Arial'>T15, p0288a</h2></font><hr>
<span class='old'>
</a><a name="0287c28" id="0287c28">灭。三者愁忧。当复念言。后世展转受身经历。</a><a name="0287c29" id="0287c29">苦痛毒害无边无量。如是种种因缘呵睡眠</span><a name="0288a01" id="0288a01">法。如是思惟睡眠则止。若掉悔盖起。应作是</a><a name="0288a02" id="0288a02">念。世人欲除忧。求欢喜故而生掉戏。今我苦</a><a name="0288a03" id="0288a03">行坐禅求道。云何自恣放心掉戏。甚所不应。</a><a name="0288a04" id="0288a04">佛法所重摄心为本。不应轻躁纵心自放。如</a><a name="0288a05" id="0288a05">水波动不见面像。掉戏动心不见好丑。悔如</a><a name="0288a06" id="0288a06">禅度中说。问曰。贪欲恚疑各别为盖。何故</a><a name="0288a07" id="0288a07">睡眠掉悔二合为盖。答曰。睡虽烦恼势力</a><a name="0288a08" id="0288a08">微薄。眠不助成则不覆心。掉戏无悔不能成</a><a name="0288a09" id="0288a09">盖。以是故二合为盖。譬如以绳系物单则无</a><a name="0288a10" id="0288a10">力合而能系。复次睡眠心法因睡心重。以心</a><a name="0288a11" id="0288a11">重故身亦俱重。因睡微覆眠覆转增遮坏道</a><a name="0288a12" id="0288a12">法。是故二合为盖。眠既觉已心不专一。驰</a><a name="0288a13" id="0288a13">念五欲行诸烦恼。是名为掉。譬如猕猴得出</a><a name="0288a14" id="0288a14">羁闭。自恣跳踯戏诸林木。掉亦如是。已念五</a><a name="0288a15" id="0288a15">欲行诸结使。身口意失而生忧悔。作是念言。</a><a name="0288a16" id="0288a16">不应作而作。应作而不作。是故掉悔相因二</a><a name="0288a17" id="0288a17">合为盖。问曰。作恶能悔不应为盖。答曰。如犯</a><a name="0288a18" id="0288a18">戒自悔。从今以往不复更作。如是非盖。若心</a><a name="0288a19" id="0288a19">作罪常念不息。忧恼乱心故名为盖。如是种</a><a name="0288a20" id="0288a20">种因缘。呵掉悔盖。系心缘中。若心生疑即应</a><a name="0288a21" id="0288a21">令灭。所以者何。疑之为法非如爱慢。今世不</a><a name="0288a22" id="0288a22">生欢心。后世令堕地狱。有疑遮诸善法。如</a><a name="0288a23" id="0288a23">岐路犹豫不知那进。便自止息。行者如是。本</a><a name="0288a24" id="0288a24">所习法疑不复进。即知疑患遮覆正道。当疾</a><a name="0288a25" id="0288a25">除却。复作是念。佛为一切智人。分别诸法。是</a><a name="0288a26" id="0288a26">世间法是出世间法。是善是不善。是利是害。</a><a name="0288a27" id="0288a27">了了分明。今但受行不应生疑。当随教法不</a><a name="0288a28" id="0288a28">应拒违。复次佛法妙者。修定智慧如实如</a><a name="0288a29" id="0288a29">法。我无是智云何自心筹量诸法。如人手执<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150287c.htm'><img src='up.gif' border=0></a>
<a href='T150288b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>