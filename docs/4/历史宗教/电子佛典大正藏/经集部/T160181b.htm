<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0181b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷7)</font> 叹教品第二十五 <font face='Arial'>T16, p0181b</h2></font><hr>
<span class='old'>
</a><a name="0181a28" id="0181a28"><p><b>　　<A NAME="n94"></A>叹教品第二十五</b></a><a name="0181a29" id="0181a29"><p>佛告舍利弗。菩萨若为拥护正法了达真</span><a name="0181b01" id="0181b01">论。问我弟子。如来尔时甚为庆慰。何以故。</a><a name="0181b02" id="0181b02">继佛种故。是故汝等声闻弟子。应为菩萨演</a><a name="0181b03" id="0181b03">说正法示教利喜。当得无量无边福德。舍</a><a name="0181b04" id="0181b04">利弗。若我弟子比丘比丘尼优婆塞优婆夷。</a><a name="0181b05" id="0181b05">念佛念法亦念如来。为求法故无量无边阿</a><a name="0181b06" id="0181b06">僧祇劫受诸勤苦。以如是念为菩萨说乃至</a><a name="0181b07" id="0181b07">一偈。又作是念。此诸菩萨或闻是法示教利</a><a name="0181b08" id="0181b08">喜。当种善根修习佛法。得阿耨多罗三藐</a><a name="0181b09" id="0181b09">三菩提。为断无量无边众生无始生死诸苦</a><a name="0181b10" id="0181b10">恼故。而为说法。所得福德。假令有形若四</a><a name="0181b11" id="0181b11">天下。所有众生皆得人身。于此福德各持一</a><a name="0181b12" id="0181b12">分。搏若须弥山。而此福德犹不灭尽。又舍</a><a name="0181b13" id="0181b13">利弗。置四天下若小千中千大千世界所有</a><a name="0181b14" id="0181b14">众生。有色无色有想无想非有想非无想。假</a><a name="0181b15" id="0181b15">令一时皆得人身。各以一器大如须弥。于此</a><a name="0181b16" id="0181b16">福德盛满而去。犹不灭尽。舍利弗。我诸弟</a><a name="0181b17" id="0181b17">子比丘比丘尼优婆塞优婆夷。为菩萨说一</a><a name="0181b18" id="0181b18">四句偈示教利喜。得是无量无边福德。舍</a><a name="0181b19" id="0181b19">利弗。是诸菩萨若知此人为其说法。得大利</a><a name="0181b20" id="0181b20">益故能得成尔所佛法。又能增长佛之智慧。</a><a name="0181b21" id="0181b21">若以顶戴及肩荷负。一切乐具而供给之。乃</a><a name="0181b22" id="0181b22">至得成无上菩提。先为说法令见四谛。舍利</a><a name="0181b23" id="0181b23">弗。是诸菩萨虽作如是供给利益未报其恩。</a><a name="0181b24" id="0181b24">何以故。由此人故能见无量无边佛法。是故</a><a name="0181b25" id="0181b25">当知为诸菩萨讲说法者其恩难报。舍利弗。</a><a name="0181b26" id="0181b26">乃往过去无量无边阿僧祇劫。尔时有佛。号</a><a name="0181b27" id="0181b27">曰普守如来应供正遍知明行足善逝世间解</a><a name="0181b28" id="0181b28">无上士调御丈夫天人师佛世尊。寿七万岁。</a><a name="0181b29" id="0181b29">其声闻众有三大会。初会说法八十那由他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160181a.htm'><img src='up.gif' border=0></a>
<a href='T160181c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>