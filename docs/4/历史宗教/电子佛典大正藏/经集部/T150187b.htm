<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0187b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷1)</font> 五阴成败品第五 <font face='Arial'>T15, p0187b</h2></font><hr>
<span class='old'>
</a><a name="0187a29" id="0187a29">合。其十八骨着在两胁。二骨着肩。如是身骨</a><a name="0187a30" id="0187a30">凡有三百。而相连结其骨柔软如初生瓠。二</span><a name="0187b01" id="0187b01">十二七日其骨稍坚如未熟瓠。二十三七日</a><a name="0187b02" id="0187b02">其骨转坚譬如胡桃。此三百骨各相连缀。足</a><a name="0187b03" id="0187b03">骨着足膝骨着膝。踝骨着踝髀骨着髀。臗</a><a name="0187b04" id="0187b04">骨着臗脊骨着脊。胸骨着胸。胁骨着胁唇</a><a name="0187b05" id="0187b05">骨着唇。项颐臂腕手足诸骨转相连着。如</a><a name="0187b06" id="0187b06">是聚骨犹若幻化。又如合车骨为垣墙筋束</a><a name="0187b07" id="0187b07">血流。皮肉涂裹薄肤覆之。因本罪福果获</a><a name="0187b08" id="0187b08">致此。无有思想依其心元。随风所由牵引举</a><a name="0187b09" id="0187b09">动。于是颂曰</a><a name="0187b10" id="0187b10"><p class='lg'>　　其五骨积聚　　　随心轻放恣</a><br><a name="0187b11" id="0187b11">　　在身现掣顿　　　犹如牵拽蛇</a><br><a name="0187b12" id="0187b12">　　前世所造行　　　善恶所兴法</a><br><a name="0187b13" id="0187b13">　　譬如人行路　　　或平或荆棘　</p></a><a name="0187b14" id="0187b14"><p>二十四七日生七百筋连着其身。二十五七</a><a name="0187b15" id="0187b15">日生七千脉尚未具成。二十六七日诸脉悉彻</a><a name="0187b16" id="0187b16">具足成就如莲华根孔。二十七七日三百六</a><a name="0187b17" id="0187b17">十三筋皆成。二十八七日其肌始生。二十九</a><a name="0187b18" id="0187b18">七日肌肉稍厚。三十七日才有皮有像。三</a><a name="0187b19" id="0187b19">十一七日皮转厚坚。三十二七日皮革转成</a><a name="0187b20" id="0187b20">三十三七日耳鼻唇指诸膝节成。三十四七</a><a name="0187b21" id="0187b21">日生九十九万毛孔发孔犹尚未成。三十五</a><a name="0187b22" id="0187b22">七日毛孔具足。三十六七日爪甲成。三十</a><a name="0187b23" id="0187b23">七七日其母腹中若干风起。有风开儿耳目</a><a name="0187b24" id="0187b24">鼻口。或有风起染其发毛。或端正或丑陋。</a><a name="0187b25" id="0187b25">又有风起成体颜色。或白赤黑有好有丑皆</a><a name="0187b26" id="0187b26">由宿行在此七日中。生风寒热大小便通。于</a><a name="0187b27" id="0187b27">是颂曰</a><a name="0187b28" id="0187b28"><p class='lg'>　　是身筋缠裹　　　诸血脉所成</a><br><a name="0187b29" id="0187b29">　　不净盛腐积　　　水洗诸漏孔</a><br><a name="0187b30" id="0187b30">　　虚覆心使然　　　巧伪而合成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150187a.htm'><img src='up.gif' border=0></a>
<a href='T150187c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>