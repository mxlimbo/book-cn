<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0588c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷1)</font> 罗婆那王劝请品第一 <font face='Arial'>T16, p0588c</h2></font><hr>
<span class='old'>
</a><a name="0588b28" id="0588b28">佛及诸菩萨皆于空中隐而不现。罗婆那王</a><a name="0588b29" id="0588b29">唯自见身住本宫中。作是思惟。向者是谁</span><a name="0588c01" id="0588c01">谁听其说所见何物是谁能见。佛及国城众</a><a name="0588c02" id="0588c02">宝山林。如是等物今何所在。为梦所作为</a><a name="0588c03" id="0588c03">幻所成。为复犹如乾闼婆城。为翳所见。为</a><a name="0588c04" id="0588c04">炎所惑。为如梦中石女生子。为如烟焰旋</a><a name="0588c05" id="0588c05">火轮耶。复更思惟。一切诸法性皆如是。唯是</a><a name="0588c06" id="0588c06">自心分别境界。凡夫迷惑不能解了。无有</a><a name="0588c07" id="0588c07">能见亦无所见。无有能说亦无所说。见佛</a><a name="0588c08" id="0588c08">闻法皆是分别。如向所见不能见佛。不</a><a name="0588c09" id="0588c09">起分别是则能见。时楞伽王寻即开悟。离</a><a name="0588c10" id="0588c10">诸杂染证唯自心。住无分别。往昔所种善</a><a name="0588c11" id="0588c11">根力故。于一切法得如实见。不随他悟。能</a><a name="0588c12" id="0588c12">以自智善巧观察。永离一切臆度邪解。住</a><a name="0588c13" id="0588c13">大修行为修行师。现种种身善达方便。巧</a><a name="0588c14" id="0588c14">知诸地上增进相。常乐远离心意意识。断三</a><a name="0588c15" id="0588c15">相续见离外道执着。内自觉悟入如来藏</a><a name="0588c16" id="0588c16">趣于佛地。闻虚空中及宫殿内咸出声言。善</a><a name="0588c17" id="0588c17">哉大王。如汝所学。诸修行者应如是学应</a><a name="0588c18" id="0588c18">如是见。一切如来应如是见。一切诸法若</a><a name="0588c19" id="0588c19">异见者则是断见。汝应永离心意意识。应</a><a name="0588c20" id="0588c20">勤观察一切诸法。应修内行莫着外见。莫</a><a name="0588c21" id="0588c21">堕二乘及以外道。所修句义所见境界。及</a><a name="0588c22" id="0588c22">所应得诸三昧法。汝不应乐戏论谈笑。汝</a><a name="0588c23" id="0588c23">不应起围陀诸见。亦不应着王位自在。亦</a><a name="0588c24" id="0588c24">不应住六定等中。若能如是。即是如实修</a><a name="0588c25" id="0588c25">行者行。能摧他论能破恶见。能舍一切我</a><a name="0588c26" id="0588c26">见执着。能以妙慧转所依识。能修菩萨大</a><a name="0588c27" id="0588c27">乘之道。能入如来自证之地。汝应如是勤</a><a name="0588c28" id="0588c28">加修学。令所得法转更清净。善修三昧三</a><a name="0588c29" id="0588c29">摩钵底。莫着二乘外道境界以为胜乐。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160588b.htm'><img src='up.gif' border=0></a>
<a href='T160589a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>