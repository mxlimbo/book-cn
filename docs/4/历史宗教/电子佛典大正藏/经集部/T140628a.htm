<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0481 持人菩萨经 0628a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 481 持人菩萨经</font> <font face='Arial'>(卷1)</font> 妙慧超王佛品第二 <font face='Arial'>T14, p0628a</h2></font><hr>
<span class='old'>
</a><a name="0627c28" id="0627c28">来十力四无所畏。十八不共诸佛之法空无</a><a name="0627c29" id="0627c29">之慧。希有好喜入斯法者。若有入斯皆是如</span><a name="0628a01" id="0628a01">来威德所致。神足变化勇猛功勋。佛以慧力</a><a name="0628a02" id="0628a02">善权方便。长夜开化勤修不解。皆由往宿</a><a name="0628a03" id="0628a03">矜矜一心不舍此法。常行大慈修无盖哀。</a><a name="0628a04" id="0628a04">大喜大护救济众生。又族姓子。诸菩萨学少</a><a name="0628a05" id="0628a05">有愍念。于五浊世成最正觉。为诸众生在五</a><a name="0628a06" id="0628a06">浊世。开导大难亦复希有。如吾于今所立教</a><a name="0628a07" id="0628a07">训。所以者何。往古宿命通大精进积功累德。</a><a name="0628a08" id="0628a08">每生自克布施头目。肌肉支体妻子国邑。群</a><a name="0628a09" id="0628a09">从车乘无所爱吝。不计身命无所贪慕。三界</a><a name="0628a10" id="0628a10">无怙惟道可恃。以无极力行权方便开化众</a><a name="0628a11" id="0628a11">生。能成无上正真之道。佛悉忆念往宿世时。</a><a name="0628a12" id="0628a12">一日之中所施无量。并惠身命无所爱惜。皆</a><a name="0628a13" id="0628a13">由愍念众生之故。开化盲冥令见道明。亦识</a><a name="0628a14" id="0628a14">往宿无数世时。见饥馑者无有饮食。供养之</a><a name="0628a15" id="0628a15">具可用施者。割己股肉煮之炙之。持用授之</a><a name="0628a16" id="0628a16">不以作患。心不怀恨惟行大哀。愍伤众生奉</a><a name="0628a17" id="0628a17">无极慈。以是之故当作斯观。遵修如是通大</a><a name="0628a18" id="0628a18">精进开化众生。如斯精进积累功德。逮致无</a><a name="0628a19" id="0628a19">上正真之道。是故诸仁。诸族姓子。勤学如</a><a name="0628a20" id="0628a20">是微妙精进。以习如是无极道法。亦当如我</a><a name="0628a21" id="0628a21">往昔所行菩萨之业开化众生。如是无异颁</a><a name="0628a22" id="0628a22">宣经道。亦如我今有所救脱。是贤劫中所兴</a><a name="0628a23" id="0628a23">千佛皆当咨嗟。吾本所行各当说言。能仁如</a><a name="0628a24" id="0628a24">来本行精进。不可限量不可班喻。道慧巍巍</a><a name="0628a25" id="0628a25">所度无极。于五浊世五逆乱中开化众生。如</a><a name="0628a26" id="0628a26">是无穷不可计尽。是故族姓子。假使有人如</a><a name="0628a27" id="0628a27">是比像奉精进行。爱乐勤修而无放逸疾成正</a><a name="0628a28" id="0628a28">觉。又吾于是逮无上正真道为最正觉。临灭</a><a name="0628a29" id="0628a29">度时所度无量。若有能遵如是精进。应如至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140627c.htm'><img src='up.gif' border=0></a>
<a href='T140628b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>