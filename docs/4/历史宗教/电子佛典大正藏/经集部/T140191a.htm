<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0191a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷1)</font> <font face='Arial'>T14, p0191a</h2></font><hr>
<span class='old'>
</a><a name="0190c28" id="0190c28">卷云南无富楼那。南无弥陀罗尼子。此是一</a><a name="0190c29" id="0190c29">人之名。分为二唱。次云南无阿难罗[<a href='javascript:showpic("images/023523.gif")'>目*侯</a>]罗。此</span><a name="0191a01" id="0191a01">乃二人之名。合之为一。如斯谬妄其类寔繁。</a><a name="0191a02" id="0191a02">群愚仿习邪傥共传。若不指明恐秽真教。故</a><a name="0191a03" id="0191a03">此述之。贞元录云。此经乃以凡俗鄙语杂于</a><a name="0191a04" id="0191a04">圣言。本经虽真以有伪杂。作此挍量编于伪</a><a name="0191a05" id="0191a05">妄乱真录中。不得入藏。由斯可否已数百年。</a><a name="0191a06" id="0191a06">贞元十五年十月二十三日。乃颁制曰大佛</a><a name="0191a07" id="0191a07">名经。左右监门卫将军知内侍省事马承债</a><a name="0191a08" id="0191a08">奏。前件经未入藏目录。敕旨宜令所司附入</a><a name="0191a09" id="0191a09">目录。今于谬妄之处。分者请合。合者请分。</a><a name="0191a10" id="0191a10">诸如此类伏请改正。下顺人望上副天心。编</a><a name="0191a11" id="0191a11">入贞元新定释教目录。传出梁朝附于梁代</a><a name="0191a12" id="0191a12"><p>校曰今捡国本大藏。彼回汉函中。亦有此经</a><a name="0191a13" id="0191a13">十八卷者。以此三十卷本对彼校之。卷数虽</a><a name="0191a14" id="0191a14">异文义全同。但一样忏文。此经再叠彼乃三</a><a name="0191a15" id="0191a15">叠。又宝达伪经此有彼无。为少异耳。此一伪</a><a name="0191a16" id="0191a16">经古有二名。一名大乘莲华马头罗刹经。古</a><a name="0191a17" id="0191a17">十六卷本。用此名合之。一名宝达菩萨问报</a><a name="0191a18" id="0191a18">应沙门经。而无答字。今此三十卷本用此名</a><a name="0191a19" id="0191a19">合之。而妄加答字。隋开皇十四年敕沙门法</a><a name="0191a20" id="0191a20">经等。所撰众经目录。暨皇唐诸家目录。并以</a><a name="0191a21" id="0191a21">此宝达经列为伪妄。今佛名经。前诸录家真</a><a name="0191a22" id="0191a22">伪不录。开元录中收为伪妄。而合此宝达伪</a><a name="0191a23" id="0191a23">经。则妄中加妄也。开元录云。经至晋土其年</a><a name="0191a24" id="0191a24">未远。而喜事者以沙揉金而无括正。何以别</a><a name="0191a25" id="0191a25">真伪乎。农者禾草俱存。后稷为之叹息。金匮</a><a name="0191a26" id="0191a26">玉石同缄卞和为之怀耻。泾渭淆杂龙蛇并</a><a name="0191a27" id="0191a27">进。岂不耻之。今列意谓。非佛经者以示将来</a><a name="0191a28" id="0191a28">学士。共知鄙倍焉。遂摽此经而为其首。录家</a><a name="0191a29" id="0191a29">恳嘱知是。国本如何二重重载。彼十八卷经。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140190c.htm'><img src='up.gif' border=0></a>
<a href='T140191b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>