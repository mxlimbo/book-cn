<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0434 佛说称扬诸佛功德经 0105a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 434 佛说称扬诸佛功德经</font> <font face='Arial'>(卷3)</font> <font face='Arial'>T14, p0105a</h2></font><hr>
<span class='old'>
</a><a name="0104c28" id="0104c28"><p>尔时世尊说此经竟。舍利弗及诸比丘。诸天</a><a name="0104c29" id="0104c29">人民龙阿须伦。一切大会皆大欢喜。前为佛</span><a name="0105a01" id="0105a01">作礼而去</a><a name="0105a02" id="0105a02"><p class='juan'>
佛说称扬诸佛功德经卷下</p>
</a><a name="0105a03" id="0105a03"><p class='lg'>　　巍巍十方佛　　　国土甚清明</a><br><a name="0105a04" id="0105a04">　　七宝为庄严　　　妙香栴檀馨</a><br><a name="0105a05" id="0105a05">　　悉纯诸菩萨　　　无有二乘名</a><br><a name="0105a06" id="0105a06">　　惟说不退转　　　般若道之英　</p></a><a name="0105a07" id="0105a07"><p class='lg'>　　巍巍十方佛　　　三世道之珍</a><br><a name="0105a08" id="0105a08">　　其闻信乐者　　　疾成无上真</a><br><a name="0105a09" id="0105a09">　　游于菩萨道　　　坚住不退还</a><br><a name="0105a10" id="0105a10">　　所生常见佛　　　遭值诸天尊　</p></a><a name="0105a11" id="0105a11"><p class='lg'>　　巍巍十方佛　　　三界之导师</a><br><a name="0105a12" id="0105a12">　　至心怀恭敬　　　信乐无狐疑</a><br><a name="0105a13" id="0105a13">　　所生常端正　　　颜容甚花晖</a><br><a name="0105a14" id="0105a14">　　辩才慧独达　　　愿礼天人师　</p></a><a name="0105a15" id="0105a15"><p>麟嘉六年六月二十日。于龟兹国金华祠。演</a><a name="0105a16" id="0105a16">出此经。译梵音为晋言。昙摩跋檀者。通阿</a><a name="0105a17" id="0105a17">毗昙。畅诸经义。又加究尽摩诃衍事。辩说</a><a name="0105a18" id="0105a18">深法。于龟兹国博解第一。林即请命出此经。</a><a name="0105a19" id="0105a19">檀手自执梵本。衍为龟兹语经。当如是时。</a><a name="0105a20" id="0105a20">道俗欢喜。叹未曾有。竞共讽诵。美其功德。</a><a name="0105a21" id="0105a21">沙门慧海者。通龟兹语。善解晋音。林复命</a><a name="0105a22" id="0105a22">使译龟兹语为晋音。林自笔受。章句鄙拙。</a><a name="0105a23" id="0105a23">为辞不雅。贵存本而已。其闻此经。欢喜信</a><a name="0105a24" id="0105a24">乐。一心恭敬。受持讽诵诸佛名字。兴显赞</a><a name="0105a25" id="0105a25">扬如来功德。广加宜传。得不退转。疾成无</a><a name="0105a26" id="0105a26">上正真之道。无数天魔。不能毁坏无上道心。</a><a name="0105a27" id="0105a27">所生之处。严净佛刹。常得值遇诸佛世尊。</a><a name="0105a28" id="0105a28">端正殊妙。颜容光泽。常能解了无量智慧。</a><a name="0105a29" id="0105a29">得无碍辩。常为众生。阐扬大法。于大众中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140104c.htm'><img src='up.gif' border=0></a>
<a href='T140105b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>