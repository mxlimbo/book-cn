<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0040a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷1)</font> 解诸法品第四 <font face='Arial'>T15, p0040a</h2></font><hr>
<span class='old'>
</a><a name="0039c28" id="0039c28">不随他语。当知是人为如师子无所怖畏。当</a><a name="0039c29" id="0039c29">知是人为如象王其心调柔。当知是人为如</span><a name="0040a01" id="0040a01">老象其心随顺。当知是人为如牛王能导大</a><a name="0040a02" id="0040a02">众。当知是人为大勇健能破魔怨。当知是人</a><a name="0040a03" id="0040a03">为大丈夫处众无畏。当知是人无所忌难。得</a><a name="0040a04" id="0040a04">无畏法故。当知是人无所畏难。说真谛法故。</a><a name="0040a05" id="0040a05">当知是人具清白法如月盛满。当知是人智</a><a name="0040a06" id="0040a06">慧光照犹如日明。当知是人除诸闇冥犹如</a><a name="0040a07" id="0040a07">执炬。当知是人乐行舍心离诸憎爱。当知是</a><a name="0040a08" id="0040a08">人载育众生犹如地。当知是人洗诸尘垢犹</a><a name="0040a09" id="0040a09">如水。当知是人烧诸动念犹如火。当知是人</a><a name="0040a10" id="0040a10">于法无障犹如风。当知是人其心不动如须</a><a name="0040a11" id="0040a11">弥。当知是人其心坚固如金刚山。当知是人</a><a name="0040a12" id="0040a12">一切外道竞胜论者所不能动。当知是人一</a><a name="0040a13" id="0040a13">切声闻辟支佛所不能测。当知是人多饶法</a><a name="0040a14" id="0040a14">宝犹如大海。当知是人烦恼不现如波陀罗。</a><a name="0040a15" id="0040a15">当知是人求法无厌。当知是人以智慧知足。</a><a name="0040a16" id="0040a16">当知是人能转法轮如转轮王。当知是人身</a><a name="0040a17" id="0040a17">色殊妙如天帝释。当知是人心得自在如梵</a><a name="0040a18" id="0040a18">天王。当知是人说法音声犹如雷震。当知是</a><a name="0040a19" id="0040a19">人降法甘露犹如时雨。当知是人能增长无</a><a name="0040a20" id="0040a20">漏根力觉分。当知是人已度生死污泥。当知</a><a name="0040a21" id="0040a21">是人入佛智慧。当知是人近佛菩提。当知是</a><a name="0040a22" id="0040a22">人能多学问无与等者。当知是人无有量已</a><a name="0040a23" id="0040a23">过量。当知是人智慧辩才无有障碍。当知是</a><a name="0040a24" id="0040a24">人得忆念坚固得陀罗尼。当知是人知诸众</a><a name="0040a25" id="0040a25">生深心所行。当知是人得智慧力正观诸法</a><a name="0040a26" id="0040a26">解达义趣。当知是人勤行精进利安世间。当</a><a name="0040a27" id="0040a27">知是人超出于世。当知是人不可污染犹如</a><a name="0040a28" id="0040a28">莲华。当知是人不为世法所覆。当知是人利</a><a name="0040a29" id="0040a29">根者所爱。当知是人多闻者所敬。当知是人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150039c.htm'><img src='up.gif' border=0></a>
<a href='T150040b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>