<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0568 有德女所问大乘经 0941b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 568 有德女所问大乘经</font> <font face='Arial'>(卷1)</font> <font face='Arial'>T14, p0941b</h2></font><hr>
<span class='old'>
</a><a name="0941a28" id="0941a28">为内有耶。为外有乎。佛言不也。有德女言。</a><a name="0941a29" id="0941a29">世尊。若于内外无有无明。云何得有无明缘</span><a name="0941b01" id="0941b01">行。复次世尊。有他世法。而来至于今世以</a><a name="0941b02" id="0941b02">不。佛言不也。有德女复白佛言。世尊。无明</a><a name="0941b03" id="0941b03">行相是实有耶。佛言不也。无明自性从于虚</a><a name="0941b04" id="0941b04">妄分别而生。非真实生。从颠倒生。非如理生。</a><a name="0941b05" id="0941b05">有德女复白佛言。世尊。若如是者则无无明。</a><a name="0941b06" id="0941b06">云何得有诸行生起。于生死中受诸苦报。世</a><a name="0941b07" id="0941b07">尊。如树无根则无枝叶华果等物。如是无明</a><a name="0941b08" id="0941b08">无自性故。行等生起定不可得。佛言。有德</a><a name="0941b09" id="0941b09">女。一切诸法皆毕竟空。凡愚迷倒不闻空义。</a><a name="0941b10" id="0941b10">设得闻之无智不了。由此具造种种诸业。既</a><a name="0941b11" id="0941b11">有众业诸有则生。于诸有中备受众苦。第一</a><a name="0941b12" id="0941b12">义谛无有诸业。亦无诸有而从业生及以种</a><a name="0941b13" id="0941b13">种众苦恼事。有德女。如来应正等觉。随顺</a><a name="0941b14" id="0941b14">世间。广为众生演说诸法。欲令悟解第一义</a><a name="0941b15" id="0941b15">故。有德女。第一义者。亦随世间而立名字。</a><a name="0941b16" id="0941b16">何以故。实义之中能觉所觉。一切皆悉不可</a><a name="0941b17" id="0941b17">得故。有德女。譬如诸佛化作于人。此所化</a><a name="0941b18" id="0941b18">人。复更化作种种诸物。其所化人虚诳不实。</a><a name="0941b19" id="0941b19">所化之物亦无实事。此亦如是。所造诸业虚</a><a name="0941b20" id="0941b20">诳不实。从业有生亦无实事。尔时有德女复</a><a name="0941b21" id="0941b21">白佛言。世尊。如我解佛所说之义。今者如</a><a name="0941b22" id="0941b22">来所转法轮。是虚空法轮。性空法轮。出离</a><a name="0941b23" id="0941b23">法轮。通达法轮。不思议法轮。无能转者法</a><a name="0941b24" id="0941b24">轮。无等法轮。如实法轮。无生法轮。无自性</a><a name="0941b25" id="0941b25">法轮。无相法轮。世尊。如此法轮如来已转。</a><a name="0941b26" id="0941b26">作是语已。即以两手捧栴檀香末。散佛足</a><a name="0941b27" id="0941b27">上而作是言。世尊。愿我以此善根之力。于</a><a name="0941b28" id="0941b28">当来世。能转如是种种法轮</a><a name="0941b29" id="0941b29"><p>尔时世尊怡然微笑。从于口中放种种光。其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140941a.htm'><img src='up.gif' border=0></a>
<a href='T140941c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>