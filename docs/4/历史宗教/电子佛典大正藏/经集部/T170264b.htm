<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0264b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷44)</font> 观天品第六之一四天王初 <font face='Arial'>T17, p0264b</h2></font><hr>
<span class='old'>
</a><a name="0264a28" id="0264a28">业网缚故。复于后时。堕于地狱饿鬼畜生。是</a><a name="0264a29" id="0264a29">故皆应勤行精进。乃至未得圣印以来。如是</span><a name="0264b01" id="0264b01">精进若心自在。放逸而行彼天退时。心则生</a><a name="0264b02" id="0264b02">悔。堕于地狱饿鬼畜生。善业尽故。是以应当</a><a name="0264b03" id="0264b03">舍离放逸。如是第四善优婆塞得现生乐。若</a><a name="0264b04" id="0264b04">能次第。不断精进。则到涅槃。如是一种。是</a><a name="0264b05" id="0264b05">优婆塞。佛之眷属。次复云何是优婆夷佛之</a><a name="0264b06" id="0264b06">眷属。凡有几种佛优婆夷。优婆夷者则有四</a><a name="0264b07" id="0264b07">种。一是有信二是种姓。随顺次第。三调伏行。</a><a name="0264b08" id="0264b08">四近住行。言有信者。彼优婆夷种姓熏心。其</a><a name="0264b09" id="0264b09">心柔软。善修其心。彼优婆夷。少闻佛语。闻已</a><a name="0264b10" id="0264b10">能知。知已得味。味已则入。谓入法律。彼优婆</a><a name="0264b11" id="0264b11">夷。住善心已。然后受戒妇女之心。不能拘执。</a><a name="0264b12" id="0264b12">闻外道语心。则不受不舍佛法。乃至不与外</a><a name="0264b13" id="0264b13">道共语。唯于佛等。生清净心。具受五戒。此名</a><a name="0264b14" id="0264b14">有信优婆夷也。云何种姓随顺次第。优婆夷</a><a name="0264b15" id="0264b15">耶种姓贤善。随顺法行。入法信法。法救法归</a><a name="0264b16" id="0264b16">法性法坚。不行恶业。他道论师。不能破坏。常</a><a name="0264b17" id="0264b17">优婆塞。种姓中生。于佛等中。极生信心。彼</a><a name="0264b18" id="0264b18">种姓中。若生于女。彼女则能随顺次第。自从</a><a name="0264b19" id="0264b19">生来。常闻佛语。供养沙门。此优婆夷。恒常闻</a><a name="0264b20" id="0264b20">义。此优婆夷。常一切时。相续熏心。受戒持</a><a name="0264b21" id="0264b21">戒。此是种姓随顺次第优婆夷也</a><a name="0264b22" id="0264b22"><p>彼调伏行优婆夷者。谓本不信佛法僧等。彼</a><a name="0264b23" id="0264b23">若得近善知识故。信于佛等。近他因缘。他令</a><a name="0264b24" id="0264b24">使信。见他功德持戒具足。数数取戒。彼优婆</a><a name="0264b25" id="0264b25">夷。则名调伏。彼近住行优婆夷者。若有女人。</a><a name="0264b26" id="0264b26">常近外道。知外道法。见其威仪。知威仪已。</a><a name="0264b27" id="0264b27">尔乃后时近佛弟子沙门之所。见其威仪。从</a><a name="0264b28" id="0264b28">其闻法。形相行食。举动进止。身着袈裟。去来</a><a name="0264b29" id="0264b29">寂静。如是见已。然后次第弃舍外道信于佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170264a.htm'><img src='up.gif' border=0></a>
<a href='T170264c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>