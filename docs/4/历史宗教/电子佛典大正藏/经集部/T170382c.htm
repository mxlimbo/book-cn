<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0382c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷64)</font> 身念处品第七初 <font face='Arial'>T17, p0382c</h2></font><hr>
<span class='old'>
</a><a name="0382b28" id="0382b28">天眼。见醉味虫。行于舌端。乃至命脉。于其中</a><a name="0382b29" id="0382b29">间。或行或住。微细无足。若食美食。虫则惛</span><a name="0382c01" id="0382c01">醉增长。若食不美。虫则萎弱。此虫食时。如蜂</a><a name="0382c02" id="0382c02">食花。微细甜味。以用作蜜。嗜味虫食。亦复如</a><a name="0382c03" id="0382c03">是。然其所食。虽复微细。亦得充足。若虫得</a><a name="0382c04" id="0382c04">味。我亦如是。得此食味。若虫忆食。我亦忆</a><a name="0382c05" id="0382c05">食。若我不食。如是醉虫。则亦病苦。不得安</a><a name="0382c06" id="0382c06">隐。观醉虫已。如实知身</a><a name="0382c07" id="0382c07"><p>复次修行者。观内身循身观。观放逸虫。云何</a><a name="0382c08" id="0382c08">此虫为我病恼。或作安隐。彼以闻慧。或以天</a><a name="0382c09" id="0382c09">眼。见放逸虫。住于顶上。若至脑门。令人疾</a><a name="0382c10" id="0382c10">病。若至顶上。令人生疮。若至咽喉。犹如蚁</a><a name="0382c11" id="0382c11">子。满咽喉中。若住本处。病则不生。是名观</a><a name="0382c12" id="0382c12">于放逸之虫。观放逸虫已。如实知身</a><a name="0382c13" id="0382c13"><p>复次修行者。内身循身观。观于贪嗜六味之</a><a name="0382c14" id="0382c14">虫。云何病恼。云何安隐。彼以闻慧。或以天</a><a name="0382c15" id="0382c15">眼。见六味虫所贪嗜者。我亦贪嗜。随此味虫</a><a name="0382c16" id="0382c16">所不嗜者。我亦不便。若得热病。虫亦先得。</a><a name="0382c17" id="0382c17">如是热病。以是过故。令于病人所食不美。无</a><a name="0382c18" id="0382c18">有食味。观味虫已。如实知身</a><a name="0382c19" id="0382c19"><p>复次修行者。内身循身观。观抒气虫。住于顶</a><a name="0382c20" id="0382c20">下。彼以闻慧。或以天眼。见抒气虫。以嗔恚故。</a><a name="0382c21" id="0382c21">食脑作孔。或咽喉痛。或咽喉塞。咽喉风噎。</a><a name="0382c22" id="0382c22">生于死苦。此抒气虫。共咽喉中一切诸虫。皆</a><a name="0382c23" id="0382c23">悉撩乱。生诸病恼。此抒气虫。常为唾覆。其</a><a name="0382c24" id="0382c24">虫短小。有面有足。观抒气虫已。如实知身</a><a name="0382c25" id="0382c25"><p>复次修行者。内身循身观。彼以闻慧。或以天</a><a name="0382c26" id="0382c26">眼。见憎味虫。住于头下咽喉根中。云何此虫</a><a name="0382c27" id="0382c27">为我病恼。或作安隐。彼见此虫。憎嫉诸味。唯</a><a name="0382c28" id="0382c28">嗜一味。或嗜甜味。憎于余味。或嗜酢味。憎于</a><a name="0382c29" id="0382c29">余味。或嗜辛味。憎于余味。或嗜碱味。憎于余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170382b.htm'><img src='up.gif' border=0></a>
<a href='T170383a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>