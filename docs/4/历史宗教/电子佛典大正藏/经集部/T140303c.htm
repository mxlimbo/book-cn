<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0303c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷30)</font> 佛说佛名经 <font face='Arial'>T14, p0303c</h2></font><hr>
<span class='old'>
</a><a name="0303b28" id="0303b28">明。不善思惟无正观力。不识其过远离善</a><a name="0303b29" id="0303b29">友诸佛菩萨。随逐魔道行邪崄迳。如鱼吞</span><a name="0303c01" id="0303c01">钩不知其患。如蚕作茧自萦自缚。如鹅赴</a><a name="0303c02" id="0303c02">火自烧自烂。以是因缘不能自出</a><a name="0303c03" id="0303c03"><p>第二观于果报者。所有诸恶不善之业。三</a><a name="0303c04" id="0303c04">世流转苦果无穷。沉溺无边巨夜大海。为</a><a name="0303c05" id="0303c05">诸烦恼罗刹所食。未来生死冥然无崖。设</a><a name="0303c06" id="0303c06">使报者转轮圣王。王四天下飞行自在七</a><a name="0303c07" id="0303c07">宝具足。命终之后不勉恶趣。四空果报三</a><a name="0303c08" id="0303c08">界尊极福尽。还作牛领中虫。况复其余无</a><a name="0303c09" id="0303c09">福德者而复懈怠不勤忏悔。此亦譬如抱</a><a name="0303c10" id="0303c10">石沉渊求出良难</a><a name="0303c11" id="0303c11"><p>第三观我自身。虽有正因灵觉之性。而为</a><a name="0303c12" id="0303c12">烦恼黑暗丛林之所覆蔽。无了因力不能</a><a name="0303c13" id="0303c13">得显。我今应当发起胜心。破切无明颠倒</a><a name="0303c14" id="0303c14">重障。断灭生死虚伪苦因。显发如来大明</a><a name="0303c15" id="0303c15">觉慧。建立无上涅槃妙果</a><a name="0303c16" id="0303c16"><p>第四观如来身。无为寂照离四句绝百非。</a><a name="0303c17" id="0303c17">众德具足湛然常住。虽复方便入于灭度。</a><a name="0303c18" id="0303c18">慈悲救接未曾暂舍生。如是心可谓灭罪</a><a name="0303c19" id="0303c19">之良津除障之要行。是故弟子今日至诚</a><a name="0303c20" id="0303c20">归依佛</a><a name="0303c21" id="0303c21"><p>南无东方胜藏珠光佛　南无南方宝积示</a><a name="0303c22" id="0303c22">现佛　南无西方法界智灯佛　南无北方</a><a name="0303c23" id="0303c23">最胜降伏佛　南无东南方龙自在王佛</a><a name="0303c24" id="0303c24">　南无西南方转一切生死佛　南无西北方</a><a name="0303c25" id="0303c25">无边智自在佛　南无东北方无边功德月</a><a name="0303c26" id="0303c26">佛　南无下方海智神通佛　南无上方一</a><a name="0303c27" id="0303c27">切胜王佛　如是十方尽虚空界一切三宝</a><a name="0303c28" id="0303c28"><p>弟子等。无始以来至于今日。长养烦恼日</a><a name="0303c29" id="0303c29">深日厚日滋日茷。覆盖慧眼令无所见。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140303b.htm'><img src='up.gif' border=0></a>
<a href='T140304a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>