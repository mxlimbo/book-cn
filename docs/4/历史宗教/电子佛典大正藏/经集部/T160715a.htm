<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0678 相续解脱地波罗蜜了义经 0715a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 678 相续解脱地波罗蜜了义经</font> <font face='Arial'>(卷1)</font> <font face='Arial'>T16, p0715a</h2></font><hr>
<span class='old'>
</a><a name="0714c28" id="0714c28">菩萨超升离生彼分满足。而未能于微细犯</a><a name="0714c29" id="0714c29">戒行正知住。此则分不满足。为满足故方便</span><a name="0715a01" id="0715a01">进求到已满足。而未能具足世俗三昧正受。</a><a name="0715a02" id="0715a02">及满足闻持陀罗尼。此则分不满足。为满足</a><a name="0715a03" id="0715a03">故方便进求到已满足。而未能如所得菩提</a><a name="0715a04" id="0715a04">分法数数修习。亦未能舍正受法爱心。此则</a><a name="0715a05" id="0715a05">分不满足。为满足故方便进求到已满足。而</a><a name="0715a06" id="0715a06">未能观察真谛。不能舍一向背生死向涅槃</a><a name="0715a07" id="0715a07">意。行方便摄修菩提分法。此则分不满足。为</a><a name="0715a08" id="0715a08">满足故方便进求到已满足。而未能现前观</a><a name="0715a09" id="0715a09">诸行生。多住厌离多住无相。此则分不满足。</a><a name="0715a10" id="0715a10">为满足故方便进求到已满足。而未能多住</a><a name="0715a11" id="0715a11">不断无间无相思惟。此则分不满足。为满足</a><a name="0715a12" id="0715a12">故方便进求到已满足。而未能舍离无相有</a><a name="0715a13" id="0715a13">行及得相力。此则分不满足。为满足故方便</a><a name="0715a14" id="0715a14">进求到已满足。而未能究竟分别众相分别</a><a name="0715a15" id="0715a15">诸名。一切种说法得自在。此则分不满足。为</a><a name="0715a16" id="0715a16">满足故方便进求到已满足。而未能受得满</a><a name="0715a17" id="0715a17">足法身。此则分不满足。为满足故方便进求</a><a name="0715a18" id="0715a18">到已满足。而未能得一切尔焰无碍无障知</a><a name="0715a19" id="0715a19">见。此则分不满足。为满足故方便进求到已</a><a name="0715a20" id="0715a20">满足。彼分满足故一切分满足。观世音。是名</a><a name="0715a21" id="0715a21">四种清净十一种分摄一切诸地</a><a name="0715a22" id="0715a22"><p>观世音白佛言。世尊。何故初地名欢喜地。乃</a><a name="0715a23" id="0715a23">至佛地名为佛地。佛告观世音。出升大义。得</a><a name="0715a24" id="0715a24">出世间心胜妙欢喜故。初地名欢喜地。离一</a><a name="0715a25" id="0715a25">切细微犯戒故。第二地名离垢地。彼三昧闻</a><a name="0715a26" id="0715a26">持依无量智光明故。第三地名明地。以智火</a><a name="0715a27" id="0715a27">焰烧诸烦恼。修习菩提分法故。第四地名焰</a><a name="0715a28" id="0715a28">地。彼方便修习诸菩提分法。艰难勤苦而得</a><a name="0715a29" id="0715a29">自在故。第五地名难胜地。现前观察诸行生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160714c.htm'><img src='up.gif' border=0></a>
<a href='T160715b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>