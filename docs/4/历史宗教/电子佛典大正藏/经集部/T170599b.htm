<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0757 佛说身毛喜竖经 0599b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 757 佛说身毛喜竖经</font> <font face='Arial'>(卷3)</font> <font face='Arial'>T17, p0599b</h2></font><hr>
<span class='old'>
</a><a name="0599a28" id="0599a28">瘦。今时或谓。有苦行仙圣。身出威光。助佐滋</a><a name="0599a29" id="0599a29">益彼彼人众。岂非以我为妄语邪。故我怖彼</span><a name="0599b01" id="0599b01">妄语。厌谤仙圣之言。止而不受。舍利子。我时</a><a name="0599b02" id="0599b02">作是念已。乃渐增广随用食之。或绿豆汁。或</a><a name="0599b03" id="0599b03">黄豆汁。或赤豆汁。以资其命。如是渐次随用</a><a name="0599b04" id="0599b04">食故。身力势分渐渐而生。力势生已先诣龙</a><a name="0599b05" id="0599b05">河。次泥连河到已徐缓。沐浴其身。洁净清凉。</a><a name="0599b06" id="0599b06">渐次行至。一聚落中。有一女人。名曰善生。即</a><a name="0599b07" id="0599b07">以乳糜而奉于我。我既食已。乃诣邪[<a href='javascript:showpic("images/004555.gif")'>口*缚</a>]悉迦</a><a name="0599b08" id="0599b08">仙人住处。求吉祥草。得已执持。渐次往诣大</a><a name="0599b09" id="0599b09">菩提树。到已右绕其树三匝。于彼树下。内外</a><a name="0599b10" id="0599b10">周布吉祥之草。而为其座。舍利子。我时于上</a><a name="0599b11" id="0599b11">结加趺坐。端身正念。离诸欲染不善之法。</a><a name="0599b12" id="0599b12">有寻有伺。离生喜乐。证初禅定。次当止息寻</a><a name="0599b13" id="0599b13">伺。内心清净。住一境性。无寻无伺。定生喜</a><a name="0599b14" id="0599b14">乐。证二禅定。次当离于喜贪住舍念行。如实</a><a name="0599b15" id="0599b15">正知。身受妙乐。如圣所观。舍念之行。离喜妙</a><a name="0599b16" id="0599b16">乐。证三禅定。次当苦乐。悉断如先。所起悦意</a><a name="0599b17" id="0599b17">恼意。而悉离着。不苦不乐。舍念清净证四禅</a><a name="0599b18" id="0599b18">定。舍利子。我时次第。住三摩呬多心。清净洁</a><a name="0599b19" id="0599b19">白离随烦恼软品之业。安住不动。于初夜分。</a><a name="0599b20" id="0599b20">如实证得。天眼智明。心善开晓。舍利子。我所</a><a name="0599b21" id="0599b21">证得。天眼清净。过于人眼。观见世间一切有</a><a name="0599b22" id="0599b22">情。生灭好丑若贵若贱。随业所受皆如实知。</a><a name="0599b23" id="0599b23">若诸有情。于身口意。造不善业。毁谤贤圣。起</a><a name="0599b24" id="0599b24">于邪见。由彼积集邪见业故。身坏命终。堕在</a><a name="0599b25" id="0599b25">恶趣。生地狱中。若诸有情。于身口意。造众善</a><a name="0599b26" id="0599b26">业。不谤贤圣。起于正见。由彼积集正见业故。</a><a name="0599b27" id="0599b27">身坏命终。生于善趣天界之中。我于如是等</a><a name="0599b28" id="0599b28">事。以净天眼。而悉知见。又舍利子。我时次</a><a name="0599b29" id="0599b29">第。住三摩呬多心。清净洁白。离随烦恼软品<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170599a.htm'><img src='up.gif' border=0></a>
<a href='T170599c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>