<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0311b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷1)</font> 修行方便胜道决定分第八 <font face='Arial'>T15, p0311b</h2></font><hr>
<span class='old'>
</a><br><a name="0311a28" id="0311a28">　　八苦大地狱　　　各增十六分</a><br><a name="0311a29" id="0311a29">　　彼彼众苦类　　　无量边地狱</span><br><a name="0311b01" id="0311b01">　　众生生彼处　　　随行受众苦</a><br><a name="0311b02" id="0311b02">　　我于此恶道　　　未离或牵来</a><br><a name="0311b03" id="0311b03">　　如八大地狱　　　谁能尽称说</a><br><a name="0311b04" id="0311b04">　　其中无量苦　　　难可得边际</a><br><a name="0311b05" id="0311b05">　　设人有百头　　　头各有百舌</a><br><a name="0311b06" id="0311b06">　　欲说地狱苦　　　穷劫不能尽</a><br><a name="0311b07" id="0311b07">　　如愚黠地经　　　唯佛善分别</a><br><a name="0311b08" id="0311b08">　　我悉能究竟　　　无有能测者</a><br><a name="0311b09" id="0311b09">　　轮回苦毒海　　　往返无量劫</a><br><a name="0311b10" id="0311b10">　　颠倒不善行　　　致此大苦果</a><br><a name="0311b11" id="0311b11">　　自见宿命时　　　是痛曾悉经</a><br><a name="0311b12" id="0311b12">　　修行忆本苦　　　便得顺涅槃</a><br><a name="0311b13" id="0311b13">　　闇冥心增上　　　畜生不净业</a><br><a name="0311b14" id="0311b14">　　受痴不爱果　　　种种苦报身</a><br><a name="0311b15" id="0311b15">　　九万九千种　　　形类各别异</a><br><a name="0311b16" id="0311b16">　　空行水陆性　　　蚑行蠕动类</a><br><a name="0311b17" id="0311b17">　　随业各受生　　　宛转此剧处</a><br><a name="0311b18" id="0311b18">　　一切诸畜生　　　展转相残食</a><br><a name="0311b19" id="0311b19">　　我以愚痴故　　　悉增受此苦</a><br><a name="0311b20" id="0311b20">　　顾此而怀惧　　　心与厌患俱</a><br><a name="0311b21" id="0311b21">　　修行深忧厌　　　则于苦决定</a><br><a name="0311b22" id="0311b22">　　修行已如是　　　方便生厌离</a><br><a name="0311b23" id="0311b23">　　又复自亿念　　　饿鬼无量苦</a><br><a name="0311b24" id="0311b24">　　咽细如针孔　　　巨身如沃焦</a><br><a name="0311b25" id="0311b25">　　于此无数劫　　　饥渴极热恼</a><br><a name="0311b26" id="0311b26">　　见天降甘雨　　　欲饮成炭火</a><br><a name="0311b27" id="0311b27">　　如彼四大海　　　深广无崖底</a><br><a name="0311b28" id="0311b28">　　饮之令悉尽　　　不能止饥渴</a><br><a name="0311b29" id="0311b29">　　裸形被长发　　　状烧多罗树<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150311a.htm'><img src='up.gif' border=0></a>
<a href='T150311c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>