<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0765 本事经 0687c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 765 本事经</font> <font face='Arial'>(卷5)</font> 挍正后序 <font face='Arial'>T17, p0687c</h2></font><hr>
<span class='old'>
</a><a name="0687b28" id="0687b28">沼。无有扰浊及诸垢秽。有明眼人。住其岸上。</a><a name="0687b29" id="0687b29">作意观察。其中所有。螺蛤龟鱼。砾石等类。</span><a name="0687c01" id="0687c01">行住普侧。极易可见。所以者何。水无扰浊及</a><a name="0687c02" id="0687c02">垢秽故。如是众生。若有于心能善守护。则能</a><a name="0687c03" id="0687c03">善护身语意业。若能善护身语意业。是人</a><a name="0687c04" id="0687c04">即为身语意业皆不败坏。身语意业不败坏</a><a name="0687c05" id="0687c05">故。其心即无扰浊垢秽。心无扰浊及垢秽者。</a><a name="0687c06" id="0687c06">能正了知自利乐事他利乐事俱利乐事。斯</a><a name="0687c07" id="0687c07">有是处。能正了知善言说义恶言说义。斯</a><a name="0687c08" id="0687c08">有是处。能证一切胜上人法真圣智见。斯有</a><a name="0687c09" id="0687c09">是处。所以者何。心无扰浊及垢秽故。苾刍</a><a name="0687c10" id="0687c10">当知。心杂染故。有情杂染。心清净故。有情</a><a name="0687c11" id="0687c11">清净。是故杂染清净二法。皆依止心。从心所</a><a name="0687c12" id="0687c12">起。尔时世尊。重摄此义。式漏曰</a><a name="0687c13" id="0687c13"><p class='lg'>　　若不护于心　　　随顺于诸欲</a><br><a name="0687c14" id="0687c14">　　恒驰散放逸　　　一切无不为</a><br><a name="0687c15" id="0687c15">　　若善护于心　　　不随顺诸欲</a><br><a name="0687c16" id="0687c16">　　无驰散放逸　　　一切皆防护</a><br><a name="0687c17" id="0687c17">　　世间聪慧人　　　能防身语意</a><br><a name="0687c18" id="0687c18">　　令不造诸恶　　　名真健丈夫　</p></a><a name="0687c19" id="0687c19"><p>复从世尊闻如是语。苾刍当知。有二种见。令</a><a name="0687c20" id="0687c20">诸有情展转相违互为怨害。云何为二。所谓</a><a name="0687c21" id="0687c21">有见。及无有见。诸有沙门或婆罗门。摄受</a><a name="0687c22" id="0687c22">有见。习行有见。耽著有见。与诸爱乐。无有见</a><a name="0687c23" id="0687c23">者。展转相违互为怨害。称赞有见。最为第</a><a name="0687c24" id="0687c24">一。诸有沙门或婆罗门。摄无有见。习无有见。</a><a name="0687c25" id="0687c25">着无有见。与其爱乐。诸有见者。展转相违互</a><a name="0687c26" id="0687c26">为怨害。赞无有见。最为第一。若有沙门或婆</a><a name="0687c27" id="0687c27">罗门。于此二见。诸集灭味。过患出离。不以</a><a name="0687c28" id="0687c28">正慧。如实了知。我说彼人。名无智见。有贪</a><a name="0687c29" id="0687c29">嗔痴。有违有害。无慧无明。不能解脱生老<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170687b.htm'><img src='up.gif' border=0></a>
<a href='T170688a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>