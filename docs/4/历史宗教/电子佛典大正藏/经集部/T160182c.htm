<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0182c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷7)</font> 叹教品第二十五 <font face='Arial'>T16, p0182c</h2></font><hr>
<span class='old'>
</a><a name="0182b28" id="0182b28">德。若满一劫若过一劫犹不能尽。何以故。诸</a><a name="0182b29" id="0182b29">菩萨等发如是心能成大事。难胜难坏最上</span><a name="0182c01" id="0182c01">最妙。能与众生一切乐具。转三界苦生大智</a><a name="0182c02" id="0182c02">慧。难测崖底无所障阂大智光明。舍利弗。</a><a name="0182c03" id="0182c03">以要言之。诸菩萨心所成大事说不可尽。舍</a><a name="0182c04" id="0182c04">利弗。譬如三千大千世界初渐起时。当知便</a><a name="0182c05" id="0182c05">为其中所有一切众生作依止处。菩萨如是</a><a name="0182c06" id="0182c06">初发阿耨多罗三藐三菩提心。当知便为无</a><a name="0182c07" id="0182c07">量众生得智慧故。舍利弗。譬如须弥山王初</a><a name="0182c08" id="0182c08">渐起时。当知便为无量诸天作所住处。因是</a><a name="0182c09" id="0182c09">山王。忉利诸天便能破坏阿修罗众。菩萨如</a><a name="0182c10" id="0182c10">是初发阿耨多罗三藐三菩提心。修道成佛</a><a name="0182c11" id="0182c11">能为无量无数弟子作依止处。如忉利天因</a><a name="0182c12" id="0182c12">须弥山则能破坏阿修罗众。如是众生因如</a><a name="0182c13" id="0182c13">来故能坏魔众。舍利弗。譬如铁围山王初渐</a><a name="0182c14" id="0182c14">起时。当知便为其中众生。障蔽八哆呵婆罗</a><a name="0182c15" id="0182c15">风便不能坏。菩萨如是初发无上菩提之</a><a name="0182c16" id="0182c16">心。渐次转高坚固难沮。当知能为亲近菩萨</a><a name="0182c17" id="0182c17">所有众生。障诸魔风使不恼坏。舍利弗。如雪</a><a name="0182c18" id="0182c18">山王初渐起时。当知便为诸药草木依止生</a><a name="0182c19" id="0182c19">处。菩萨如是。初生之时。便为无量无数</a><a name="0182c20" id="0182c20">众生。习诸法药坏烦恼疾。舍利弗。譬如宝</a><a name="0182c21" id="0182c21">性初始生时。当知便为无量百千万亿众生</a><a name="0182c22" id="0182c22">作利益分。菩萨如是。从初始起大智宝性。</a><a name="0182c23" id="0182c23">当知便为无量无边阿僧祇众生作利益分。</a><a name="0182c24" id="0182c24">舍利弗。譬如日天子宫初欲成时。当知便为</a><a name="0182c25" id="0182c25">照四天下八万诸洲能照能热。菩萨如是从</a><a name="0182c26" id="0182c26">初始起渐渐增长成佛住处。当知便为三千</a><a name="0182c27" id="0182c27">大千世界众生作大法明。亦能干竭诸贪爱</a><a name="0182c28" id="0182c28">恚烦恼淤泥。舍利弗。譬如阿耨达池初渐</a><a name="0182c29" id="0182c29">起时。当知便为阿耨达龙作所住处。从此池<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160182b.htm'><img src='up.gif' border=0></a>
<a href='T160183a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>