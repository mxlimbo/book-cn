<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0797b 佛说贫穷老公经 0743c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 797b 佛说贫穷老公经</font> <font face='Arial'>(卷1)</font> <font face='Arial'>T17, p0743c</h2></font><hr>
<span class='old'>
</a><a name="0743b28" id="0743b28">而视之。似如有相。而贫穷辛苦。衣不盖形。</a><a name="0743b29" id="0743b29">五体裸露。腹恒饥虚。行步时动。小有气息。</span><a name="0743c01" id="0743c01">扶杖而来。求欲见佛。释梵侍门。敕不通之。</a><a name="0743c02" id="0743c02">老公因大唤曰。吾虽贫贱民之厮下。千载</a><a name="0743c03" id="0743c03">有幸。今得值佛。欲问罪福。求离众苦。我闻</a><a name="0743c04" id="0743c04">世尊仁慈普逮。万物蒙赖。莫不受恩。是以</a><a name="0743c05" id="0743c05">远来。乞一示见。而卿断我。既违我愿。有误</a><a name="0743c06" id="0743c06">圣意。岂宜可尔乎。佛以知之。顾语阿难。汝</a><a name="0743c07" id="0743c07">宁见长寿耆年有相老公。而罪未毕者乎。</a><a name="0743c08" id="0743c08">阿难叉手白佛言。安有相福耆寿。而有罹</a><a name="0743c09" id="0743c09">罪。罹罪之人。岂复有相。今在何许生所</a><a name="0743c10" id="0743c10">未见。佛言。近在门外。释梵断之。可唤使</a><a name="0743c11" id="0743c11">前。于是老公。匍匐寸进。为佛作礼。悲喜交</a><a name="0743c12" id="0743c12">流。而白佛言。我生世不幸贫穷辛苦饥饿</a><a name="0743c13" id="0743c13">寒冻。求死不得。活无所赖。人命至重。不能</a><a name="0743c14" id="0743c14">自弃。闻佛在世。心独欢喜。昼夜发心。愿一</a><a name="0743c15" id="0743c15">奉颜。由来十年。今始得果。向在门外。久</a><a name="0743c16" id="0743c16">不得前。计欲还去。气力不堪。进退无路。</a><a name="0743c17" id="0743c17">但恐命绝。秽污圣门。重增其罪。不悟天尊。</a><a name="0743c18" id="0743c18">已哀矜之。得蒙前进。不夺本愿。如此而死</a><a name="0743c19" id="0743c19">无复恨矣。惟欲速终。毕罪后世。愿得垂恩</a><a name="0743c20" id="0743c20">施其上慧。佛言。人之受生。生死因缘。以多</a><a name="0743c21" id="0743c21">因缘。致有罪根。今我为汝。说其本源。卿前</a><a name="0743c22" id="0743c22">世时。生豪强大国明慧王家。时为太子。憍</a><a name="0743c23" id="0743c23">贵非凡。上为父母所爱。下为臣民所敬。用</a><a name="0743c24" id="0743c24">此恣意。轻凌于人。高目大视。矜抗邈然。财</a><a name="0743c25" id="0743c25">宝亿万。皆是民物。百姓贫弊。皆坐课敛。</a><a name="0743c26" id="0743c26">惟知聚积财物。不肯布施。时有贫寒沙</a><a name="0743c27" id="0743c27">门。名曰静志。从远国来。故往诣卿。所求不</a><a name="0743c28" id="0743c28">多。惟法衣耳。而卿了不当。接遇之甚恶。既</a><a name="0743c29" id="0743c29">不乞衣。又不与食。空坐着前。去复不听。昼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170743b.htm'><img src='up.gif' border=0></a>
<a href='T170744a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>