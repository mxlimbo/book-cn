<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0796 佛说见正经 0741c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 796 佛说见正经</font> <font face='Arial'>(卷1)</font> <font face='Arial'>T17, p0741c</h2></font><hr>
<span class='old'>
</a><a name="0741b28" id="0741b28">幽冥。乃进极远。而望欲见五色。可得见乎。诸</a><a name="0741b29" id="0741b29">弟子言。愚人背明向冥。愈进闇。终无见色</span><a name="0741c01" id="0741c01">时也</a><a name="0741c02" id="0741c02"><p>佛告诸弟子。人在生死。亦如此。一切人民。蚑</a><a name="0741c03" id="0741c03">行蜎飞蠕动之类。已受身形。痴冥闇蔽。无有</a><a name="0741c04" id="0741c04">道行。不学身事意事。未得慧眼。而欲知生</a><a name="0741c05" id="0741c05">死所趣识神往来面相答报。如月晦夜阴欲</a><a name="0741c06" id="0741c06">视五色。终不得见也。若修行经戒三十七品。</a><a name="0741c07" id="0741c07">守摄其意。就清净行。如随持炬火人见别五</a><a name="0741c08" id="0741c08">色。人随佛法教。则能了别死生。具见五道识</a><a name="0741c09" id="0741c09">神往来所堕善恶处。如炬火之照色。皆悉了</a><a name="0741c10" id="0741c10">见。人初不学身事意事。背于经戒。随俗三流。</a><a name="0741c11" id="0741c11">快意自从。断割真法。不信不乐。不肯奉行。如</a><a name="0741c12" id="0741c12">背炬入冥。疑结日甚。终无见知有解了时</a><a name="0741c13" id="0741c13">也。佛告诸弟子。莫顺汝愚痴闭结之意。而不</a><a name="0741c14" id="0741c14">信清净正真之道。自堕地狱。为身受痛。我故</a><a name="0741c15" id="0741c15">引譬。以解了汝等。常当勤力奉行经戒。以着</a><a name="0741c16" id="0741c16">心中。佛告诸弟子。人生是世禀受身形。肉眼</a><a name="0741c17" id="0741c17">所见。现在之事。父母亲属。察察了了。然不能</a><a name="0741c18" id="0741c18">复见知前世所从来处。于是当老死。往生后</a><a name="0741c19" id="0741c19">世。更受身形。则亦不能复识知今世之事也。</a><a name="0741c20" id="0741c20">所以者何。一生一死。识神转易。十二因缘。痴</a><a name="0741c21" id="0741c21">为其主。懵懵冥闇。转不识故。诸弟子。譬如</a><a name="0741c22" id="0741c22">煮练白丝染作异色。青黄赤黑。变本易故。不</a><a name="0741c23" id="0741c23">可复转还也。生死转易。如丝受色。识无常体</a><a name="0741c24" id="0741c24">随行染着。未有净眼。不识其故心意为法所</a><a name="0741c25" id="0741c25">念即成。人在一世。心念万端。善恶报受。受新</a><a name="0741c26" id="0741c26">故灭。生死之法。痴闇之常然也。其欲知见生</a><a name="0741c27" id="0741c27">死往来。当广学行身意之事。深入清净。思惟</a><a name="0741c28" id="0741c28">本末。尔乃开寤。如卧寤也。佛告诸弟子。识神</a><a name="0741c29" id="0741c29">为痴冥法。生作善恶行。死转往受。随善恶行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170741b.htm'><img src='up.gif' border=0></a>
<a href='T170742a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>