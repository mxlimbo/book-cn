<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0626 佛说阿阇世王经 0396a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 626 佛说阿阇世王经</font> <font face='Arial'>(卷1)</font> <font face='Arial'>T15, p0396a</h2></font><hr>
<span class='old'>
</a><a name="0395c28" id="0395c28">今当为我解说吾之狐疑。令心而得开至死无</a><a name="0395c29" id="0395c29">余疑。令重罪而得微轻。佛念阿阇世王。其所</span><a name="0396a01" id="0396a01">说甚深而微妙。是病莫能疗之者。独佛文殊</a><a name="0396a02" id="0396a02">师利而有感应。舍利弗承佛威神。谓阿阇世。</a><a name="0396a03" id="0396a03">欲决狐疑者明旦作食。请文殊师利等。令到</a><a name="0396a04" id="0396a04">其宫受之者。其若之官属皆当得其福。并罗</a><a name="0396a05" id="0396a05">阅国诸民。皆因是功德可而为本。阿阇世王</a><a name="0396a06" id="0396a06">则白文殊师利。惟加大恩。明旦屈德就宫而</a><a name="0396a07" id="0396a07">食则文殊师利答言。以足可为供养已。文殊</a><a name="0396a08" id="0396a08">师利复言。佛法非以衣食故。阿阇世即白。当</a><a name="0396a09" id="0396a09">何以施之。则答言。若深入微妙。其事审谛无</a><a name="0396a10" id="0396a10">所污亦无所著。亦无所疑无所难。无所畏无</a><a name="0396a11" id="0396a11">所一惧。如是者以为得哀。文殊师利复语阿</a><a name="0396a12" id="0396a12">阇世。念诸法。亦不念有亦不念无。是者以为</a><a name="0396a13" id="0396a13">得哀。不当念过去意。亦不当念当来意。亦不</a><a name="0396a14" id="0396a14">当念现在意。作是者以得加哀。汝不当念一</a><a name="0396a15" id="0396a15">切之所可见者。亦不诚作是者以得加哀。阿</a><a name="0396a16" id="0396a16">阇世王复白文殊师利。如所言。悉法之所载</a><a name="0396a17" id="0396a17">无有异。惟以身故当加哀受其请。文殊师利</a><a name="0396a18" id="0396a18">复言。且止。其道者非以是故。若饮若食。若王</a><a name="0396a19" id="0396a19">不念有吾有我寿命人。以念是者以得加哀。</a><a name="0396a20" id="0396a20">若心无所持亦无所缘。亦不四大亦不五阴。</a><a name="0396a21" id="0396a21">亦不六衰亦不持三界。亦不于功德亦不念</a><a name="0396a22" id="0396a22">无有功德。亦不于俗亦不于道。亦不于罪亦</a><a name="0396a23" id="0396a23">不于无罪。亦不于余亦不于无余。亦不于脱</a><a name="0396a24" id="0396a24">亦不于无脱。亦不于生死亦不于泥洹。作如</a><a name="0396a25" id="0396a25">是者以得加哀。阿阇世王复白文殊师利。闻</a><a name="0396a26" id="0396a26">如是法倍复踊跃。以是故欲请之。令我缘</a><a name="0396a27" id="0396a27">是而得安隐。文殊师利答言。汝希望有所</a><a name="0396a28" id="0396a28">缘欲得安隐。是以不缘则无安隐。所以者</a><a name="0396a29" id="0396a29">何。因其法无所缘无有安。不念是亦不贡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150395c.htm'><img src='up.gif' border=0></a>
<a href='T150396b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>