<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0199b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷34)</font> 观天品第六之一四天王初 <font face='Arial'>T17, p0199b</h2></font><hr>
<span class='old'>
</a><a name="0199a28" id="0199a28">莫能知者。虽世间法。无人能见</a><a name="0199a29" id="0199a29"><p>复次诸天子。云何名曰第十一中阴有耶。诸</span><a name="0199b01" id="0199b01">饿鬼等。以不善业。生饿鬼中。恶业既尽。受余</a><a name="0199b02" id="0199b02">善业。本于余道。所作善业可爱之业。犹如父</a><a name="0199b03" id="0199b03">母。欲生天中。则有相现。云何尽有而心相现。</a><a name="0199b04" id="0199b04">诸天子。若饿鬼中死。欲生天上。于饿鬼中。饥</a><a name="0199b05" id="0199b05">渴烧身。嫉妒破坏。常贪饮食。常念浆水。但念</a><a name="0199b06" id="0199b06">饮食。余无所知。命欲终时。不复起念。本念</a><a name="0199b07" id="0199b07">皆灭。其身无热。柔软清凉。身有长毛。遍身</a><a name="0199b08" id="0199b08">恶虫。皆悉堕落。面色清净。凉风触身。临至命</a><a name="0199b09" id="0199b09">终。悉无饥渴。诸根净洁。雕鹫乌鸱。诸恶禽</a><a name="0199b10" id="0199b10">兽。常啄其眼。至临终时。皆悉不近。见饮食</a><a name="0199b11" id="0199b11">河。盈溢充满。入中阴有。以前习故。虽见饮</a><a name="0199b12" id="0199b12">食。不饮不食。唯以目视。如人梦中见食。不</a><a name="0199b13" id="0199b13">饮不食。或如梦食。虽食不饱。如是虽见。而未</a><a name="0199b14" id="0199b14">饱满。唯生欢喜。见天可爱。如觉见色。心即生</a><a name="0199b15" id="0199b15">念。走往趣之。悕望欲往至于彼处。念已即趣。</a><a name="0199b16" id="0199b16">生于天上。是名十一中阴有也</a><a name="0199b17" id="0199b17"><p>复次诸天子。云何名曰第十二中阴有耶。希</a><a name="0199b18" id="0199b18">有之业。以愚痴故。受畜生身。无量种类多痴</a><a name="0199b19" id="0199b19">因缘。业成熟故。余业受于无量百千亿生死</a><a name="0199b20" id="0199b20">之身。业成就故。堕于地狱饿鬼畜生。于无量</a><a name="0199b21" id="0199b21">劫所作之业轮转世间。不可穷尽。不可思量。</a><a name="0199b22" id="0199b22">无始邪曲。不作利益恼害众生轮转无穷。于</a><a name="0199b23" id="0199b23">畜生中。无量种类。无量种食。无量诸道。无量</a><a name="0199b24" id="0199b24">种身。无量种地。有无量种诸心种子。造无量</a><a name="0199b25" id="0199b25">业。或教他不信。作诸恶业。受报既尽。犹如</a><a name="0199b26" id="0199b26">渧于大海之水。令海枯竭。业海生渧。畜生</a><a name="0199b27" id="0199b27">业尽。以余善业。畜生中死。生二天处。或生四</a><a name="0199b28" id="0199b28">天王天。或生三十三天。于畜生恶道苦报欲</a><a name="0199b29" id="0199b29">尽。将得脱身。则有相现。其相所缘。有无量种。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170199a.htm'><img src='up.gif' border=0></a>
<a href='T170199c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>