<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0479a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷3)</font> <font face='Arial'>T14, p0479a</h2></font><hr>
<span class='old'>
</a><a name="0478c28" id="0478c28">惜身命修行忍辱。不放逸者于诸众生无侵</a><a name="0478c29" id="0478c29">害心。又精进者进诸善法无有厌惓。不放逸</span><a name="0479a01" id="0479a01">者进诸善根向无上道。又精进者于诸禅支</a><a name="0479a02" id="0479a02">心无疲惓。不放逸者于诸禅支不贪味着。</a><a name="0479a03" id="0479a03">又精进者进诸多闻无有厌足。不放逸者正</a><a name="0479a04" id="0479a04">念修行圣智圣慧。又精进者不舍四摄。不放</a><a name="0479a05" id="0479a05">逸者起化众生。又精进者身心坚住。不放逸</a><a name="0479a06" id="0479a06">者不得身心舍离着法。又精进者慈心等缘</a><a name="0479a07" id="0479a07">一切众生。不放逸者不得所缘众生慈法。又</a><a name="0479a08" id="0479a08">精进者教他众生发一切智心。不放逸者观</a><a name="0479a09" id="0479a09">一切法皆悉如幻。而不舍离一切智心。又精</a><a name="0479a10" id="0479a10">进者发起三昧。不放逸者将护不令堕于漏</a><a name="0479a11" id="0479a11">尽。又精进者如救头然修集圣谛。不放逸者</a><a name="0479a12" id="0479a12">不随证灭。又精进者为满诸相集善无惓。不</a><a name="0479a13" id="0479a13">放逸者观于法身。又精进者修净佛土。不放</a><a name="0479a14" id="0479a14">逸者净众生界。又精进者集三十七助菩提</a><a name="0479a15" id="0479a15">法。不放逸者安住寂静解脱之法。胜志当知。</a><a name="0479a16" id="0479a16">菩萨所有善方便业。皆由精进而得成办。菩</a><a name="0479a17" id="0479a17">萨所有一切智业。因不放逸而得成就。是故</a><a name="0479a18" id="0479a18">说言。菩萨成就智慧方便。不畏退转无上正</a><a name="0479a19" id="0479a19">道。说是法时。胜志外道得无生法忍。心净</a><a name="0479a20" id="0479a20">喜悦上升虚空高七多罗树。三千大千世界</a><a name="0479a21" id="0479a21">六种震动大光普照。诸天伎乐不鼓自鸣。天</a><a name="0479a22" id="0479a22">雨众华。尔时世尊知胜志心而便微笑。诸佛</a><a name="0479a23" id="0479a23">常法若微笑时。若干百千杂色光炎从面门</a><a name="0479a24" id="0479a24">出。普照无量无边世界。上过梵世障日月光</a><a name="0479a25" id="0479a25">隐蔽魔宫。还右绕身百千匝已。从顶上入。尔</a><a name="0479a26" id="0479a26">时大德阿难承佛神力。从坐而起正于衣</a><a name="0479a27" id="0479a27">服。偏袒右肩右膝着地。向佛合掌而说偈</a><a name="0479a28" id="0479a28">言</a><a name="0479a29" id="0479a29"><p class='lg'>　　智慧福力华　　　圆光导世间<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140478c.htm'><img src='up.gif' border=0></a>
<a href='T140479b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>