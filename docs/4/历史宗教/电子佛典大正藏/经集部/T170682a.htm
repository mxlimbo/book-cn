<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0765 本事经 0682a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 765 本事经</font> <font face='Arial'>(卷4)</font> 挍正后序 <font face='Arial'>T17, p0682a</h2></font><hr>
<span class='old'>
</a><a name="0681c28" id="0681c28">门。或婆罗门天魔梵等。曾未有能如法转者。</a><a name="0681c29" id="0681c29">云何二法。一者无明。二者有爱。一切如来</span><a name="0682a01" id="0682a01">应正等觉。怜愍世间出兴于世。皆为永断。</a><a name="0682a02" id="0682a02">除舍此二。转于贤圣无上法轮。广说乃至曾</a><a name="0682a03" id="0682a03">未有能如法转者。若能永断除舍一切所有</a><a name="0682a04" id="0682a04">无明及诸有爱。令其永尽。无有遗余。便能永</a><a name="0682a05" id="0682a05">断一切烦恼诸杂染法。是则名为出诸坑堑。</a><a name="0682a06" id="0682a06">越诸垣墙。破诸关键摧伊师迦。是真贤圣。</a><a name="0682a07" id="0682a07">是正法幢。是大沙门。是婆罗门。是真聪慧。是</a><a name="0682a08" id="0682a08">真沐浴。是真智者。是真调顺至调顺地。名世</a><a name="0682a09" id="0682a09">福田。尔时世尊。重摄此义。式漏曰</a><a name="0682a10" id="0682a10"><p class='lg'>　　无上正等觉　　　商主世间尊</a><br><a name="0682a11" id="0682a11">　　大雄大丈夫　　　拔众毒箭者</a><br><a name="0682a12" id="0682a12">　　哀愍诸世间　　　为断除二法</a><br><a name="0682a13" id="0682a13">　　谓无明有爱　　　转无上法轮</a><br><a name="0682a14" id="0682a14">　　是苦是苦因　　　是众苦永灭</a><br><a name="0682a15" id="0682a15">　　是八支圣道　　　趣灭苦涅槃</a><br><a name="0682a16" id="0682a16">　　智者闻斯法　　　信解等坚牢</a><br><a name="0682a17" id="0682a17">　　达诸法正真　　　断无明有爱</a><br><a name="0682a18" id="0682a18">　　无明有爱除　　　诸杂染皆灭</a><br><a name="0682a19" id="0682a19">　　至善调顺地　　　名世良福田　</p></a><a name="0682a20" id="0682a20"><p>吾从世尊。闻如是语。苾刍当知。有二苦事。最</a><a name="0682a21" id="0682a21">为难忍。一剃须发。二常乞求。所以者何。世间</a><a name="0682a22" id="0682a22">怨嫌。兴咒诅者。作是愿言。愿彼贫穷。剃除须</a><a name="0682a23" id="0682a23">发。服故弊衣。手持瓦器。从家至家。行乞自</a><a name="0682a24" id="0682a24">活。诸有净信善男子等。受持此法。而出家者。</a><a name="0682a25" id="0682a25">非为王贼债主怖畏之所逼切。非恐不活。</a><a name="0682a26" id="0682a26">而舍居家。但为超度生老病死愁叹忧苦热</a><a name="0682a27" id="0682a27">恼等法。但为灭除纯大苦蕴。我诸弟子。求</a><a name="0682a28" id="0682a28">如是事。正信出家。为利自他。受持此法。或有</a><a name="0682a29" id="0682a29">如是。而出家已。未经几时。则便宽慢。放逸懈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170681c.htm'><img src='up.gif' border=0></a>
<a href='T170682b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>