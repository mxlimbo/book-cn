<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0565 顺权方便经 0927b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 565 顺权方便经</font> <font face='Arial'>(卷2)</font> 假号品第四 <font face='Arial'>T14, p0927b</h2></font><hr>
<span class='old'>
</a><br><a name="0927a28" id="0927a28">　　尘劳热若斯　　　能脱淫欲难</a><br><a name="0927a29" id="0927a29">　　晓了诸法义　　　而消大恐畏</span><br><a name="0927b01" id="0927b01">　　以断此诸难　　　明智所解脱</a><br><a name="0927b02" id="0927b02">　　吾不慕贪欲　　　以义解智慧</a><br><a name="0927b03" id="0927b03">　　诸义无有义　　　所谓世间欲　</p></a><a name="0927b04" id="0927b04"><p>尔时贤者须菩提。问其女曰。姊以何所善权</a><a name="0927b05" id="0927b05">方便。而不弃舍一切众生。随时之宜悉开化</a><a name="0927b06" id="0927b06">之。又有仁者当晓此意。女人在世多慕欲</a><a name="0927b07" id="0927b07">乐。而不以厌踰于男子。女人情兴好于欲乐。</a><a name="0927b08" id="0927b08">以故菩萨行权方便而导引之。故现女像因</a><a name="0927b09" id="0927b09">教诲之。男子之身不可现入贵人淫女。须菩</a><a name="0927b10" id="0927b10">提问。今姊何故女人之像化众女人乎。于彼</a><a name="0927b11" id="0927b11">世时转女菩萨。现女人像须臾一时。由十二</a><a name="0927b12" id="0927b12">年现其像貌。为尊者子清净衣被着男子服。</a><a name="0927b13" id="0927b13">问须菩提。仁为凡夫学从致乎。须菩提答曰。</a><a name="0927b14" id="0927b14">吾非学也。亦非凡夫。其女报曰。如是如是。</a><a name="0927b15" id="0927b15">唯须菩提。我无所持。时尊者子念须菩提。</a><a name="0927b16" id="0927b16">若斯成就深妙智慧菩萨之业。修平等行。以</a><a name="0927b17" id="0927b17">是相问。时族姓子。知须菩提心之所念。谓</a><a name="0927b18" id="0927b18">须菩提。我以斯问。唯须菩提。云何漏尽。分</a><a name="0927b19" id="0927b19">别部居意之所归。须菩提答曰。吾非漏尽。</a><a name="0927b20" id="0927b20">女又问曰。何谓其漏。不尽去来今现在过</a><a name="0927b21" id="0927b21">去已尽当来未至现在无住。诸未来尽不可</a><a name="0927b22" id="0927b22">得。是亦无尽。又现在者。已归于尽。而无所</a><a name="0927b23" id="0927b23">住。亦不可尽</a><a name="0927b24" id="0927b24"><p>须菩提答曰。唯族姓子。我不堪任发遣诸问。</a><a name="0927b25" id="0927b25">日时且中余有少许食时欲到。今欲分卫将</a><a name="0927b26" id="0927b26">无失时。时族姓子有三昧。名普周佛土妙华。</a><a name="0927b27" id="0927b27">以是三昧而以正受。其族姓子。这三昧已。</a><a name="0927b28" id="0927b28">遥见须菩提。其身现在一切十方不可计限</a><a name="0927b29" id="0927b29">诸佛国土。住于佛边而住侍焉。在于彼土。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140927a.htm'><img src='up.gif' border=0></a>
<a href='T140927c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>