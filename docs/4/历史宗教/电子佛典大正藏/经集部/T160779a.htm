<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0684 佛说父母恩难报经 0779a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 684 佛说父母恩难报经</font> <font face='Arial'>(卷1)</font> <font face='Arial'>T16, p0779a</h2></font><hr>
<span class='old'>
</a><a name="0778c28" id="0778c28"><p>闻如是。一时婆伽婆。在舍卫城。祇树给孤</a><a name="0778c29" id="0778c29">独园。尔时世尊。告诸比丘。父母于子。有大</span><a name="0779a01" id="0779a01">增益。乳餔长养。随时将育。四大得成。右</a><a name="0779a02" id="0779a02">肩负父。左肩负母。经历千年。正使便利背</a><a name="0779a03" id="0779a03">上。然无有怨心于父母。此子犹不足报父母</a><a name="0779a04" id="0779a04">恩。若父母无信教令信。获安隐处。无戒与</a><a name="0779a05" id="0779a05">戒教授。获安隐处。不闻使闻教授。获安隐</a><a name="0779a06" id="0779a06">处。悭贪教令好施。劝乐教授。获安隐处。无</a><a name="0779a07" id="0779a07">智慧教令黠慧。劝乐教授。护安隐处。如是</a><a name="0779a08" id="0779a08">信如来至真等正觉明行成为善逝世间解无</a><a name="0779a09" id="0779a09">上士道法御天人师号佛世尊。教信法教授。</a><a name="0779a10" id="0779a10">获安隐处。诸法甚深。现身获果。义味甚深。</a><a name="0779a11" id="0779a11">如是智者。明通此行。教令信圣众。如来圣</a><a name="0779a12" id="0779a12">众。甚清净行。直不曲常和合。法法成就。戒</a><a name="0779a13" id="0779a13">成就。三昧成就。智慧成就。解脱成就。解脱</a><a name="0779a14" id="0779a14">见慧成就。所谓圣众。四双八辈。是谓如来</a><a name="0779a15" id="0779a15">圣众。最尊最贵。当尊奉敬仰。是世间无上</a><a name="0779a16" id="0779a16">福田。如是诸子。当教父母行慈。诸比丘有</a><a name="0779a17" id="0779a17">二子。所生子所养子。是谓比丘有二子。是</a><a name="0779a18" id="0779a18">故诸比丘。当学所生子。口出法味。如是诸</a><a name="0779a19" id="0779a19">比丘。当作是学。尔时诸比丘。闻佛所说。欢</a><a name="0779a20" id="0779a20">喜奉行</a><a name="0779a21" id="0779a21">佛说父母恩难报经<p class='juan'>
</p>

<p><p><p><a name="0779a22" id="0779a22"></a><a name="0779a23" id="0779a23"></a><a name="0779a24" id="0779a24"><p><b>　　<A NAME="n415"></A>No. 685 [No. 686]</b></a><a name="0779a25" id="0779a25"><p class='juan'>
佛说盂兰盆经</p>
</a><a name="0779a26" id="0779a26"></a><a name="0779a27" id="0779a27"><p><span class='byline'>　　　　西晋月氏三藏竺法护译</span><br></a><a name="0779a28" id="0779a28"><p>闻如是。一时佛在舍卫国祇树给孤独园。大</a><a name="0779a29" id="0779a29">目干连始得六通。欲度父母报乳哺之恩。即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160778c.htm'><img src='up.gif' border=0></a>
<a href='T160779b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>