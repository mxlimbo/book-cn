<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0462c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷1)</font> 无常品第五 <font face='Arial'>T17, p0462c</h2></font><hr>
<span class='old'>
</a><br><a name="0462b28" id="0462b28">　　劫树发金光　　　叶布琉璃色</a><br><a name="0462b29" id="0462b29">　　尼俱律陀树　　　银光相间错</span><br><a name="0462c01" id="0462c01">　　莲蘤悉开敷　　　众蜂如音乐</a><br><a name="0462c02" id="0462c02">　　有上妙璎珞　　　奇巧胜无比</a><br><a name="0462c03" id="0462c03">　　人世昔所修　　　感果皆如意</a><br><a name="0462c04" id="0462c04">　　彼诸天着乐　　　不悟彼无常</a><br><a name="0462c05" id="0462c05">　　如乾闼婆城　　　如幻泡聚沫</a><br><a name="0462c06" id="0462c06">　　爱欲如炽火　　　依彼即破坏</a><br><a name="0462c07" id="0462c07">　　由此而命终　　　漂沈于有海</a><br><a name="0462c08" id="0462c08">　　于五欲快乐　　　受用无厌舍</a><br><a name="0462c09" id="0462c09">　　灭时为彼烧　　　诸天皆远离</a><br><a name="0462c10" id="0462c10">　　多欲无惭耻　　　为第一鄙恶</a><br><a name="0462c11" id="0462c11">　　诸天纵痴冥　　　死魔得其便</a><br><a name="0462c12" id="0462c12">　　若天人修罗　　　夜叉龙神等</a><br><a name="0462c13" id="0462c13">　　为死罥所拘　　　无一能捄者</a><br><a name="0462c14" id="0462c14">　　乃至遍三界　　　皆为死所摄</a><br><a name="0462c15" id="0462c15">　　由坚着贪痴　　　何由得解脱</a><br><a name="0462c16" id="0462c16">　　诸天由着乐　　　受百千死畏</a><br><a name="0462c17" id="0462c17">　　境界如干薪　　　彼死如炽火</a><br><a name="0462c18" id="0462c18">　　若睹他灭谢　　　己何不知觉</a><br><a name="0462c19" id="0462c19">　　病苦欲终时　　　自受其业报</a><br><a name="0462c20" id="0462c20">　　放逸染于心　　　耽着欲境界</a><br><a name="0462c21" id="0462c21">　　不悟彼无常　　　俱生性如是</a><br><a name="0462c22" id="0462c22">　　若乐行放逸　　　常追求欲乐</a><br><a name="0462c23" id="0462c23">　　彼与毒相似　　　为死兵所逐</a><br><a name="0462c24" id="0462c24">　　非咒术妙药　　　及大力修罗</a><br><a name="0462c25" id="0462c25">　　为死绳所牵　　　彼彼不能救</a><br><a name="0462c26" id="0462c26">　　为贪尘翳目　　　都无所觉知</a><br><a name="0462c27" id="0462c27">　　彼着欲众生　　　唯死为归趣</a><br><a name="0462c28" id="0462c28">　　若乐于贪欲　　　多求于快乐</a><br><a name="0462c29" id="0462c29">　　不生厌离心　　　于死而不远<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170462b.htm'><img src='up.gif' border=0></a>
<a href='T170463a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>