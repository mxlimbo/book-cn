<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0069b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷2)</font> <font face='Arial'>T15, p0069b</h2></font><hr>
<span class='old'>
</a><a name="0069a28" id="0069a28">不着如是见。不触如是见。不取如是见。是</a><a name="0069a29" id="0069a29">名为实语。梵天。若行者言我知苦。是名妄</span><a name="0069b01" id="0069b01">语。若行者言我断集。是名妄语。若行者言</a><a name="0069b02" id="0069b02">我证灭。是名妄语。若行者言我修道。是名妄</a><a name="0069b03" id="0069b03">语。何以故。以不随顺佛所许念故名妄语。梵</a><a name="0069b04" id="0069b04">天。云何随顺佛所许念。谓不忆念一切诸法。</a><a name="0069b05" id="0069b05">若不忆念一切诸法。是名随顺佛所许念。若</a><a name="0069b06" id="0069b06">行者。住是念中则不住一切相。若不住一切</a><a name="0069b07" id="0069b07">相则住实际。若住实际是名不住心。若不住</a><a name="0069b08" id="0069b08">心。是人名为非实语非妄语者。梵天。是故</a><a name="0069b09" id="0069b09">当知。若非实语非妄语者。是名圣人实圣谛</a><a name="0069b10" id="0069b10">也。梵天。言实实者古今实故。若佛出世若</a><a name="0069b11" id="0069b11">不出世。法性常如是。法界恒如是。世间涅</a><a name="0069b12" id="0069b12">槃亦如是常。如是故名为实圣谛。何以故。</a><a name="0069b13" id="0069b13">非离生死名为圣谛。亦非令取涅槃名为圣</a><a name="0069b14" id="0069b14">谛。梵天。若人证如是四谛。是名实语者。梵</a><a name="0069b15" id="0069b15">天。于当来世。有诸比丘。不修身不修戒。不</a><a name="0069b16" id="0069b16">修心不修慧。是人说生相是苦谛。众缘和合</a><a name="0069b17" id="0069b17">是集谛。灭法是灭谛。以不二法求相是道</a><a name="0069b18" id="0069b18">谛。梵天。我说彼愚痴人。是外道徒党堕于</a><a name="0069b19" id="0069b19">恶道。我非其师。彼人非我声闻弟子。如是</a><a name="0069b20" id="0069b20">之人随外邪道破失法故。说言有谛。梵天。</a><a name="0069b21" id="0069b21">且观我坐道场时。不得一法是实是妄语。若</a><a name="0069b22" id="0069b22">佛不得法。是法宁可于众中有言说有论义</a><a name="0069b23" id="0069b23">有教化耶。梵天言。不也世尊。佛言。梵天。以</a><a name="0069b24" id="0069b24">诸法无所得故。诸法离自性故。我菩提是无</a><a name="0069b25" id="0069b25">贪爱相</a><a name="0069b26" id="0069b26"><p>尔时胜思惟梵天。白佛言。世尊。若如来于</a><a name="0069b27" id="0069b27">法无所得者。以何义故。说如来坐道场名为</a><a name="0069b28" id="0069b28">佛。证何法故。说如来名为应正遍知。佛言。</a><a name="0069b29" id="0069b29">梵天。于汝意云何。我所说法。若有为若无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150069a.htm'><img src='up.gif' border=0></a>
<a href='T150069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>