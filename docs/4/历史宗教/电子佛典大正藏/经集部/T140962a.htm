<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0579 优婆夷净行法门经 0962a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 579 优婆夷净行法门经</font> <font face='Arial'>(卷2)</font> 瑞应品第三 <font face='Arial'>T14, p0962a</h2></font><hr>
<span class='old'>
</a><a name="0961c28" id="0961c28">萨生时跛能行者。菩萨为得四神足力故。毗</a><a name="0961c29" id="0961c29">舍佉。菩萨生时狂得念者。菩萨为得安那般</span><a name="0962a01" id="0962a01">那念故。毗舍佉。菩萨生时哑能言者。菩萨</a><a name="0962a02" id="0962a02">为得通达如来所知法故。毗舍佉。菩萨生时</a><a name="0962a03" id="0962a03">漂船还者。菩萨为得八直正道开示众生故。</a><a name="0962a04" id="0962a04">毗舍佉。菩萨生时地及虚空七宝光明者。菩</a><a name="0962a05" id="0962a05">萨为得四无碍智故。毗舍佉。菩<span class='corr'>萨</span>生时众川</a><a name="0962a06" id="0962a06">万流住不行者。菩萨为得烦恼四流已停住</a><a name="0962a07" id="0962a07">故。毗舍佉。菩萨生时一切飞鸟欢喜住者。菩</a><a name="0962a08" id="0962a08">萨为欲破诸邪见故。毗舍佉。菩萨生时风不</a><a name="0962a09" id="0962a09">动摇者。菩萨为得常乐灭尽三昧故。毗舍佉。</a><a name="0962a10" id="0962a10">菩萨生时众生相啖生慈心者。菩萨为得四</a><a name="0962a11" id="0962a11">部眷属尊卑贵贱得和合故。毗舍佉。菩萨生</a><a name="0962a12" id="0962a12">时诸天还宫喜笑住者。菩萨成佛时。诸善男</a><a name="0962a13" id="0962a13">子及善女人。出家学道得阿罗汉。所作已办</a><a name="0962a14" id="0962a14">断绝三界生死之源。弃舍重担无为无欲。常</a><a name="0962a15" id="0962a15">乐静处熙怡喜笑。各相谓言。我等今者已得</a><a name="0962a16" id="0962a16">度脱生老病死。更不受胎处于生死。清净无</a><a name="0962a17" id="0962a17">染犹如水渧在莲荷上无所染着。毗舍佉。菩</a><a name="0962a18" id="0962a18">萨生时阿鼻地狱猛火灭者。菩萨为欲灭除</a><a name="0962a19" id="0962a19">众生三毒烦恼炽然火故。毗舍佉。菩萨生时</a><a name="0962a20" id="0962a20">饥得饱满者。菩萨为得身念三昧故。毗舍佉。</a><a name="0962a21" id="0962a21">菩萨生时饿鬼渴乏无渴乏者。菩萨为得解</a><a name="0962a22" id="0962a22">脱水故。毗舍佉。菩萨生时大云注雨者。菩</a><a name="0962a23" id="0962a23">萨为欲雨大法雨普润众生故。毗舍佉。菩萨</a><a name="0962a24" id="0962a24">生时月光曜者。菩萨成佛时为诸众生欢喜</a><a name="0962a25" id="0962a25">瞻仰故。毗舍佉。菩萨生时众星昼现者。菩</a><a name="0962a26" id="0962a26">萨成佛时。为令声闻弟子现于世间故。毗舍</a><a name="0962a27" id="0962a27">佉。菩萨生时日光赫烈者。菩萨为得六通大</a><a name="0962a28" id="0962a28">声闻故。毗舍佉。菩萨生时华树生华者。菩</a><a name="0962a29" id="0962a29">萨为令声闻弟子得解脱华故。毗舍佉。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140961c.htm'><img src='up.gif' border=0></a>
<a href='T140962b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>