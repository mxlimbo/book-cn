<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0601b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷8)</font> <font face='Arial'>T15, p0601b</h2></font><hr>
<span class='old'>
</a><br><a name="0601a28" id="0601a28">　　身肉销尽还复合　　　是故业报难思议</a><br><a name="0601a29" id="0601a29">　　初时惟有形骨锁　　　念顷身肉还更合</span><br><a name="0601b01" id="0601b01">　　况复造作善业者　　　随心所欲宁不得</a><br><a name="0601b02" id="0601b02">　　虽割身肉初不痛　　　其疮流血亦无苦</a><br><a name="0601b03" id="0601b03">　　若割一切身分时　　　思念法故无疮处</a><br><a name="0601b04" id="0601b04">　　我于正法深爱乐　　　是故割肉而奉施</a><br><a name="0601b05" id="0601b05">　　一切有为犹如幻　　　身疮还合亦如本</a><br><a name="0601b06" id="0601b06">　　譬如优昙钵罗花　　　经无量劫或能现</a><br><a name="0601b07" id="0601b07">　　比丘法师亦如是　　　阎浮提中时一见</a><br><a name="0601b08" id="0601b08">　　犹如阎浮金聚光　　　若有观者无厌足</a><br><a name="0601b09" id="0601b09">　　法师实意亦如是　　　天人瞻仰无有厌</a><br><a name="0601b10" id="0601b10">　　喻若饮于清冷水　　　热时能去燋渴患</a><br><a name="0601b11" id="0601b11">　　比丘法师亦如是　　　能除众生诸渴爱</a><br><a name="0601b12" id="0601b12">　　我舍股肉奉法师　　　并施己身新净血</a><br><a name="0601b13" id="0601b13">　　除彼法师四大苦　　　佛所叹者我已作</a><br><a name="0601b14" id="0601b14">　　圣者成就相应德　　　及持如此胜实定</a><br><a name="0601b15" id="0601b15">　　我已供养彼比丘　　　愿斯福善得成佛</a><br><a name="0601b16" id="0601b16">　　如香芬馥甚可乐　　　随顺时香胜栴檀</a><br><a name="0601b17" id="0601b17">　　妙香普熏无不遍　　　持戒定者亦如是</a><br><a name="0601b18" id="0601b18">　　犹如须弥最端严　　　遍照十方殊可爱</a><br><a name="0601b19" id="0601b19">　　光耀地上及虚空　　　持戒法师亦如是</a><br><a name="0601b20" id="0601b20">　　若人清净深信乐　　　建立最胜妙宝塔</a><br><a name="0601b21" id="0601b21">　　复有余人来敬养　　　转增造者最胜福</a><br><a name="0601b22" id="0601b22">　　法师说者亦如是　　　我以净心令安隐</a><br><a name="0601b23" id="0601b23">　　割舍自身新肉血　　　我今已造正法塔</a><br><a name="0601b24" id="0601b24">　　若有塔庙垂欲倒　　　智者扶令不倾动</a><br><a name="0601b25" id="0601b25">　　复有人来供养塔　　　能令扶者获胜福</a><br><a name="0601b26" id="0601b26">　　比丘知法塔亦然　　　我以良药除彼患</a><br><a name="0601b27" id="0601b27">　　此能演说胜妙法　　　安置众生无上道</a><br><a name="0601b28" id="0601b28">　　法师比丘若殒殁　　　斯法云何而得闻</a><br><a name="0601b29" id="0601b29">　　父王当知比丘丧　　　即便失是三摩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150601a.htm'><img src='up.gif' border=0></a>
<a href='T150601c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>