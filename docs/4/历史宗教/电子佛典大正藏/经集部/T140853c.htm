<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0548 佛说金光王童子经 0853c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 548 佛说金光王童子经</font> <font face='Arial'>(卷1)</font> <font face='Arial'>T14, p0853c</h2></font><hr>
<span class='old'>
</a><a name="0853b28" id="0853b28">严饰面如秋月圆满清净。三十二相八十种</a><a name="0853b29" id="0853b29">好。光明远照由如千日。尊贵吉祥大智精进。</span><a name="0853c01" id="0853c01">具大功德福慧双备。知一切法断一切疑。具</a><a name="0853c02" id="0853c02">一切智为人天师。是三界父救诸有情。现于</a><a name="0853c03" id="0853c03">世间见者欢喜。是时童子作此赞已。旋绕三</a><a name="0853c04" id="0853c04">匝礼佛双足。却坐一面欲闻妙法。又复起心。</a><a name="0853c05" id="0853c05">我生王宫有斯福报。具大力势因果云何。尔</a><a name="0853c06" id="0853c06">时世尊知金光童子心中所念。及在会众愿</a><a name="0853c07" id="0853c07">欲闻法。便为广说十二因缘及四圣谛。初中</a><a name="0853c08" id="0853c08">后善言辞巧妙。其义深远纯一无杂。具足清</a><a name="0853c09" id="0853c09">白梵行之相。演是法已。复说金光童子本生</a><a name="0853c10" id="0853c10">因果报应之事。谓童子曰。往昔过去九十一</a><a name="0853c11" id="0853c11">劫有毗婆尸如来应供正遍知明行足善逝世</a><a name="0853c12" id="0853c12">间解无上士调御丈夫天人师佛世尊出于世</a><a name="0853c13" id="0853c13">间。说法教化利乐众生。作佛事已即趣涅盘。</a><a name="0853c14" id="0853c14">时有一人种田为业。虽复勤苦而常不足。然</a><a name="0853c15" id="0853c15">于众善好乐修习。于身口分减积财贿。作毗</a><a name="0853c16" id="0853c16">婆尸像以用供养。所获果报我今说之。诸苾</a><a name="0853c17" id="0853c17">刍。彼田业人所获之福于百千生为转轮圣</a><a name="0853c18" id="0853c18">王王四天下。乘空飞行具足七宝。得大自在</a><a name="0853c19" id="0853c19">身放光明。生生之中受最上乐。受此福已。又</a><a name="0853c20" id="0853c20">生六欲天中为彼天主。经百千生受大快乐。</a><a name="0853c21" id="0853c21">又百千生为梵天王。百千生为净光天主。百</a><a name="0853c22" id="0853c22">千生为四无色界主。于如是时受天妙乐。后</a><a name="0853c23" id="0853c23">降人间生刹帝利婆罗门毗舍之族。常处王</a><a name="0853c24" id="0853c24">位得大自在。诸苾刍。今此童子从天界来。又</a><a name="0853c25" id="0853c25">生王宫。先作福业无能侵损。亦无堕落。后获</a><a name="0853c26" id="0853c26">无漏证于寂灭。诸苾刍。其造像人即金光童</a><a name="0853c27" id="0853c27">子是。所有因果我已说之。又复有人。或以玻</a><a name="0853c28" id="0853c28">胝迦宝或末尼宝。或金或银或鋀或铜。乃至</a><a name="0853c29" id="0853c29">木石或象牙等。铸写雕镂作佛形像。或有舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140853b.htm'><img src='up.gif' border=0></a>
<a href='T140854a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>