<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0251a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷2)</font> 十波罗蜜品第二 <font face='Arial'>T16, p0251a</h2></font><hr>
<span class='old'>
</a><a name="0250c28" id="0250c28">而回转之。仁者。是道不为清净。不为厌离。亦</a><a name="0250c29" id="0250c29">不能灭一切障碍。从如是法回转竟已。以佛</span><a name="0251a01" id="0251a01">正法而安立之。如是菩萨善解回转外道方</a><a name="0251a02" id="0251a02">便。善男子。云何菩萨回转毒尘。菩萨摩诃萨</a><a name="0251a03" id="0251a03">见诸众生深着贪欲。但令灭其贪欲因缘。作</a><a name="0251a04" id="0251a04">是方便化作女色。形容端正具足相好胜余</a><a name="0251a05" id="0251a05">女人。众生见已生贪甚深爱乐耽着。于所眠</a><a name="0251a06" id="0251a06">息受乐之时忽然而死。一念之顷即成臭烂。</a><a name="0251a07" id="0251a07">可恶不净见即怖畏。大生厌离慞惶苦恼。此</a><a name="0251a08" id="0251a08">是臭秽谁能除之。尔时菩萨侍立其前即为</a><a name="0251a09" id="0251a09">说法。令得决定令入正位。于三菩提随得一</a><a name="0251a10" id="0251a10">种。如是菩萨善解回转毒尘方便。善男子。云</a><a name="0251a11" id="0251a11">何菩萨善解断除疑悔方便。菩萨摩诃萨见</a><a name="0251a12" id="0251a12">是众生作五逆罪。及余不善种种罪业。菩萨</a><a name="0251a13" id="0251a13">往诣而作是言。仁者。何故愁毒不安乐耶。心</a><a name="0251a14" id="0251a14">无宁赖如无精神。答曰。善男子。我以造作诸</a><a name="0251a15" id="0251a15">逆罪业。以是因缘我今失心怖惧无宁。以此</a><a name="0251a16" id="0251a16">罪故于未来世受诸苦恼诸非利益。是时菩</a><a name="0251a17" id="0251a17">萨前令信受。以是因缘或作神通或记于</a><a name="0251a18" id="0251a18">心。见神通者是人信已。于菩萨边得大欢</a><a name="0251a19" id="0251a19">喜。生信解心堪受说法。如是信已。是时菩</a><a name="0251a20" id="0251a20">萨于其人前。而作变化化作父母。而作是</a><a name="0251a21" id="0251a21">言。仁者见不。我之父母亦被杀害。杀父母已</a><a name="0251a22" id="0251a22">复作神通。而现是人令其欢喜。如是之人有</a><a name="0251a23" id="0251a23">大神通。尚杀父母何况于我。是时菩萨为是</a><a name="0251a24" id="0251a24">众生而说法要。令其罪业展转轻微薄如蝇</a><a name="0251a25" id="0251a25">翼。如是菩萨断除疑悔善巧方便。善男子。云</a><a name="0251a26" id="0251a26">何菩萨善解救济众生方便。菩萨摩诃萨若</a><a name="0251a27" id="0251a27">见众生堪闻正法而作恶业。为教化故。菩萨</a><a name="0251a28" id="0251a28">尔时巧作神通。若以王身应得度者则现王</a><a name="0251a29" id="0251a29">身。若宰相身应得度者而则为现宰相之身。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160250c.htm'><img src='up.gif' border=0></a>
<a href='T160251b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>