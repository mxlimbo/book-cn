<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0818 大庄严法门经 0828a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 818 大庄严法门经</font> <font face='Arial'>(卷1)</font> <font face='Arial'>T17, p0828a</h2></font><hr>
<span class='old'>
</a><a name="0827c28" id="0827c28">何以故。生即灭故。文殊师利如心体性不可</a><a name="0827c29" id="0827c29">说示。亦不可说在此在彼。贪嗔痴体性亦复</span><a name="0828a01" id="0828a01">如是。菩萨如是知烦恼故。于多贪众生多嗔</a><a name="0828a02" id="0828a02">众生多痴众生。善能教化然不为彼众生恼</a><a name="0828a03" id="0828a03">乱。乃至教化等分众生亦不恼乱。文殊师利。</a><a name="0828a04" id="0828a04">如我贪嗔痴。一切众生贪嗔痴亦复如是。如</a><a name="0828a05" id="0828a05">我烦恼当知一切众生烦恼亦复如是</a><a name="0828a06" id="0828a06"><p>复次文殊师利。譬如猛火于一切草木不生</a><a name="0828a07" id="0828a07">恐怖。如是智慧行菩萨。于诸烦恼不生恐怖。</a><a name="0828a08" id="0828a08">譬如日轮不与闇住。如是智慧行菩萨不与</a><a name="0828a09" id="0828a09">惑住。譬如大风诸山树木无能障碍。如是智</a><a name="0828a10" id="0828a10">慧行菩萨。一切世间烦恼境界无能障碍。譬</a><a name="0828a11" id="0828a11">如虚空劫火不烧。如是智慧行菩萨。诸烦恼</a><a name="0828a12" id="0828a12">火亦不能烧。譬如有宝名曰铁爱。不住不净</a><a name="0828a13" id="0828a13">随所止处一切清净。如是智慧行菩萨。于一</a><a name="0828a14" id="0828a14">切烦恼亦复不住。譬如虚空不与地合。如是</a><a name="0828a15" id="0828a15">智慧行菩萨。不与烦恼诸结和合。如铁围山</a><a name="0828a16" id="0828a16">风不能动。如是智慧行菩萨。一切烦恼所不</a><a name="0828a17" id="0828a17">能动。譬如仓鹄水乳和合惟啑于乳而</a><a name="0828a18" id="0828a18">不取水。如是智慧行菩萨。虽与一切烦恼和</a><a name="0828a19" id="0828a19">合。而但取智不取烦恼。如郁单越国男女和</a><a name="0828a20" id="0828a20">合。悉诣树下若非亲者树枝垂下阴覆其身。</a><a name="0828a21" id="0828a21">菩萨如是。于根未熟众生智不垂化</a><a name="0828a22" id="0828a22"><p>复次文殊师利。我今于此一切烦恼不生惊</a><a name="0828a23" id="0828a23">怖。何以故。以知一切烦恼性故。善披菩萨</a><a name="0828a24" id="0828a24">无畏铠故。譬如健人临阵不怖。若生恐惧则</a><a name="0828a25" id="0828a25">非健人。菩萨亦尔。于诸烦恼而生恐怖则非</a><a name="0828a26" id="0828a26">菩萨。又如有人入阵相击。不能胜他反为他</a><a name="0828a27" id="0828a27">害不名健儿。若诸菩萨而为烦恼之所害者。</a><a name="0828a28" id="0828a28">不名菩萨文殊师利。如净水珠投之浊水。水</a><a name="0828a29" id="0828a29">则清净而不为彼浊水所污。菩萨虽与烦恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170827c.htm'><img src='up.gif' border=0></a>
<a href='T170828b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>