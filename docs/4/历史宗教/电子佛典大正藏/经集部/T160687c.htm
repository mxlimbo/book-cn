<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0675 深密解脱经 0687c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 675 深密解脱经</font> <font face='Arial'>(卷5)</font> 圣者文殊师利法王子菩萨问品第十一 <font face='Arial'>T16, p0687c</h2></font><hr>
<span class='old'>
</a><a name="0687b28" id="0687b28">别。应云何知。佛告文殊师利言。文殊师利。</a><a name="0687b29" id="0687b29">无有二相。不证菩提。非不证菩提。不转法轮。</span><a name="0687c01" id="0687c01">非不转法轮。非入大涅槃。非不入大涅槃。文</a><a name="0687c02" id="0687c02">殊师利言。世尊。我解世尊所说之义。何以故。</a><a name="0687c03" id="0687c03">如来法身本来常清净故。应化身示现故。文</a><a name="0687c04" id="0687c04">殊师利言。世尊。众生见彼应化之身。闻应化</a><a name="0687c05" id="0687c05">身。解应化身。供养赞叹应化之身。得诸功德</a><a name="0687c06" id="0687c06">于何身得。佛言。文殊师利。以能正念如来身</a><a name="0687c07" id="0687c07">故。以应化身依如来法身住持力得。文殊师</a><a name="0687c08" id="0687c08">利白佛言。世尊。世尊等无心无作无行。何义</a><a name="0687c09" id="0687c09">故。如来法身为诸众生出大光明。及出无量</a><a name="0687c10" id="0687c10">应化镜像。而诸声闻辟支佛等解脱之身无</a><a name="0687c11" id="0687c11">如是相。佛言。文殊师利。等无心无作。譬如日</a><a name="0687c12" id="0687c12">月摩尼珠等。为诸众生出大光明及种种物。</a><a name="0687c13" id="0687c13">而水琉璃颇梨珠等无心无作。不出一切光</a><a name="0687c14" id="0687c14">明等物。何以故。依大众生住持力故。依诸众</a><a name="0687c15" id="0687c15">生增上业故。文殊师利。譬如善巧练治珠</a><a name="0687c16" id="0687c16">宝能出影像。余不善者不出光明。文殊师利。</a><a name="0687c17" id="0687c17">诸佛如来亦复如是。依无量法正观修行方</a><a name="0687c18" id="0687c18">便般若。作诸善业集诸善根。依佛法身方便</a><a name="0687c19" id="0687c19">智慧出诸光明。及出无量应化色像。声闻缘</a><a name="0687c20" id="0687c20">觉解脱之身。不能修集一切善根故不能出</a><a name="0687c21" id="0687c21"><p>文殊师利菩萨白佛言。世尊。世尊说依诸佛</a><a name="0687c22" id="0687c22">菩萨住持力故。一切众生成就世间功德之</a><a name="0687c23" id="0687c23">身。所谓生于刹利婆罗门大长者家。欲界色</a><a name="0687c24" id="0687c24">界无色界。一切处。一切身。一切功德果报成</a><a name="0687c25" id="0687c25">就皆依诸佛及诸菩萨住持力得。世尊。何意</a><a name="0687c26" id="0687c26">作如是说。佛言。文殊师利。如来住持之力及</a><a name="0687c27" id="0687c27">菩萨力。随说何等道。何等修行。若有人能依</a><a name="0687c28" id="0687c28">于彼道如实修行。彼人一切生处一切身。一</a><a name="0687c29" id="0687c29">切世间果报成就。文殊师利。若人不能信于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160687b.htm'><img src='up.gif' border=0></a>
<a href='T160688a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>