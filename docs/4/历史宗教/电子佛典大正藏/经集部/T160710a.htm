<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0710a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷5)</font> 如来成所作事品第八 <font face='Arial'>T16, p0710a</h2></font><hr>
<span class='old'>
</a><a name="0709c28" id="0709c28">名为一切智相。善男子。如是证成道理。由</a><a name="0709c29" id="0709c29">现量故。由比量故。由圣教量故。由五种</span><a name="0710a01" id="0710a01">相名为清净</a><a name="0710a02" id="0710a02"><p>云何由七种相名不清净。一者此余同类</a><a name="0710a03" id="0710a03">可得相。二者此余异类可得相。三者一切同</a><a name="0710a04" id="0710a04">类可得相。四者一切异类可得相。五者异类</a><a name="0710a05" id="0710a05">譬喻所得相。六者非圆成实相。七者非善清</a><a name="0710a06" id="0710a06">净言教相。若一切法意识所识性。是名一切</a><a name="0710a07" id="0710a07">同类可得相。若一切法相性业法因果异相。</a><a name="0710a08" id="0710a08">由随如是一一异相。决定展转各各异相。是</a><a name="0710a09" id="0710a09">名一切异类可得相。善男子。若于此余同</a><a name="0710a10" id="0710a10">类可得相及譬喻中。有一切异类相者。由此</a><a name="0710a11" id="0710a11">因缘于所成立非决定故。是名非圆成实</a><a name="0710a12" id="0710a12">相。又于此余异类可得相及譬喻中。有一</a><a name="0710a13" id="0710a13">切同类相者。由此因缘于所成立不决定</a><a name="0710a14" id="0710a14">故。亦名非圆成实相。非圆成实故。非善观</a><a name="0710a15" id="0710a15">察清净道理。不清净故不应修习。若异类</a><a name="0710a16" id="0710a16">譬喻所引相。若非善清净言教相。当知体性</a><a name="0710a17" id="0710a17">皆不清净。法尔道理者。谓如来出世若不出</a><a name="0710a18" id="0710a18">世。法性安住法住法界。是名法尔道理。总别</a><a name="0710a19" id="0710a19">者。谓先总说一句法已后。后诸句差别分别</a><a name="0710a20" id="0710a20">究竟显了</a><a name="0710a21" id="0710a21"><p>自性相者。谓我所说有行有缘。所有能取</a><a name="0710a22" id="0710a22">菩提分法。谓念住等。如是名为彼自性相。</a><a name="0710a23" id="0710a23">彼果相者。谓若世间若出世间诸烦恼断。及</a><a name="0710a24" id="0710a24">所引发世出世间诸果功德。如是名为得彼</a><a name="0710a25" id="0710a25">果相。彼领受开示相者。谓即于彼以解脱</a><a name="0710a26" id="0710a26">智而领受之。及广为他宣说开示。如是名</a><a name="0710a27" id="0710a27">为彼领受开示相。彼障碍法相者。谓即于修</a><a name="0710a28" id="0710a28">菩提分法。能随障碍诸染污法。是名彼障碍</a><a name="0710a29" id="0710a29">法相。彼随顺法相者。谓即于彼多所作法。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160709c.htm'><img src='up.gif' border=0></a>
<a href='T160710b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>