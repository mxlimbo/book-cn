<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0549 佛说光明童子因缘经 0864a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 549 佛说光明童子因缘经</font> <font face='Arial'>(卷4)</font> <font face='Arial'>T14, p0864a</h2></font><hr>
<span class='old'>
</a><a name="0863c28" id="0863c28">以旃檀香水。洒令清净列净水瓶。焚诸妙香。</a><a name="0863c29" id="0863c29">以真珠宝。交错垂布。立诸幢幡。散种种华。</span><a name="0864a01" id="0864a01">犹如天中欢喜之园。等无有异。清净庄严。众</a><a name="0864a02" id="0864a02">宝具足。敷置种种妙宝之座。营办广大。细</a><a name="0864a03" id="0864a03">软甘美。种种上味。清净饮食色香具足。如</a><a name="0864a04" id="0864a04">天苏陀悦意上味。如是饮食。所应供养三</a><a name="0864a05" id="0864a05">界中尊。既安布已。时诸臣佐。俱白王言。今</a><a name="0864a06" id="0864a06">此大城。内外清净。种种庄严。上味饮食。悉</a><a name="0864a07" id="0864a07">已成办。愿王请佛。饭食供养。时满度摩王。</a><a name="0864a08" id="0864a08">见是事已。心生欢喜。即遣使者。诣毗婆尸</a><a name="0864a09" id="0864a09">佛所。而白佛言。饭食已办。食时亦至。愿佛</a><a name="0864a10" id="0864a10">降赴。今正是时。尔时毗婆尸佛。与苾刍众。食</a><a name="0864a11" id="0864a11">时着衣。执持应器。诣满度摩王宫。受其供</a><a name="0864a12" id="0864a12">养。到已佛先洗足。处于最上妙好之座。诸</a><a name="0864a13" id="0864a13">苾刍众亦各洗足。次第而坐。时满度摩王。即</a><a name="0864a14" id="0864a14">持宝吉祥瓶。自佛已降。遍行净水。以佛神</a><a name="0864a15" id="0864a15">力故。有吉祥龙。自然住空。持百伞盖。覆佛</a><a name="0864a16" id="0864a16">世尊。及苾刍顶。王第一妃。执其珠金众宝</a><a name="0864a17" id="0864a17">庄严上妙宝扇侍立佛侧。余诸宫嫔。亦执宝</a><a name="0864a18" id="0864a18">扇。侍苾刍侧。时满度摩王。前礼佛足。礼已</a><a name="0864a19" id="0864a19">即持上味饮食。躬奉世尊。然后各各。奉诸苾</a><a name="0864a20" id="0864a20">刍尔时积财长者。知佛亦赴满度摩王所请。</a><a name="0864a21" id="0864a21">即时遣人。潜诣王宫。观其敷设庄严饮食等</a><a name="0864a22" id="0864a22">事所作何若。是人至彼。具见殊胜。贪止不</a><a name="0864a23" id="0864a23">还。如是累遣人去。亦复不还。最后长者即</a><a name="0864a24" id="0864a24">亦自往。至王宫已。备见庄严供养等事。乃</a><a name="0864a25" id="0864a25">自思惟。今王宫中。如是敷设。不知何人而</a><a name="0864a26" id="0864a26">能办作。我家何故无能此者作是念已。还归</a><a name="0864a27" id="0864a27">自舍。谓守库人言。汝可取诸金宝置于门首。</a><a name="0864a28" id="0864a28">有来求者。随意当与。勿须引入。我不能见。</a><a name="0864a29" id="0864a29">时积财长者。作是念已。即入舍中。寂止一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140863c.htm'><img src='up.gif' border=0></a>
<a href='T140864b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>