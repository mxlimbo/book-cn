<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0322a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷2)</font> 修行观入第十六 <font face='Arial'>T15, p0322a</h2></font><hr>
<span class='old'>
</a><a name="0321c28" id="0321c28">人截鼻照镜不自喜乐。破戒比丘亦复如是。</a><a name="0321c29" id="0321c29">内省其身心不自悦。百谷药木依地而生。诸</span><a name="0322a01" id="0322a01">善功德悉依净戒。如栴檀涂身能除热恼。净</a><a name="0322a02" id="0322a02">戒清凉能止欲火。如如意宝珠随所著处热</a><a name="0322a03" id="0322a03">时清凉。净戒如是。于烦恼火中能息炽然。犯</a><a name="0322a04" id="0322a04">戒比丘自惟罪深身逝命终必入恶道。心常</a><a name="0322a05" id="0322a05">忧悔死时恐怖。净戒之人心常欢喜。生无忧</a><a name="0322a06" id="0322a06">悔死时安乐。净戒为梯能升慧堂。戒为庄严</a><a name="0322a07" id="0322a07">具。亦为善戍卫。戒能将人至于涅槃。戒为良</a><a name="0322a08" id="0322a08">地生十善种子。教诫师水随时溉灌。信根则</a><a name="0322a09" id="0322a09">生。无漏阴为干。四如意为芽。慈心为枝条。</a><a name="0322a10" id="0322a10">少欲知足为柯叶。七觉意为华。解脱智为果。</a><a name="0322a11" id="0322a11">寂灭法为甘露。戒香流出一切普熏。贤圣鸟</a><a name="0322a12" id="0322a12">王栖宿其间。悲为重阴清凉广覆。辩才法师</a><a name="0322a13" id="0322a13">为蜜蜂王。和声相顾尝采精味。其树修直坚</a><a name="0322a14" id="0322a14">固贞实。无有虚伪谄曲腐病。是则名曰功德</a><a name="0322a15" id="0322a15">大树。诸修行者欲趣涅槃背三世苦向解脱</a><a name="0322a16" id="0322a16">城。渐次发行诸善功德息彼树下。饮法甘露</a><a name="0322a17" id="0322a17">止三渴患。其身安隐能至涅槃</a><a name="0322a18" id="0322a18"><p>复次戒有众多数。或一二三四或七或十二</a><a name="0322a19" id="0322a19">或二十一。若念念须臾顷。则有无量戒种。道</a><a name="0322a20" id="0322a20">共定共俱生戒。正语正业正命与心回转。观</a><a name="0322a21" id="0322a21">此诸戒其相各别。或淳净无垢。或轻薄明</a><a name="0322a22" id="0322a22">净。如是无垢戒相现于境界。修行于依缘念</a><a name="0322a23" id="0322a23">三处观察戒相。若涂香柔软离垢悦乐明净</a><a name="0322a24" id="0322a24">洁白。是所依中相。若其地平广妙华宝器。严</a><a name="0322a25" id="0322a25">饰之具众宝滑泽。是名修行境界中相。譬如</a><a name="0322a26" id="0322a26">牦牛护尾。一毛着树。守树而死。不令毛断。比</a><a name="0322a27" id="0322a27">丘护戒亦复如是。一微之戒守死不犯。妙相</a><a name="0322a28" id="0322a28">严身众好具足。犹如秋月停照虚空。修行三</a><a name="0322a29" id="0322a29">昧观此净相已。乃至命终无复忧悔。亦无热<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150321c.htm'><img src='up.gif' border=0></a>
<a href='T150322b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>