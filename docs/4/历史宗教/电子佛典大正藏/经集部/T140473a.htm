<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0473a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷2)</font> <font face='Arial'>T14, p0473a</h2></font><hr>
<span class='old'>
</a><a name="0472c28" id="0472c28">至佛所。顶礼佛足白言。世尊。日时已至。文殊</a><a name="0472c29" id="0472c29">师利犹不出房。佛告我言。阿难。汝不到此</span><a name="0473a01" id="0473a01">迦利罗园而看之耶。我白佛言。大德世</a><a name="0473a02" id="0473a02">尊。见一小钵其食满中。佛告我言。速打</a><a name="0473a03" id="0473a03">揵槌集比丘僧。我言世尊。比丘僧多是一钵</a><a name="0473a04" id="0473a04">食当与谁耶。佛语我言。汝勿虑是。设使三</a><a name="0473a05" id="0473a05">千大千世界所有一切诸众生等。于百千岁</a><a name="0473a06" id="0473a06">食此钵食犹不能尽。何以故。是文殊师利力</a><a name="0473a07" id="0473a07">所持钵。文殊师利有檀波罗蜜无量功德。我</a><a name="0473a08" id="0473a08">闻佛语。便打揵槌集比丘僧。时此钵食不相</a><a name="0473a09" id="0473a09">和杂。香美众味取不可尽。充饱大众钵食不</a><a name="0473a10" id="0473a10">减。时魔波旬。欲恼文殊师利童子。即便化</a><a name="0473a11" id="0473a11">作四千比丘。衣服弊坏威仪粗恶执持破钵。</a><a name="0473a12" id="0473a12">鼻眼角睐卷手脚跛。其形丑恶在下行坐。</a><a name="0473a13" id="0473a13">以此钵食复充足之。时魔波旬。令化比丘人</a><a name="0473a14" id="0473a14">人各食摩伽陀国十种之食。然此钵食犹满</a><a name="0473a15" id="0473a15">不减。令诸守园作使之人赋食疲顿。时文</a><a name="0473a16" id="0473a16">殊师利。以神力持令魔波旬所化比丘钵食</a><a name="0473a17" id="0473a17">不减。手口俱满而不能咽。气闭眼张悉皆躄</a><a name="0473a18" id="0473a18">地。文殊师利语波旬言。汝诸比丘何不更</a><a name="0473a19" id="0473a19">食。恶魔答言。文殊师利。是诸比丘在地垂</a><a name="0473a20" id="0473a20">死。汝将不以毒食与耶。文殊师利语波旬言。</a><a name="0473a21" id="0473a21">已尽毒人当有何毒。内有毒者则施人毒。内</a><a name="0473a22" id="0473a22">无毒者不施人毒。波旬。所谓毒者名贪嗔</a><a name="0473a23" id="0473a23">痴。善赞法中所调伏者。若与人毒无有是处。</a><a name="0473a24" id="0473a24">又魔波旬。所谓毒者无明有爱。见我我所。见</a><a name="0473a25" id="0473a25">无因缘。见于名色。见爱恚嗔。见我见众生。</a><a name="0473a26" id="0473a26">见诸盖缠。计着诸阴。起种性慢。执着诸入。</a><a name="0473a27" id="0473a27">常住三界系着所依守护取舍。若来若去爱</a><a name="0473a28" id="0473a28">着于身。坚着寿命。不净思念爱乐染心。多起</a><a name="0473a29" id="0473a29">诸过。违逆因缘。断见常见。谄曲憍慢。妄想分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140472c.htm'><img src='up.gif' border=0></a>
<a href='T140473b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>