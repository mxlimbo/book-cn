<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0886a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷10)</font> <font face='Arial'>T14, p0886a</h2></font><hr>
<span class='old'>
</a><br><a name="0885c28" id="0885c28">　　今生被他打击时　　　杖木瓦石苦当受</a><br><a name="0885c29" id="0885c29">　　昔不尊重于他人　　　或复出语而呵毁</span><br><a name="0886a01" id="0886a01">　　今生子母破坏时　　　所向被他还毁责</a><br><a name="0886a02" id="0886a02">　　先世不曾尊重人　　　或复于他起轻慢</a><br><a name="0886a03" id="0886a03">　　今生极恶苦难多　　　为他轻慢还随逐</a><br><a name="0886a04" id="0886a04">　　子母先世俱吝惜　　　见乞丐者不舍与</a><br><a name="0886a05" id="0886a05">　　我今贫困衣亦无　　　他人还复不沾施</a><br><a name="0886a06" id="0886a06">　　往昔或于他人事　　　多兴违碍及障难</a><br><a name="0886a07" id="0886a07">　　今生眷属悉分离　　　徒增苦恼长悲泣</a><br><a name="0886a08" id="0886a08">　　往昔迟留及失时　　　不施他人床卧等</a><br><a name="0886a09" id="0886a09">　　今生荆棘地中眠　　　报应昭明自当受</a><br><a name="0886a10" id="0886a10">　　众妙庄严诸床座　　　往昔不曾施善人</a><br><a name="0886a11" id="0886a11">　　今生坐起地为床　　　广多荆棘而丛聚</a><br><a name="0886a12" id="0886a12">　　往昔不曾施鞋履　　　及彼乘舆诸乐具</a><br><a name="0886a13" id="0886a13">　　今生践履于地中　　　触处广多荆棘等</a><br><a name="0886a14" id="0886a14">　　舍宅宵宿及器具　　　往昔悭心不曾施</a><br><a name="0886a15" id="0886a15">　　恃其豪贵自尊高　　　杂秽聚中今堕入</a><br><a name="0886a16" id="0886a16">　　往昔曾见枯悴人　　　炎渴之时须水饮</a><br><a name="0886a17" id="0886a17">　　虽见不肯施清泉　　　今生面目极干悴</a><br><a name="0886a18" id="0886a18">　　往昔贫人及亲友　　　以饥苦故来求食</a><br><a name="0886a19" id="0886a19">　　不起尊重净施心　　　今生无食自荒乱</a><br><a name="0886a20" id="0886a20">　　昔见他人利乐事　　　强生多种嫉恚心</a><br><a name="0886a21" id="0886a21">　　于今还感卑下人　　　他来于己生嗔恚</a><br><a name="0886a22" id="0886a22">　　子母往生恃豪族　　　于他常起憍倨心</a><br><a name="0886a23" id="0886a23">　　或复触娆有德人　　　今招极恶苦甘受</a><br><a name="0886a24" id="0886a24">　　无始轮回生死海　　　一切病苦大怖畏</a><br><a name="0886a25" id="0886a25">　　不曾施药为蠲除　　　今招大病常萦逼</a><br><a name="0886a26" id="0886a26">　　父母尊长修行者　　　乃至最下贫穷人</a><br><a name="0886a27" id="0886a27">　　饮食沐浴不施沾　　　今生无福招贫苦</a><br><a name="0886a28" id="0886a28">　　我今饥渴极疲悴　　　饮食衣服悉皆无</a><br><a name="0886a29" id="0886a29">　　诸病诸苦逼迫心　　　今时何人为救护<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140885c.htm'><img src='up.gif' border=0></a>
<a href='T140886b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>