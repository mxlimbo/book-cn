<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0595b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷7)</font> <font face='Arial'>T15, p0595b</h2></font><hr>
<span class='old'>
</a><br><a name="0595a28" id="0595a28">　　智者常无是痛恼　　　持此离垢寂定故</a><br><a name="0595a29" id="0595a29">　　心有无量余痛恼　　　从其意起烧其身</span><br><a name="0595b01" id="0595b01">　　彼无一切起烦恼　　　持此离垢寂定故</a><br><a name="0595b02" id="0595b02">　　犹如虚空无所染　　　自性无垢常清净</a><br><a name="0595b03" id="0595b03">　　彼人心净亦如是　　　持此离垢寂定故</a><br><a name="0595b04" id="0595b04">　　亦如日月之光明　　　其光颇执常清净</a><br><a name="0595b05" id="0595b05">　　彼心清虚亦如是　　　持此离垢寂定故</a><br><a name="0595b06" id="0595b06">　　如人执持诸彩色　　　欲画虚空不可得</a><br><a name="0595b07" id="0595b07">　　彼人心净亦如空　　　持此离垢寂定故</a><br><a name="0595b08" id="0595b08">　　譬如风行于十方　　　遍游诸方无所著</a><br><a name="0595b09" id="0595b09">　　其心流注犹如风　　　不染世间得解脱</a><br><a name="0595b10" id="0595b10">　　风行速疾不可见　　　不可罥网而系缚</a><br><a name="0595b11" id="0595b11">　　彼人志意深难知　　　持此离垢寂定故</a><br><a name="0595b12" id="0595b12">　　壁上光影不可取　　　指水中像难可执</a><br><a name="0595b13" id="0595b13">　　得于三昧在身时　　　无有能知彼人心</a><br><a name="0595b14" id="0595b14">　　十方世界诸众生　　　所有语言犹可算</a><br><a name="0595b15" id="0595b15">　　得此三昧在身时　　　无能得知彼人心</a><br><a name="0595b16" id="0595b16">　　得于如是寂灭定　　　其心无垢无染着</a><br><a name="0595b17" id="0595b17">　　三界众生无与等　　　惟除诸佛三界尊</a><br><a name="0595b18" id="0595b18">　　离贪爱欲不染色　　　不以愚心着女人</a><br><a name="0595b19" id="0595b19">　　得于如是胜定时　　　获胜寂灭无所染</a><br><a name="0595b20" id="0595b20">　　于彼男女无恋情　　　不染妻妾及眷属</a><br><a name="0595b21" id="0595b21">　　得于寂灭胜定时　　　善寂之行无所染</a><br><a name="0595b22" id="0595b22">　　于其货贿无所宝　　　不希天果不着财</a><br><a name="0595b23" id="0595b23">　　其心清净无妄想　　　由得此定获胜益</a><br><a name="0595b24" id="0595b24">　　不为生天修梵行　　　智者行檀不求报</a><br><a name="0595b25" id="0595b25">　　为菩提因修梵行　　　得于离垢寂定故</a><br><a name="0595b26" id="0595b26">　　不求王位修戒行　　　多人为此修梵行</a><br><a name="0595b27" id="0595b27">　　为利众生求菩提　　　专欲成就此定故</a><br><a name="0595b28" id="0595b28">　　诸欲已弃身不恼　　　永不悕求淫欲事</a><br><a name="0595b29" id="0595b29">　　断除淫欲及慢高　　　由得如是寂定故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150595a.htm'><img src='up.gif' border=0></a>
<a href='T150595c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>