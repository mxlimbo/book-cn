<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0532 私呵昧经 0810a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 532 私呵昧经</font> <font face='Arial'>(卷1)</font> <font face='Arial'>T14, p0810a</h2></font><hr>
<span class='old'>
</a><a name="0809c28" id="0809c28">子俱出王舍大国。欲到竹园中。未至遥见佛</a><a name="0809c29" id="0809c29">经行。身色光明无央数变。非世俗所可闻见。</span><a name="0810a01" id="0810a01">五百弟子自相与语赞叹言。佛端正无比威</a><a name="0810a02" id="0810a02">神乃尔。以何因缘。于世有是。作何等行。积</a><a name="0810a03" id="0810a03">何功德。能得是身。当往问之。五百弟子皆以</a><a name="0810a04" id="0810a04">恭敬意。战栗肃然衣毛起竖。前为佛作礼却</a><a name="0810a05" id="0810a05">住一面。私呵昧便前白佛言。佛身乃尔非世</a><a name="0810a06" id="0810a06">所见。何因致是。本行何等积何功德。佛问</a><a name="0810a07" id="0810a07">私呵昧言。若见何等。言佛身乃尔非世所见。</a><a name="0810a08" id="0810a08">私呵昧便于佛前。而说偈言</a><a name="0810a09" id="0810a09"><p class='lg'>　　持想视不可见　　　人中尊经行时</a><br><a name="0810a10" id="0810a10">　　足上下莲花现　　　形端正无可不</a><br><a name="0810a11" id="0810a11">　　空身慧能现法　　　一切地皆震动</a><br><a name="0810a12" id="0810a12">　　丘墟者悉为平　　　地高者则为卑</a><br><a name="0810a13" id="0810a13">　　若举足经行时　　　已经行于地时</a><br><a name="0810a14" id="0810a14">　　其身住地右转　　　其地转无能知</a><br><a name="0810a15" id="0810a15">　　若下足蹈地时　　　于经行便不见</a><br><a name="0810a16" id="0810a16">　　其迹处若如画　　　一切相皆悉见</a><br><a name="0810a17" id="0810a17">　　其相轮无有色　　　然于地悉为现</a><br><a name="0810a18" id="0810a18">　　今所见非世有　　　以是故知甚尊</a><br><a name="0810a19" id="0810a19">　　无有能见其顶　　　亦不左亦不右</a><br><a name="0810a20" id="0810a20">　　亦不前亦不后　　　一切处不可得</a><br><a name="0810a21" id="0810a21">　　当何因知其意　　　当何缘了其智</a><br><a name="0810a22" id="0810a22">　　用是故心所怪　　　愿为我分别说</a><br><a name="0810a23" id="0810a23">　　是慧身何从得　　　其根本云何致</a><br><a name="0810a24" id="0810a24">　　所施行何等法　　　当何作成其实</a><br><a name="0810a25" id="0810a25">　　愿为我断所疑　　　解吾等所可疑</a><br><a name="0810a26" id="0810a26">　　其佛慧云何得　　　令吾等初发意</a><br><a name="0810a27" id="0810a27">　　愿次第分别说　　　菩萨等所当行</a><br><a name="0810a28" id="0810a28">　　可自致成衍事　　　得神足到十方　</p></a><a name="0810a29" id="0810a29"><p>佛言。善哉善哉。私呵昧。所问甚深甚深。多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140809c.htm'><img src='up.gif' border=0></a>
<a href='T140810b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>