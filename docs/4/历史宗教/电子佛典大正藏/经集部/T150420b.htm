<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0420b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷2)</font> 变动品第九 <font face='Arial'>T15, p0420b</h2></font><hr>
<span class='old'>
</a><a name="0420a28" id="0420a28">阇世与诸群臣中宫官属。赍持花香杂捣泽</a><a name="0420a29" id="0420a29">香。衣服之具幢幡缯盖。伎乐琴瑟箜篌。奉迎</span><a name="0420b01" id="0420b01">濡首稽首礼毕。侍从濡首入城归宫。濡首与</a><a name="0420b02" id="0420b02">诸眷属初入城时。城内蒸民各赍所有以来</a><a name="0420b03" id="0420b03">供养。时于会中。有一菩萨名曰普观。濡首告</a><a name="0420b04" id="0420b04">曰。卿族姓子。使其殿舍包容会者。寻即受</a><a name="0420b05" id="0420b05">教察其左右。而普周观阿阇世殿。自然宽大</a><a name="0420b06" id="0420b06">悬缯花盖跱立幢幡。其地平博散众花香。复</a><a name="0420b07" id="0420b07">有菩萨名曰法超。濡首告曰。卿族姓子严</a><a name="0420b08" id="0420b08">办众座。应时受教举手弹指。于彼殿馆。二</a><a name="0420b09" id="0420b09">万三千床座自然具足。若干种饰微妙庄严。</a><a name="0420b10" id="0420b10">无数座具而敷其上。濡首童真诸菩萨众悉</a><a name="0420b11" id="0420b11">俱就座。声闻次之。王见濡首与诸菩萨声</a><a name="0420b12" id="0420b12">闻坐毕。前自启白。且待斯须增办供具。濡</a><a name="0420b13" id="0420b13">首答曰。大王自安自当备足勿以为劳。时四</a><a name="0420b14" id="0420b14">天王与其眷属。悉来供侍濡首童真。又天帝</a><a name="0420b15" id="0420b15">释良善夫人。及余玉女无央数千。赍持天上</a><a name="0420b16" id="0420b16">栴檀杂香蜜香捣香。以用供散一切菩萨及</a><a name="0420b17" id="0420b17">诸声闻。时诸菩萨见诸花香及诸玉女。无玉</a><a name="0420b18" id="0420b18">女想无花香想。梵忍迹天化作梵志摩纳之</a><a name="0420b19" id="0420b19">形。手执拂扇住侍濡首左面。以扇扇之。诸梵</a><a name="0420b20" id="0420b20">天子各执拂扇。侍诸菩萨立而扇焉。无棼龙</a><a name="0420b21" id="0420b21">王不现其身。在于虚空垂贯真珠。从其贯珠</a><a name="0420b22" id="0420b22">出八味水。清凉且美供给所当。其诸菩萨一</a><a name="0420b23" id="0420b23">切声闻。其前各各有垂贯珠。而出美水亦给</a><a name="0420b24" id="0420b24">所用。王阿阇世心自念言。是诸菩萨而不赍</a><a name="0420b25" id="0420b25">钵。当于何食。濡首知王心念。而告之曰。斯诸</a><a name="0420b26" id="0420b26">正士有所游至不赍钵行。所可游行诸佛国</a><a name="0420b27" id="0420b27">土。这坐欲食钵自然至。斯诸菩萨本所建立。</a><a name="0420b28" id="0420b28">又彼如来昔所造愿。钵从虚空来在于掌。</a><a name="0420b29" id="0420b29">王阿阇世问濡首曰。是诸菩萨从何佛国来。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150420a.htm'><img src='up.gif' border=0></a>
<a href='T150420c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>