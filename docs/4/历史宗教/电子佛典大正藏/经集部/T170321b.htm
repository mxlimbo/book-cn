<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0321b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷54)</font> 观天品第六之一四天王初 <font face='Arial'>T17, p0321b</h2></font><hr>
<span class='old'>
</a><a name="0321a28" id="0321a28">食之人。一切爱人。有慈心人。有悲心人。精进</a><a name="0321a29" id="0321a29">之人。正见之人。智慧之人。依法律人。生来清</span><a name="0321b01" id="0321b01">净身口意人。信因缘人。知业报人。不饮酒人。</a><a name="0321b02" id="0321b02">不多睡人。近善友人。乐惠施人。有戒之人。有</a><a name="0321b03" id="0321b03">智之人。如是等人。王则应摄。如是等人。王于</a><a name="0321b04" id="0321b04">其中。知轻知重。堪为何业。则令营作。彼王如</a><a name="0321b05" id="0321b05">是。更无余王能为破坏。无量财宝。富乐具足。</a><a name="0321b06" id="0321b06">随顺法行。随法行故。则能布施。能为福德。供</a><a name="0321b07" id="0321b07">养三宝。王若如是知人好恶功德因缘。于现</a><a name="0321b08" id="0321b08">在世。常得安乐。常有利益。能护国土。能护自</a><a name="0321b09" id="0321b09">身。善人所赞。身坏命终。生于善道天世界中。</a><a name="0321b10" id="0321b10">为夜摩王。以识别人善业因故</a><a name="0321b11" id="0321b11"><p>又刹利王。复有一法。是第十九。应勤修习。成</a><a name="0321b12" id="0321b12">就相应。现在未来二世利益。第十九者。谓定</a><a name="0321b13" id="0321b13">一时数见众人。若刹利王。常定一时。数见众</a><a name="0321b14" id="0321b14">人。如是王者。久时为王。一切国人。皆不嫌</a><a name="0321b15" id="0321b15">恨。能知一切人之善恶。能令国人一切行法。</a><a name="0321b16" id="0321b16">强不陵弱。一切国人随时见王。财物具足。</a><a name="0321b17" id="0321b17">以此方便。增长炽盛。财法富故。不属他王。以</a><a name="0321b18" id="0321b18">安隐故。随顺法行。供养沙门婆罗门等。从</a><a name="0321b19" id="0321b19">其闻法。既闻法已。法行转胜。以定一时数见</a><a name="0321b20" id="0321b20">人故。修法之行。转胜增上。如是如是。随法行</a><a name="0321b21" id="0321b21">故。如是如是。富乐增长。大富乐故。能大布施。</a><a name="0321b22" id="0321b22">广作福业。精勤持戒。王若难见。彼王则无如</a><a name="0321b23" id="0321b23">是功德。是故王者应定一时常数见人。王者</a><a name="0321b24" id="0321b24">若能常定一时数见人者。则能行法。是行法</a><a name="0321b25" id="0321b25">人。有大福德。王若如是常定一时数见众人</a><a name="0321b26" id="0321b26">功德因缘。于现在世。常得安乐。常有利益。能</a><a name="0321b27" id="0321b27">护国土。能护自身。善人所赞。身坏命终。生</a><a name="0321b28" id="0321b28">于善道天世界中。为夜摩王。以定一时数见</a><a name="0321b29" id="0321b29">众人善业因故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170321a.htm'><img src='up.gif' border=0></a>
<a href='T170321c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>