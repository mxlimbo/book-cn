<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0223a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷38)</font> 观天品第六之一四天王初 <font face='Arial'>T17, p0223a</h2></font><hr>
<span class='old'>
</a><a name="0222c28" id="0222c28">心不定。牟修楼陀夜摩天王。见其放逸。而观</a><a name="0222c29" id="0222c29">察之。如放逸天。放逸行观。生如是心。我于今</span><a name="0223a01" id="0223a01">者。以何方便而能利益安乐如是放逸之天。</a><a name="0223a02" id="0223a02">尔时天王牟修楼陀。复微细意。深思惟曰。今</a><a name="0223a03" id="0223a03">令余天须陀洹者。共我相随。筹量语论。如彼</a><a name="0223a04" id="0223a04">地处。云云游行地处之中。种种受乐。行于放</a><a name="0223a05" id="0223a05">逸。云何善法。摄取彼天。自他利益。彼此皆</a><a name="0223a06" id="0223a06">作。令我及彼皆离过罪。我为善友。令彼利益。</a><a name="0223a07" id="0223a07">说法利他。是善知识。若教恶业。则是怨家。能</a><a name="0223a08" id="0223a08">令和集地狱恶业。尔时天王牟修楼陀。共须</a><a name="0223a09" id="0223a09">陀洹。既筹量已。自神通力化作妙殿。共升</a><a name="0223a10" id="0223a10">彼殿。而向彼去。第一河池。流水具足。园林</a><a name="0223a11" id="0223a11">诸树。皆悉备有。无量种种。皆悉可爱。有如</a><a name="0223a12" id="0223a12">是等胜妙之事。共向彼处云云游行地处之</a><a name="0223a13" id="0223a13">殿。则为下劣。百倍不如。千倍不如。何以故。</a><a name="0223a14" id="0223a14">善业力故。夜摩天中。一切诸天。所有善业。</a><a name="0223a15" id="0223a15">牟修楼陀夜摩天王。善业最胜。善业胜者。神</a><a name="0223a16" id="0223a16">通亦胜。以此因缘。其殿则胜。有妙光明。胜于</a><a name="0223a17" id="0223a17">一切夜摩诸天所有殿舍。譬如日殿。一切余</a><a name="0223a18" id="0223a18">殿。不及少分。如是彼殿。最为殊胜。余天之</a><a name="0223a19" id="0223a19">殿。不及少分。彼如是殿。自分功德。皆悉具</a><a name="0223a20" id="0223a20">足。行虚空中。向彼地处云云游行受乐地处。</a><a name="0223a21" id="0223a21">须陀洹天。相随共往。以须陀洹圣人之天少</a><a name="0223a22" id="0223a22">放逸行故。与相随向彼地处</a><a name="0223a23" id="0223a23"><p>尔时彼处放逸行天。既见天王牟修楼陀。生</a><a name="0223a24" id="0223a24">敬重心。速尔前进。一切皆向牟修楼陀夜摩</a><a name="0223a25" id="0223a25">天王。相与奉迎。或百或千。百百千千。如是一</a><a name="0223a26" id="0223a26">切奉迎天王。尔时天王牟修楼陀。既到彼殿。</a><a name="0223a27" id="0223a27">即作神通。变化力故。令彼迎天。忽尔之中。各</a><a name="0223a28" id="0223a28">不相见。唯见自身。独近天王。于其乐音。一</a><a name="0223a29" id="0223a29">切不闻。种种妙色。皆悉不见。以王神通故。令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170222c.htm'><img src='up.gif' border=0></a>
<a href='T170223b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>