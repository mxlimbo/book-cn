<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0263b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷3)</font> <font face='Arial'>T15, p0263b</h2></font><hr>
<span class='old'>
</a><a name="0263a28" id="0263a28">复如是。尔时迦叶。告言。法子。善哉善哉。善</a><a name="0263a29" id="0263a29">男子。夫生死恶。犹如猛火。烧灭一切。甚可</span><a name="0263b01" id="0263b01">厌患。我观汝根。不得明审。又复世尊。与诸比</a><a name="0263b02" id="0263b02">丘。在只陀林。我今与汝俱往佛所。时彼比丘。</a><a name="0263b03" id="0263b03">着衣持钵。随迦叶后。诣只陀林。到于佛所。见</a><a name="0263b04" id="0263b04">佛世尊。身如金山。处大众中。威德自在。三十</a><a name="0263b05" id="0263b05">二相。八十种好。皆悉备足。为佛作礼。绕佛七</a><a name="0263b06" id="0263b06">匝。却住一面。胡跪合掌。白言。世尊。我此弟</a><a name="0263b07" id="0263b07">子阿只达多。随从我后。修十二头陀。住深禅</a><a name="0263b08" id="0263b08">定。至阿那含。不能增进竭烦恼海。唯愿天尊。</a><a name="0263b09" id="0263b09">为说甚深灌顶甘露净解脱行</a><a name="0263b10" id="0263b10"><p>尔时世尊。告阿只达言。善哉善哉。阿只达。快</a><a name="0263b11" id="0263b11">问是事。吾当为汝分别解脱。谛听善思。乃往</a><a name="0263b12" id="0263b12">过去无央数世。彼世有佛。名大光明如来应</a><a name="0263b13" id="0263b13">供正遍知明行足善逝世间解无上士调御</a><a name="0263b14" id="0263b14">丈夫天人师佛世尊。彼佛出世。三种示现。</a><a name="0263b15" id="0263b15">教化众生。度人周讫。于像法中。有一大国。名</a><a name="0263b16" id="0263b16">波罗奈。王名梵摩达多。王有太子。名忍辱铠。</a><a name="0263b17" id="0263b17">坚发甚深阿耨多罗三藐三菩提心。求一切种</a><a name="0263b18" id="0263b18">智。自誓不杀。修十善业。于六波罗蜜。无疲厌</a><a name="0263b19" id="0263b19">心。时彼国中有一长者。名日月音。自在无量。</a><a name="0263b20" id="0263b20">唯有一子。忽遇热病。风大入心。狂乱无智。手</a><a name="0263b21" id="0263b21">执利剑。走入巷陌。杀害众生。时彼长者。爱念</a><a name="0263b22" id="0263b22">子故。手擎香炉。至四城门外。烧香散华。发大</a><a name="0263b23" id="0263b23">誓愿。而作是言。世间若有神仙圣人医师咒</a><a name="0263b24" id="0263b24">师。能救我子狂乱病者。一切所有。悉用奉施。</a><a name="0263b25" id="0263b25">尔时太子。出城游戏。见大长者。修于慈心。为</a><a name="0263b26" id="0263b26">子求愿。心生欢喜。而作是言。此大长者。勤修</a><a name="0263b27" id="0263b27">慈心。普为一切。而长者子。遇大重病。愿诸神</a><a name="0263b28" id="0263b28">仙。必兴慈悲。来至此处。救长者子。语顷即</a><a name="0263b29" id="0263b29">有一大仙人。从于雪山。腾虚而至。名曰光味。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150263a.htm'><img src='up.gif' border=0></a>
<a href='T150263c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>