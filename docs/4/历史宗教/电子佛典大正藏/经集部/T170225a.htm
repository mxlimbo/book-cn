<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0225a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷38)</font> 观天品第六之一四天王初 <font face='Arial'>T17, p0225a</h2></font><hr>
<span class='old'>
</a><a name="0224c28" id="0224c28">受诸乐。乐行寺舍。有莲华处。流水河池。若王</a><a name="0224c29" id="0224c29">大臣。王等富者。一切知识。皆共善友。诸亲兄</span><a name="0225a01" id="0225a01">弟。心皆爱乐。常不妄语。心常正直。一切善</a><a name="0225a02" id="0225a02">人。常乐共行。不坏威仪。无量功德。皆悉具</a><a name="0225a03" id="0225a03">足。如是彼人。身聚具足。如是得身。以余业</a><a name="0225a04" id="0225a04">故。又彼比丘。知业果报。观夜摩天所有地</a><a name="0225a05" id="0225a05">处。彼见闻知。彼夜摩天。复有地处。名为积</a><a name="0225a06" id="0225a06">负。众生何业生彼地处。彼见闻知。若善丈夫。</a><a name="0225a07" id="0225a07">常畏业果。心性正直。正见不邪。修行正业。</a><a name="0225a08" id="0225a08">舍恶知识。常一切时念佛法僧。微少恶业。深</a><a name="0225a09" id="0225a09">生怖畏。不杀盗淫。乃至道行。若见妇女。若歌</a><a name="0225a10" id="0225a10">若舞。庄严具声。闻已不着。心不爱念。心善</a><a name="0225a11" id="0225a11">观察。无不善心。亦不喜乐。见其过已。心不分</a><a name="0225a12" id="0225a12">别。彼若如是不起邪行。身坏命终。生于善道。</a><a name="0225a13" id="0225a13">夜摩天中积负地处。此善业人。生彼处已。</a><a name="0225a14" id="0225a14">受乐不断。恒常成就。自身光明。五欲境界。</a><a name="0225a15" id="0225a15">受于快乐。彼处有山。名聚积崖。七宝诸树。以</a><a name="0225a16" id="0225a16">为庄严。满彼山中。无量百千种种鸟众。鸟有</a><a name="0225a17" id="0225a17">无量种种妙色。庄严彼山。在彼山处出种种</a><a name="0225a18" id="0225a18">声。行种种处。见则可爱。多有无量种种妙色。</a><a name="0225a19" id="0225a19">种种处行。无量形相。满彼山中。又复更有流</a><a name="0225a20" id="0225a20">水河池。种种莲花诸涧谷中。多有种种名忆</a><a name="0225a21" id="0225a21">念树。以为庄严。交枝为舍。种种花果。皆悉具</a><a name="0225a22" id="0225a22">足。其山之量。三百由旬。诸天子众。诸天女</a><a name="0225a23" id="0225a23">众。处处多饶。普彼山中。皆可爱乐。第一天</a><a name="0225a24" id="0225a24">众所住之处。如是山中分分地处。彼处一切</a><a name="0225a25" id="0225a25">善分分处。七楞七厢。皆有园林种种间杂。彼</a><a name="0225a26" id="0225a26">善分处。有七种宝。彼七种宝。各为一厢</a><a name="0225a27" id="0225a27"><p>一厢青宝。光明遍至六万由旬。如是光明。一</a><a name="0225a28" id="0225a28">切虚空。普遍青色。若天忆念欲上山时。天自</a><a name="0225a29" id="0225a29">普身。以种种宝间错庄严。在彼如是聚积崖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170224c.htm'><img src='up.gif' border=0></a>
<a href='T170225b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>