<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0512 佛说净饭王般涅槃经 0781b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 512 佛说净饭王般涅槃经</font> <font face='Arial'>(卷1)</font> <font face='Arial'>T14, p0781b</h2></font><hr>
<span class='old'>
</a><a name="0781a28" id="0781a28">出照明世间。时舍夷国王。名曰净饭。治以</a><a name="0781a29" id="0781a29">正法。礼德仁义。常行慈心。时被重病。身中</span><a name="0781b01" id="0781b01">四大。同时俱作。残害其体。支节欲解。喘息</a><a name="0781b02" id="0781b02">不定。如驶水流。辅相宣令国中明医。皆悉</a><a name="0781b03" id="0781b03">集会。瞻王所疾。随病授药。种种疗治。无能</a><a name="0781b04" id="0781b04">愈者。瑞应已至。将死不久。时王烦躁。转</a><a name="0781b05" id="0781b05">侧不停。如少水鱼夫人婇女。见其如是。益</a><a name="0781b06" id="0781b06">更愁恼。时白饭王。斛饭王。大称王等。及诸</a><a name="0781b07" id="0781b07">群臣。同发声言。今王设崩。永失覆护。国将</a><a name="0781b08" id="0781b08">虚弱。王身战动。唇口干燥。语声数绝。眩目</a><a name="0781b09" id="0781b09">泪下。时诸王等。皆以敬意。长跪叉手。同共</a><a name="0781b10" id="0781b10">白言。大王素性。不好作恶。经弹指顷。积德</a><a name="0781b11" id="0781b11">无厌。护养人民。莫不得安。名闻十方。大王</a><a name="0781b12" id="0781b12">今日。何故愁恼。时净饭王。语声辄出。告</a><a name="0781b13" id="0781b13">诸王曰。我命虽逝。不以为苦。但恨不见我</a><a name="0781b14" id="0781b14">子悉达。又恨不见次子难陀。以除贪淫世</a><a name="0781b15" id="0781b15">间诸欲。复恨不见斛饭王子阿难陀者。持</a><a name="0781b16" id="0781b16">佛法藏。一言不失。又恨不见孙子罗云。年</a><a name="0781b17" id="0781b17">虽幼稚。神足纯备。戒行无缺。吾设得见是</a><a name="0781b18" id="0781b18">诸子等。我病虽笃。未离生死。不以为苦。诸</a><a name="0781b19" id="0781b19">在王边。闻如是语。莫不啼泣。泪下如雨。时</a><a name="0781b20" id="0781b20">白饭王。答净饭王言。我闻世尊。在王舍城</a><a name="0781b21" id="0781b21">耆阇崛山中。去此悬远。五十由旬。王今转</a><a name="0781b22" id="0781b22">羸。设遣使者。道路悬邈。惧恐迟晚。无所加</a><a name="0781b23" id="0781b23">益唯愿大王。莫大愁悒悬念诸子。时净饭</a><a name="0781b24" id="0781b24">王。闻是语已。垂泪而言。答白饭王。我子等</a><a name="0781b25" id="0781b25">辈。虽复辽远。意望不断。所以者何。我子成</a><a name="0781b26" id="0781b26">佛。以大慈悲。恒以神通。天眼彻视。天耳洞</a><a name="0781b27" id="0781b27">听。救接众生应可度者。如有百千万亿众生。</a><a name="0781b28" id="0781b28">为水所溺。以慈愍心。为作船筏。而度脱之。</a><a name="0781b29" id="0781b29">终不劳疲。譬如有人为贼所围。或值怨敌惶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140781a.htm'><img src='up.gif' border=0></a>
<a href='T140781c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>