<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0769c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷3)</font> 阿赖耶即密严品第八 <font face='Arial'>T16, p0769c</h2></font><hr>
<span class='old'>
</a><br><a name="0769b28" id="0769b28">　　若有若非有　　　自在作世间</a><br><a name="0769b29" id="0769b29">　　赖耶虽变现　　　体性恒甚深</span><br><a name="0769c01" id="0769c01">　　于诸无知人　　　悉不能觉了</a><br><a name="0769c02" id="0769c02">　　譬如于幻师　　　幻作种种兽</a><br><a name="0769c03" id="0769c03">　　或行而或走　　　似有情非实</a><br><a name="0769c04" id="0769c04">　　赖耶亦如是　　　幻作于世间</a><br><a name="0769c05" id="0769c05">　　一切诸有情　　　体性无真实</a><br><a name="0769c06" id="0769c06">　　凡愚不能了　　　妄生于取着</a><br><a name="0769c07" id="0769c07">　　起微尘胜性　　　有无异分别</a><br><a name="0769c08" id="0769c08">　　及与于梵天　　　丈夫等诸见</a><br><a name="0769c09" id="0769c09">　　分别皆是意　　　分别于世间</a><br><a name="0769c10" id="0769c10">　　此之分别见　　　本来无有实</a><br><a name="0769c11" id="0769c11">　　譬如画中质　　　亦如虹霓像</a><br><a name="0769c12" id="0769c12">　　及以云中物　　　翳眼见毛轮</a><br><a name="0769c13" id="0769c13">　　女人窥镜容　　　如梦观众色</a><br><a name="0769c14" id="0769c14">　　如帝弓谷响　　　树影与干城</a><br><a name="0769c15" id="0769c15">　　热时阳焰水　　　池中明月像</a><br><a name="0769c16" id="0769c16">　　如是诸计度　　　于赖耶妄取</a><br><a name="0769c17" id="0769c17">　　观察是等时　　　谛了唯藏识</a><br><a name="0769c18" id="0769c18">　　即达世间相　　　所依一切法</a><br><a name="0769c19" id="0769c19">　　是诸分别见　　　即皆而转灭</a><br><a name="0769c20" id="0769c20">　　赖耶是意等　　　诸法习气依</a><br><a name="0769c21" id="0769c21">　　常为于分别　　　心之所扰浊</a><br><a name="0769c22" id="0769c22">　　若离于分别　　　即成无漏道</a><br><a name="0769c23" id="0769c23">　　常恒而不变　　　犹若于虚空</a><br><a name="0769c24" id="0769c24">　　若于阿赖耶　　　获得三摩地</a><br><a name="0769c25" id="0769c25">　　则生无漏法　　　如意定解脱</a><br><a name="0769c26" id="0769c26">　　及以四无畏　　　十力并善巧</a><br><a name="0769c27" id="0769c27">　　自在与神通　　　如是诸功德</a><br><a name="0769c28" id="0769c28">　　起十究竟愿　　　意成微妙身</a><br><a name="0769c29" id="0769c29">　　永转于所依　　　识界常安住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160769b.htm'><img src='up.gif' border=0></a>
<a href='T160770a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>