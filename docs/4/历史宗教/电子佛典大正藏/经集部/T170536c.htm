<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0735 佛说四愿经 0536c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 735 佛说四愿经</font> <font face='Arial'>(卷1)</font> <font face='Arial'>T17, p0536c</h2></font><hr>
<span class='old'>
</a><a name="0536b28" id="0536b28">积聚钱财。思虑勤苦。不敢衣食。不知布施奉</a><a name="0536b29" id="0536b29">持经戒。无尊无卑。获得如愿者。或时命尽。</span><a name="0536c01" id="0536c01">父母兄弟妻子亲属。啼哭愁毒。为其棺殓。</a><a name="0536c02" id="0536c02">遣送财宝衣被饮食。宁有益于死者不。佛</a><a name="0536c03" id="0536c03">告纯陀及诸会弟子。听我所说善思念之。纯</a><a name="0536c04" id="0536c04">陀眷属。诸会弟子。皆各叉手。一心受教而</a><a name="0536c05" id="0536c05">听</a><a name="0536c06" id="0536c06"><p>佛言。人有四愿。不可常保。何等为四。第一愿</a><a name="0536c07" id="0536c07">者。是人身沐浴庄饰。饭食五乐。常先与之。疾</a><a name="0536c08" id="0536c08">病卒至。不能止之。命尽躯强在地。不随人</a><a name="0536c09" id="0536c09">魂神去。空爱重之。复何益也</a><a name="0536c10" id="0536c10"><p>第二愿者。谓有财产官爵俸禄。得之者喜。</a><a name="0536c11" id="0536c11">不得愁忧疾病。死至命尽。所有财物。官爵</a><a name="0536c12" id="0536c12">俸禄。故在世间。不随人魂神去。空为愁苦</a><a name="0536c13" id="0536c13"><p>第三愿者。谓有父母兄弟妻子。中外亲属。朋</a><a name="0536c14" id="0536c14">友知识。恩爱荣乐。疾病至死命尽。复不能</a><a name="0536c15" id="0536c15">救我命。亦不能随我魂神去。空啼哭。送我到</a><a name="0536c16" id="0536c16">城外深冢间。以弃我去。各疾还归。虽追念</a><a name="0536c17" id="0536c17">我愁苦忧思。不过十日。诸家宗族。男女</a><a name="0536c18" id="0536c18">聚会。相向歌舞。快共饮食。相对谈笑。捐忘</a><a name="0536c19" id="0536c19">死人。虽有父母兄弟妻子。中外亲属。朋友知</a><a name="0536c20" id="0536c20">识。不能共追我命。空悲之复何益也</a><a name="0536c21" id="0536c21"><p>第四愿者。是人意天下人少有能守护其意</a><a name="0536c22" id="0536c22">者。皆放心恣意。淫于五乐。贪利疾妒。忿怒</a><a name="0536c23" id="0536c23">斗诤。不信道德。至于身死寿尽。魂神去矣。</a><a name="0536c24" id="0536c24">三者相追逐。不得相离。譬如雀飞。意随其</a><a name="0536c25" id="0536c25">两翅。意为身神。两翅为魂魄。人不能守<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170536b.htm'><img src='up.gif' border=0></a>
<a href='T170537a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>