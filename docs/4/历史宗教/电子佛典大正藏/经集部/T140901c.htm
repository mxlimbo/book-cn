<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0553 佛说奈女只域因缘经 0901c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 553 佛说奈女只域因缘经</font> <font face='Arial'>(卷1)</font> <font face='Arial'>T14, p0901c</h2></font><hr>
<span class='old'>
</a><a name="0901b28" id="0901b28">才明智慧如须漫女。诸国王闻此二女颜容</a><a name="0901b29" id="0901b29">绝世。交来求娉之。二女曰。我生不由胞胎。乃</span><a name="0901c01" id="0901c01">出草华之中。是与凡人不同。何宜当随世人</a><a name="0901c02" id="0901c02">乃复嫁耶。闻奈女聪明容貌绝世。无与匹</a><a name="0901c03" id="0901c03">者。又生与我同体。皆辞父母。往事奈女。求</a><a name="0901c04" id="0901c04">作弟子。明经智慧。皆胜此五百人</a><a name="0901c05" id="0901c05"><p>尔时佛入维耶梨国。奈女便率将弟子五百</a><a name="0901c06" id="0901c06">人出迎佛。头面作礼。长跪白言。愿佛明日</a><a name="0901c07" id="0901c07">到我园中饭食。佛默然受之。奈女还归。办</a><a name="0901c08" id="0901c08">其供具。佛进入城。国王又出宫。迎佛礼毕</a><a name="0901c09" id="0901c09">长跪请佛。愿明日到宫饭食。佛言。奈女向</a><a name="0901c10" id="0901c10">已前请。王后之矣。王曰。我为国王。至心请</a><a name="0901c11" id="0901c11">佛。必望依许。奈女但是淫女。日日将徒五</a><a name="0901c12" id="0901c12">百淫弟子。行作不轨。何为舍我而应其请</a><a name="0901c13" id="0901c13"><p>佛言。此女非淫女。其宿命有大功德。已供</a><a name="0901c14" id="0901c14">养三亿佛。昔曾又与须漫波昙女。俱为姊</a><a name="0901c15" id="0901c15">妹。奈女最大。须漫次之。波昙最小。生于大姓</a><a name="0901c16" id="0901c16">家。财宝饶富。姊妹相率。供养五百比丘尼</a><a name="0901c17" id="0901c17">日日施设饮食。及作衣服。随所无乏。皆悉</a><a name="0901c18" id="0901c18">供之。尽其寿命。三人常发誓言。愿我后世</a><a name="0901c19" id="0901c19">逢佛。得自然化生。不由胞胎。远离秽垢。今</a><a name="0901c20" id="0901c20">如本愿。生值我时。又昔虽供养比丘尼。然</a><a name="0901c21" id="0901c21">其作豪富家儿。言语娇溢。时时或戏笑比丘</a><a name="0901c22" id="0901c22">尼曰。诸道人於邑日久。必当欲嫁。迫有我</a><a name="0901c23" id="0901c23">等供养捡押。不得放恣情意耳。故今者受</a><a name="0901c24" id="0901c24">此余殃。虽日赞经道。虚被淫谤。此五百</a><a name="0901c25" id="0901c25">弟子时亦并力相助供养同心欢喜今故会生</a><a name="0901c26" id="0901c26">果复相随。只域尔时为贫家作子。见奈女供</a><a name="0901c27" id="0901c27">养意甚慕乐。而无资财。乃常为比丘尼扫除</a><a name="0901c28" id="0901c28">扫除洁净已辄发誓言令我能扫除天下人</a><a name="0901c29" id="0901c29">身病秽如是快耶。奈女怜其贫穷。又加其勤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140901b.htm'><img src='up.gif' border=0></a>
<a href='T140902a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>