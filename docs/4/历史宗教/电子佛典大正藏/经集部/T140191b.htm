<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0191b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷1)</font> <font face='Arial'>T14, p0191b</h2></font><hr>
<span class='old'>
</a><a name="0191a28" id="0191a28">学士。共知鄙倍焉。遂摽此经而为其首。录家</a><a name="0191a29" id="0191a29">恳嘱知是。国本如何二重重载。彼十八卷经。</span><a name="0191b01" id="0191b01">乃似是贞元录中奉　制所收入者。其分卷</a><a name="0191b02" id="0191b02">小异耳。后人见此三十卷本。认为异经故加</a><a name="0191b03" id="0191b03">入耳。今欲删正则彼十八卷者乃无。宝达伪</a><a name="0191b04" id="0191b04">经稍正可存。然此三十卷经本朝盛行。行来</a><a name="0191b05" id="0191b05">日久国俗多有倚此而作福者。今忽删之彼</a><a name="0191b06" id="0191b06">必众怒。若俱存之理亦未可。且顺人情存此</a><a name="0191b07" id="0191b07">而删彼。因书古人之意。以告雅正君子。但其</a><a name="0191b08" id="0191b08">误分错合之处。今随改之。如第十二卷云。南</a><a name="0191b09" id="0191b09">无拘絺罗难陀。此是二圣之名。经错合之。今</a><a name="0191b10" id="0191b10">分为二。第十三卷云。南无宾头卢南无颇罗</a><a name="0191b11" id="0191b11">堕。此是一圣之名。经误分之。今合为一。此</a><a name="0191b12" id="0191b12">类不少不能具叙。呜呼阿难大圣也。距佛不</a><a name="0191b13" id="0191b13">远也。经藏所集也。而欲正一僧水鹤之偈。僧</a><a name="0191b14" id="0191b14">竟不从。况我凡夫乎。佛世已远乎。经法遥传</a><a name="0191b15" id="0191b15">乎。而于举国盛行久远之典。忽独起以删之。</a><a name="0191b16" id="0191b16">而欲众情之不怒己。如螗螂之怒其臂以当</a><a name="0191b17" id="0191b17">车欲其不辗己也。犹不足以譬其非分也。心</a><a name="0191b18" id="0191b18">知伪妄力不能正。末法之弊一至于此。伤哉。</a><a name="0191b19" id="0191b19">但有一理。既所患在于伪妄乱真。若于诸经</a><a name="0191b20" id="0191b20">之名。诸罗汉号。忏悔文等。分明知是人所撰</a><a name="0191b21" id="0191b21">集有所错处。各依圣教本文而正之。删去宝</a><a name="0191b22" id="0191b22">达伪经。而名之曰夹忏佛名经。使人看其</a><a name="0191b23" id="0191b23">名分其主客。如诸家夹注解经。则其行于世。</a><a name="0191b24" id="0191b24">亦庶几乎可矣</a><a name="0191b25" id="0191b25"><p class='juan'>
佛名经卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140191a.htm'><img src='up.gif' border=0></a>
<a href='T140191c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>