<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0674 证契大乘经 0655b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 674 证契大乘经</font> <font face='Arial'>(卷1)</font> <font face='Arial'>T16, p0655b</h2></font><hr>
<span class='old'>
</a><a name="0655a28" id="0655a28">是者有中阴不。佛言。楞迦主。如卵生众生弃</a><a name="0655a29" id="0655a29">身托卵。以业风力在于卵中凝[<a href='javascript:showpic("images/073561.gif")'>泳-永+牙</a>]无知。至卵</span><a name="0655b01" id="0655b01">熟时识方有觉。所以者何。业法如是。以业力</a><a name="0655b02" id="0655b02">故。卵生众生熟时未至无所觉知。又转轮王</a><a name="0655b03" id="0655b03">及转轮王子。以福业故受身之时。不为胎秽</a><a name="0655b04" id="0655b04">所污。不与胎秽和杂。无胎秽染故多化生。如</a><a name="0655b05" id="0655b05">或胎生便有胎卵不染胎秽。熟时至已剖卵</a><a name="0655b06" id="0655b06">而出。楞迦主。应当以是而表中阴。毗毗产言。</a><a name="0655b07" id="0655b07">世尊。识量如何作何形色。佛言。楞迦主。识无</a><a name="0655b08" id="0655b08">限量无色无形不可显现。无碍无似无住无</a><a name="0655b09" id="0655b09">表。毗毗产言。世尊。识体若无限量无色无形</a><a name="0655b10" id="0655b10">不可显现。无碍无似无住无表岂非是断相</a><a name="0655b11" id="0655b11">耶。佛言。不也。楞迦主。我今以譬开喻汝心当</a><a name="0655b12" id="0655b12">令汝悟。如汝在己宫中处堂殿上。婇妓部属</a><a name="0655b13" id="0655b13">侍奉围绕。床座卧具敷施适乐。种种妙好以</a><a name="0655b14" id="0655b14">庄严身。是时无忧大园卉木敷荣众华舒发。</a><a name="0655b15" id="0655b15">或和风调吹或猛风暴激。无忧林香流入宫</a><a name="0655b16" id="0655b16">殿。楞迦主于意云何。其风之香可嗅知不。毗</a><a name="0655b17" id="0655b17">毗产言。世尊。香可嗅知。楞迦主。亦可别知某</a><a name="0655b18" id="0655b18">华香不。毗毗产言。可分别知。楞迦主。以嗅可</a><a name="0655b19" id="0655b19">知而便能见香体限量形色等不。毗毗产言。</a><a name="0655b20" id="0655b20">不也。世尊。何以故。香体无色可显不可执持。</a><a name="0655b21" id="0655b21">无有同似无表无住。宁得见其量色等也。楞</a><a name="0655b22" id="0655b22">迦主。于意云何。岂以汝不能见香体量色。即</a><a name="0655b23" id="0655b23">是断相毗毗产言。不也。世尊。若是断相岂可</a><a name="0655b24" id="0655b24">嗅知。如是如是。楞迦主。识体若断即无生死</a><a name="0655b25" id="0655b25">了别之相。楞迦主。当知识体至妙清净。而为</a><a name="0655b26" id="0655b26">客染之所染污。所谓无明渴爱熏习业等。如</a><a name="0655b27" id="0655b27">虚空界至妙清净。而为烟云尘雾四染所染。</a><a name="0655b28" id="0655b28">楞迦主。识体净妙无色无量无所执碍。客染</a><a name="0655b29" id="0655b29">秽现亦复如是。何以故。实智观察毕竟无有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160655a.htm'><img src='up.gif' border=0></a>
<a href='T160655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>