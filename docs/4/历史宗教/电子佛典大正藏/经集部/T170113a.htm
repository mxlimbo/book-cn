<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0113a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷19)</font> 畜生品第五之一 <font face='Arial'>T17, p0113a</h2></font><hr>
<span class='old'>
</a><br><a name="0112c28" id="0112c28">　　天之善道人世界　　　人之善道天世间</a><br><a name="0112c29" id="0112c29">　　诸恶道地有三种　　　行善之人所远离</span><br><a name="0113a01" id="0113a01">　　汝应勇猛勤精进　　　当乐亲近善知识</a><br><a name="0113a02" id="0113a02">　　如是常应增长法　　　勉力勤加升天宫</a><br><a name="0113a03" id="0113a03">　　法为众乐之根本　　　以法因缘得涅槃</a><br><a name="0113a04" id="0113a04">　　眠睡众生法常觉　　　法为最胜第一道　</p></a><a name="0113a05" id="0113a05"><p>时天帝释如是教敕。护世四大天王。为护阎</a><a name="0113a06" id="0113a06">浮提人增长正法。得利益故。遍行观察</a><a name="0113a07" id="0113a07"><p>复次比丘。知业果报。观天心行已内自思惟。</a><a name="0113a08" id="0113a08">随顺法行</a><a name="0113a09" id="0113a09"><p>复次比丘。知业果报。观阿修罗第二地已。次</a><a name="0113a10" id="0113a10">观第三阿修罗地。何等为第三阿修罗地。彼</a><a name="0113a11" id="0113a11">以闻慧。见第三地。在第二地下二万一千由</a><a name="0113a12" id="0113a12">旬。有阿修罗地。名修那婆。纵广一万三千由</a><a name="0113a13" id="0113a13">旬。树林郁茂。浴池流泉。众花常敷。伎乐充</a><a name="0113a14" id="0113a14">满。城名鋡毗罗。纵广八千由旬。于彼城中。</a><a name="0113a15" id="0113a15">有阿修罗王。名曰花鬘。阿修罗民。名游戏</a><a name="0113a16" id="0113a16">行。彼阿修罗鋡毗罗城。种种众宝。以为庄</a><a name="0113a17" id="0113a17">严。园林游戏。清流浴池。莲花具足。游戏阿</a><a name="0113a18" id="0113a18">修罗众。悉满其中。有四大林。以为庄严。于</a><a name="0113a19" id="0113a19">六时中。花常鲜荣。何等为四。一名铃鬘。一</a><a name="0113a20" id="0113a20">一林树。皆有宝铃。出妙音声。二名黄鬘。其</a><a name="0113a21" id="0113a21">林皆悉是真金树。三名焰鬘。其树花色。犹如</a><a name="0113a22" id="0113a22">火焰。四名杂林。诸杂花果。以为庄严。此四</a><a name="0113a23" id="0113a23">种林。庄严阿修罗鋡毗罗城。游戏阿修罗住</a><a name="0113a24" id="0113a24">处。快乐如天无异。以众涂香末香。自涂其</a><a name="0113a25" id="0113a25">身。常乐游戏。歌舞戏笑。百千婇女围绕卫</a><a name="0113a26" id="0113a26">护。花鬘阿修罗王。常游园林而相娱乐。种种</a><a name="0113a27" id="0113a27">众宝。庄严其身。是名游戏阿修罗所受乐处。</a><a name="0113a28" id="0113a28">时第二地勇健阿修罗王遣使。名曰阎婆。来</a><a name="0113a29" id="0113a29">诣花鬘阿修罗所。作如是言。阎浮提人。供养<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170112c.htm'><img src='up.gif' border=0></a>
<a href='T170113b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>