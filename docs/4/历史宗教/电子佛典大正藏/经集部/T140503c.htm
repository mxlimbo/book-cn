<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0468 文殊师利问经 0503c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 468 文殊师利问经</font> <font face='Arial'>(卷2)</font> 杂问品第十六 <font face='Arial'>T14, p0503c</h2></font><hr>
<span class='old'>
</a><a name="0503b28" id="0503b28">疾病。此谓劫浊。云何众生浊。恶众生善众</a><a name="0503b29" id="0503b29">生。下中上众生。胜劣众生。第一众生。不第一</span><a name="0503c01" id="0503c01">众生。此谓众生浊。云何命浊。十岁众生。二十</a><a name="0503c02" id="0503c02">三十四十五十六十七十八十九十岁百岁。</a><a name="0503c03" id="0503c03">二百岁四百岁八百岁。乃至千岁有长短故。</a><a name="0503c04" id="0503c04">此谓命浊。云何烦恼浊。多贪多嗔多痴。此</a><a name="0503c05" id="0503c05">谓烦恼浊。云何见浊。邪见戒取见取常见断</a><a name="0503c06" id="0503c06">见有见无见我见众生见。此谓见浊。如是五</a><a name="0503c07" id="0503c07">浊如来悉无。佛说此祇夜</a><a name="0503c08" id="0503c08"><p class='lg'>　　如来如虚空　　　云何有言语</a><br><a name="0503c09" id="0503c09">　　如来无五浊　　　是故不逆记　</p></a><a name="0503c10" id="0503c10"><p>尔时文殊师利白佛言。世尊。未来邪见人。当</a><a name="0503c11" id="0503c11">诽谤佛说如是言。若使如来是一切智。何故</a><a name="0503c12" id="0503c12">待众生作罪。然后制戒。佛告文殊师利。如</a><a name="0503c13" id="0503c13">此即是一切智相。若我逆制戒人当谤我。</a><a name="0503c14" id="0503c14">何以故。我不作罪云何强说。此非一切智。</a><a name="0503c15" id="0503c15">何以故。我无罪过故。如来无慈悲心。不饶益</a><a name="0503c16" id="0503c16">不摄受众生。如人无子而说有子某时当生。</a><a name="0503c17" id="0503c17">空有此言云何可信。何以故。不真实故。若真</a><a name="0503c18" id="0503c18">见生子则生信心。如是文殊师利。所未作罪</a><a name="0503c19" id="0503c19">人天不见。云何逆制戒。要须见罪然后乃制。</a><a name="0503c20" id="0503c20">文殊师利。譬如医师知风痰热等发起所</a><a name="0503c21" id="0503c21">由。亦知有药对治此病。有人勇健身无疾</a><a name="0503c22" id="0503c22">病。如此之人须师治不。文殊白佛。彼不须治。</a><a name="0503c23" id="0503c23">彼若病生师即为治。世间赞说是第一师。如</a><a name="0503c24" id="0503c24">是文殊师利。一切声闻一切众生。有宜制戒</a><a name="0503c25" id="0503c25">有不宜者。我知一切众生心之所行。未作罪</a><a name="0503c26" id="0503c26">者我则不制。若已作过我则制戒。我若如此</a><a name="0503c27" id="0503c27">则世间不谤。文殊师利。众生之中有下中上。</a><a name="0503c28" id="0503c28">如来制戒亦复如是。文殊师利。如种大麦及</a><a name="0503c29" id="0503c29">麻豆等。牙始生时已堪用不。文殊师利言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140503b.htm'><img src='up.gif' border=0></a>
<a href='T140504a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>