<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0468 文殊师利问经 0501c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 468 文殊师利问经</font> <font face='Arial'>(卷2)</font> 分部品第十五 <font face='Arial'>T14, p0501c</h2></font><hr>
<span class='old'>
</a><br><a name="0501b28" id="0501b28">　　十八及本二　　　悉从大乘出</a><br><a name="0501b29" id="0501b29">　　无是亦无非　　　我说未来起　</p></span><a name="0501c01" id="0501c01"><p><b>　　<A NAME="n234"></A>杂问品第十六</b></a><a name="0501c02" id="0501c02"><p>尔时文殊师利白佛言。世尊。未来外道说如</a><a name="0501c03" id="0501c03">是语。世尊往昔说火聚经。六十比丘死。六</a><a name="0501c04" id="0501c04">十比丘休道。六十比丘解脱。外道当如是说。</a><a name="0501c05" id="0501c05">世尊非一切智。何以故。不见此事故。当云何</a><a name="0501c06" id="0501c06">答。佛告文殊师利。如人然灯不为杀虫。文殊</a><a name="0501c07" id="0501c07">师利。如来如是。随众生所堪则为彼说。如</a><a name="0501c08" id="0501c08">来说法无非因缘。若有众生有杀生业必受</a><a name="0501c09" id="0501c09">果报。彼众生不堪受法。是故休道。彼众生</a><a name="0501c10" id="0501c10">堪受法。则得解脱。皆随其因缘。非如来所</a><a name="0501c11" id="0501c11">作。何以故。佛从世间生。佛不说佛造世</a><a name="0501c12" id="0501c12">间。若人杀生自得短命。若人不杀自得长寿</a><a name="0501c13" id="0501c13">及解脱果。此诸众生虽复休道。如来未来必</a><a name="0501c14" id="0501c14">当化度。是故文殊师利。如来无过。文殊师</a><a name="0501c15" id="0501c15">利。如日月光照拘牟头分陀利郁波罗花等。</a><a name="0501c16" id="0501c16">或有合者或有开者或堕落者。非是日月有</a><a name="0501c17" id="0501c17">分别心。何以故。日月无心故。以无心故自</a><a name="0501c18" id="0501c18">开自落。非日月过。文殊师利。如来说法亦</a><a name="0501c19" id="0501c19">复如是。有众生长寿短寿。无病有病多病</a><a name="0501c20" id="0501c20">少病。可憎可爱。有下中上贫富贵贱。生阎浮</a><a name="0501c21" id="0501c21">提生郁单越生拘耶尼生弗于逮生四天王</a><a name="0501c22" id="0501c22">处。乃至非想非非想处。有生地狱饿鬼畜生</a><a name="0501c23" id="0501c23">阿修罗等。自业为财自业为分业为生处。</a><a name="0501c24" id="0501c24">唯业所造非余物造。有上中下非我所造。何</a><a name="0501c25" id="0501c25">以故。一切诸众生自业为财故。尔时文殊师</a><a name="0501c26" id="0501c26">利白佛言。世尊。菩萨摩诃萨事施。有妇</a><a name="0501c27" id="0501c27">儿施等。如须达拏以二子施丑婆罗门。此婆</a><a name="0501c28" id="0501c28">罗门打此二儿。世尊。何故无平等慈心。若</a><a name="0501c29" id="0501c29">菩萨无慈悲心不名菩萨。世尊。诸菩萨有平<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140501b.htm'><img src='up.gif' border=0></a>
<a href='T140502a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>