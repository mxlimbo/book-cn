<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0279b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷7)</font> 宝积品第七 <font face='Arial'>T16, p0279b</h2></font><hr>
<span class='old'>
</a><a name="0279a28" id="0279a28">死污泥邪定众生能生佛法。善男子。譬如四</a><a name="0279a29" id="0279a29">大海水生苏满中。菩萨有为善根甚多无量</span><a name="0279b01" id="0279b01">亦复如是。善男子。譬如若破一毛以为百分。</a><a name="0279b02" id="0279b02">以一分毛取海一滴。一切声闻有为善根。亦</a><a name="0279b03" id="0279b03">复如是。善男子。譬如虫芥子孔所有虚空。一</a><a name="0279b04" id="0279b04">切声闻有为智慧。亦复如是。善男子。譬如十</a><a name="0279b05" id="0279b05">方虚空无量无边。菩萨有为智慧亦复如是。</a><a name="0279b06" id="0279b06">善男子。譬如转轮圣王有大夫人怀妊七日。</a><a name="0279b07" id="0279b07">是子具有转轮王相。诸天尊重过余诸子具</a><a name="0279b08" id="0279b08">身力者。所以者何。是胎王子。必绍尊位继圣</a><a name="0279b09" id="0279b09">王种。善男子。初心菩萨亦复如是。虽未具足</a><a name="0279b10" id="0279b10">诸菩萨相。如胎王子诸天神王深心尊重。所</a><a name="0279b11" id="0279b11">以者何。如是菩萨必绍尊位不断佛种。善男</a><a name="0279b12" id="0279b12">子。譬如一琉璃珠胜于水精。菩萨亦尔。从初</a><a name="0279b13" id="0279b13">发心便胜一切众生之类。善男子。譬如大王</a><a name="0279b14" id="0279b14">夫人生子之日。小王群臣皆来拜谒。菩萨亦</a><a name="0279b15" id="0279b15">尔。初发心时诸天世人所应礼拜。善男子。譬</a><a name="0279b16" id="0279b16">如雪山王诸药草。遍无所属无所分别。随有</a><a name="0279b17" id="0279b17">所病悉能疗治。菩萨亦尔。所集智药无所分</a><a name="0279b18" id="0279b18">别。普为众生平等救护善男子。如月初生众</a><a name="0279b19" id="0279b19">人爱敬踰于满月。善男子。如是众生信我语</a><a name="0279b20" id="0279b20">者。爱敬菩萨甚于如来。所以者何。由诸菩萨</a><a name="0279b21" id="0279b21">生如来故。尔时世尊。复告宝积菩萨摩诃萨</a><a name="0279b22" id="0279b22">言。善男子。菩萨摩诃萨常为利益一切众生。</a><a name="0279b23" id="0279b23">修集梵行清净功德无上善根。以平等心施</a><a name="0279b24" id="0279b24">与众生。所得智药遍到十方。疗治一切烦恼</a><a name="0279b25" id="0279b25">病苦。皆令毕竟永不复起。云何名为菩萨智</a><a name="0279b26" id="0279b26">药。谓不净观治于贪欲。以修慈心治于嗔恚。</a><a name="0279b27" id="0279b27">以因缘观治于愚痴。以修空观治诸妄见。以</a><a name="0279b28" id="0279b28">无相观治诸忆想分别境界。以无愿观治于</a><a name="0279b29" id="0279b29">一切生三界愿。以四非倒治于四倒。以无常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160279a.htm'><img src='up.gif' border=0></a>
<a href='T160279c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>