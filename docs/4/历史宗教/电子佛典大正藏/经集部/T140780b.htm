<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0511 佛说蓱沙王五愿经 0780b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 511 佛说蓱沙王五愿经</font> <font face='Arial'>(卷1)</font> <font face='Arial'>T14, p0780b</h2></font><hr>
<span class='old'>
</a><a name="0780a28" id="0780a28"><p>何等为风。风有二品。身风外风。何等为身风</a><a name="0780a29" id="0780a29">者。谓上气风。下气风。骨间风。腹中风。四支</span><a name="0780b01" id="0780b01">风。喘息风。身中诸起者。皆为风。身风外风。</a><a name="0780b02" id="0780b02">同合为风。身风外风。非我风。适无所复贪爱</a><a name="0780b03" id="0780b03">知者。当熟思惟以自解</a><a name="0780b04" id="0780b04"><p>何等为空。空有二品。身空外空。何等为身</a><a name="0780b05" id="0780b05">空者。谓眼空耳空鼻空口空喉空腹空胃空。</a><a name="0780b06" id="0780b06">食所出入空。是为身空。身空外空。同合为</a><a name="0780b07" id="0780b07">空。身空外空。非我空。适无所复贪爱知者。</a><a name="0780b08" id="0780b08">当熟思惟以自解</a><a name="0780b09" id="0780b09"><p>智者学道。能自别知身中五分。余一分者心。</a><a name="0780b10" id="0780b10">心清净无欲。自念我清洁如是。若愿欲上第</a><a name="0780b11" id="0780b11">二十五空慧天。恐于二十五天上。寿数千劫</a><a name="0780b12" id="0780b12">不得脱。若复愿上第二十六识慧天。寿复倍</a><a name="0780b13" id="0780b13">于二十五天上。恐复不得脱。若复愿欲上</a><a name="0780b14" id="0780b14">第二十七无所念慧天。寿复倍二十六天上。</a><a name="0780b15" id="0780b15">恐复不得脱。若复愿欲上第二十八无思想</a><a name="0780b16" id="0780b16">天。寿八十四千万劫。恐复不得脱。志便厌</a><a name="0780b17" id="0780b17">苦。寿久不得脱。便取泥洹道</a><a name="0780b18" id="0780b18"><p>何等为六事各合者。谓目合于色。耳合于</a><a name="0780b19" id="0780b19">声。鼻合于香。舌合于味。身合于细滑。心合</a><a name="0780b20" id="0780b20">于知。是为六合</a><a name="0780b21" id="0780b21"><p>何等为志十八转者。谓目为好色转。为恶色</a><a name="0780b22" id="0780b22">转。为中色转。耳为好声转。为悲声转。为恶</a><a name="0780b23" id="0780b23">声转。鼻为好香转。为恶香转。为臭香转。舌</a><a name="0780b24" id="0780b24">为美味转。为恶味转。为无味转。身为细软</a><a name="0780b25" id="0780b25">转。为粗坚转。为寒温转。心为善事转。为恶</a><a name="0780b26" id="0780b26">事转。为世事转。为志十八转</a><a name="0780b27" id="0780b27"><p>何等为四事坚制人者。一为至诚。二为等</a><a name="0780b28" id="0780b28">意。三为智慧。四为消灭诸恶。是为四坚志。</a><a name="0780b29" id="0780b29">目所贪爱得之因快乐。快乐离人自觉过去。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140780a.htm'><img src='up.gif' border=0></a>
<a href='T140780c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>