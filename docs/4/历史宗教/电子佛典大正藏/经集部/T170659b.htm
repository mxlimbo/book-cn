<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0763 佛说法乘义决定经 0659b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 763 佛说法乘义决定经</font> <font face='Arial'>(卷3)</font> <font face='Arial'>T17, p0659b</h2></font><hr>
<span class='old'>
</a><a name="0659a28" id="0659a28">于诸有情。随所生起。如法所作。能为上首。</a><a name="0659a29" id="0659a29">而作助伴。离于我慢心无犷悷。能为有情兴</span><a name="0659b01" id="0659b01">利益事。由是感得其身上半如师子王于一</a><a name="0659b02" id="0659b02">切事禀性勇决。又复感得肩项圆满膊腋充</a><a name="0659b03" id="0659b03">实容仪端严身相修广。能自防护身语意业。</a><a name="0659b04" id="0659b04">见疾病人给施良药。于不平等事业。皆不摄</a><a name="0659b05" id="0659b05">受。于界互违能令随顺由此感得身相圆满</a><a name="0659b06" id="0659b06">如诺瞿陀常光一寻。远离一切破坏亲友离间</a><a name="0659b07" id="0659b07">语言设已乖离能以善言方便和合。由是感</a><a name="0659b08" id="0659b08">得具四十齿齐平净密。修广大慈思惟法义。</a><a name="0659b09" id="0659b09">由是感得四牙锋利白逾珂雪。愍念众生犹</a><a name="0659b10" id="0659b10">如一子。方便救护。给施医药。由是感得于诸</a><a name="0659b11" id="0659b11">味中得最上味。远离杀害。修慈心故。于广</a><a name="0659b12" id="0659b12">大法。能正行故。由是感得其顶上现乌瑟腻</a><a name="0659b13" id="0659b13">沙。舌相广薄。遍覆面轮。常修谛语爱语法语</a><a name="0659b14" id="0659b14">及悦意语。由是因缘。得大梵音。言词辩雅。能</a><a name="0659b15" id="0659b15">悦众意。于诸世间。行大慈悲。怜愍饶益一切</a><a name="0659b16" id="0659b16">有情。由是感得目绀青色睫如牛王。见有德</a><a name="0659b17" id="0659b17">者。如实赞叹。称扬其美。由是感得面如满</a><a name="0659b18" id="0659b18">月。眉若帝弓眉间白毫。有旋宛转。鲜白光</a><a name="0659b19" id="0659b19">洁。如睹罗绵。佛告比丘。如是诸佛三十二相。</a><a name="0659b20" id="0659b20">往昔因缘。应如是知。比丘复白佛言。云何</a><a name="0659b21" id="0659b21">世尊八十种好。佛言。所谓世尊指爪狭长薄</a><a name="0659b22" id="0659b22">润光洁。世尊诸指纤圆佣直。世尊手足各等</a><a name="0659b23" id="0659b23">指间充密。世尊骨节深隐不现。世尊手足如</a><a name="0659b24" id="0659b24">意柔软。世尊筋脉盘结深隐。世尊两踝俱隐</a><a name="0659b25" id="0659b25">不现。世尊行步庠序如龙象王。世尊进止仪</a><a name="0659b26" id="0659b26">雅犹如鹅王。世尊右旋回顾举身随转如龙</a><a name="0659b27" id="0659b27">象王。世尊肢节佣圆妙善安布。世尊容貌敦</a><a name="0659b28" id="0659b28">萧无有所畏。世尊身支安定无有掉动。世</a><a name="0659b29" id="0659b29">尊骨节交络无隙犹如龙蟠。世尊膝轮圆满<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170659a.htm'><img src='up.gif' border=0></a>
<a href='T170659c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>