<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0078a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷13)</font> 地狱品第三之一 <font face='Arial'>T17, p0078a</h2></font><hr>
<span class='old'>
</a><a name="0077c28" id="0077c28">狱人极大臭故。地狱臭气。何故不来。有二大</a><a name="0077c29" id="0077c29">山。一名出山。二名没山。遮彼臭气。彼恶臭</span><a name="0078a01" id="0078a01">气无异相似。以恶业故。地狱宽广。彼地狱</a><a name="0078a02" id="0078a02">中。有焰嘴鸟。其嘴坚利。色白如冰。如是恶</a><a name="0078a03" id="0078a03">鸟。于地狱中一切罪人身皮脂肉骨髓皆食。</a><a name="0078a04" id="0078a04">复有异鸟。火中而生。火中而行。火中而食。如</a><a name="0078a05" id="0078a05">是恶鸟。食地狱人一切身肉。次破其骨。既破</a><a name="0078a06" id="0078a06">骨已。破肉饮血。彼饮血已。次饮其髓。彼地</a><a name="0078a07" id="0078a07">狱人。唱唤悲号。啼哭闷绝。次复有鸟。名火</a><a name="0078a08" id="0078a08">髻行。火所不烧。极大欢喜。破其头已。先饮</a><a name="0078a09" id="0078a09">其血。次复有鸟。名食髑髅。以火焰嘴。破其</a><a name="0078a10" id="0078a10">髑髅而饮其脑。次复有鸟。名为食舌。而食</a><a name="0078a11" id="0078a11">其舌及齿根肉。食已复生。新生柔软。如莲</a><a name="0078a12" id="0078a12">华叶。如是复食。食已复生。次复有鸟。名为</a><a name="0078a13" id="0078a13">拔齿。嘴如焰钳。其鸟大力。尽拔牙齿。次复</a><a name="0078a14" id="0078a14">有鸟。名执咽喉。身甚微细。食其咽喉。次复</a><a name="0078a15" id="0078a15">有鸟。名苦痛食。而食其肺。次复有鸟。名食</a><a name="0078a16" id="0078a16">生藏。破其心已而饮其汁。次复有鸟。名为</a><a name="0078a17" id="0078a17">脾聚。而食其脾。次复有鸟。名肠内食。食其</a><a name="0078a18" id="0078a18">肠内。次复有鸟。名喜背骨。破其背骨而饮</a><a name="0078a19" id="0078a19">其髓。饮已外出。次复有鸟。名为脉藏。脉脉</a><a name="0078a20" id="0078a20">断已。入脉孔中而饮其汁。受苦唱唤。次复有</a><a name="0078a21" id="0078a21">鸟。名为针孔。嘴利如针。而饮其血。次复有</a><a name="0078a22" id="0078a22">鸟。名骨中住。破其颊骨。在内而食。次复有</a><a name="0078a23" id="0078a23">鸟。名食肉皮。食其外皮。次复有鸟。名为拔</a><a name="0078a24" id="0078a24">爪。拔一切甲。次复有鸟。名为食脂。破其皮</a><a name="0078a25" id="0078a25">已而饮其脂。次复有鸟。名为缓筋。破裂</a><a name="0078a26" id="0078a26">其筋。一切皆食。次复有鸟。名为拔发。拔其</a><a name="0078a27" id="0078a27">发根。如是阿鼻地狱之处。三千由旬名恶鸟</a><a name="0078a28" id="0078a28">处。彼复更有异地狱人。同共被食。如是无</a><a name="0078a29" id="0078a29">量百千年食。食已复生。彼人如是怖畏鸟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170077c.htm'><img src='up.gif' border=0></a>
<a href='T170078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>