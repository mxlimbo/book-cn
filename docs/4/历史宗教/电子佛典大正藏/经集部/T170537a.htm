<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0735 佛说四愿经 0537a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 735 佛说四愿经</font> <font face='Arial'>(卷1)</font> <font face='Arial'>T17, p0537a</h2></font><hr>
<span class='old'>
</a><a name="0536c24" id="0536c24">三者相追逐。不得相离。譬如雀飞。意随其</a><a name="0536c25" id="0536c25">两翅。意为身神。两翅为魂魄。人不能守</span><a name="0537a01" id="0537a01">护其意。皆从恶念所为。杀盗贪淫以生时</a><a name="0537a02" id="0537a02">所为罪。死入太山地狱中。为饥饿鬼。罪</a><a name="0537a03" id="0537a03">竟乃出为畜生。当为人所屠割。作人放心</a><a name="0537a04" id="0537a04">快意故。入三恶道</a><a name="0537a05" id="0537a05"><p>佛告纯陀及诸弟子。当端汝心。守护汝意。</a><a name="0537a06" id="0537a06">谛自思惟。知身非我身。所有财物。亦非我</a><a name="0537a07" id="0537a07">许。当谛计校所有。父母兄弟妻子。五种亲属。</a><a name="0537a08" id="0537a08">朋友知识。官爵俸禄。念欲得之。无有厌足。谓</a><a name="0537a09" id="0537a09">有益于我身。老病死来。皆不能益于我身。亦</a><a name="0537a10" id="0537a10">不能为我却之。人不能自拔为道。如鹦鹉鸟</a><a name="0537a11" id="0537a11">爱其毛尾。为射猎者所得。贤者谛知。是四</a><a name="0537a12" id="0537a12">愿不随人魂神去。空为之困苦。因拔恩爱之</a><a name="0537a13" id="0537a13">根。绝三恶之道。得三善道。一者不复老。二</a><a name="0537a14" id="0537a14">者不复病。三者不复死。坚守护其意。乃</a><a name="0537a15" id="0537a15">可得度。诸弟子闻经欢喜。为佛作礼</a><a name="0537a16" id="0537a16">佛说四愿经<p class='juan'>
</p>
</a><a name="0537a17" id="0537a17"><p>佛念天地八方之外。万物受性。皆怀忧苦。</a><a name="0537a18" id="0537a18">常伤人民。含血蠕动。不得自在。与天争命。</a><a name="0537a19" id="0537a19">皆当归死。骸骨销烂。下入于土。精神飞翔。</a><a name="0537a20" id="0537a20">展转五道。为善上天。为恶入渊。凡人生时。</a><a name="0537a21" id="0537a21">所为善恶。精神魂魄。随其殃福。生时为人。</a><a name="0537a22" id="0537a22">孝顺父母。忠信事君。死得上天。如世间人。</a><a name="0537a23" id="0537a23">积德为善。仕宦求官位。至公侯豪贵。富乐</a><a name="0537a24" id="0537a24">贫贱困厄。皆由宿命。行伐杀酷虐。生为恶</a><a name="0537a25" id="0537a25">人。死受重酬。自为心侯主招百凶。快心之</a><a name="0537a26" id="0537a26">欢。必有后患。帝王人民。俱惑于道。寄托父</a><a name="0537a27" id="0537a27">母。作善福寿为恶贫苦。盗窃欺人。负债</a><a name="0537a28" id="0537a28">不偿。借贷不归。死后当为奴婢牛马。或作</a><a name="0537a29" id="0537a29">大猪。屠割剥其躯。称卖偿人。作人悭贪。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170536c.htm'><img src='up.gif' border=0></a>
<a href='T170537b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>