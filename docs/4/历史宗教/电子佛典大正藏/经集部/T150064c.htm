<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0064c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷1)</font> <font face='Arial'>T15, p0064c</h2></font><hr>
<span class='old'>
</a><br><a name="0064b27" id="0064b27">　　不断佛种者　　　能出生三宝</a><br><a name="0064b28" id="0064b28">　　为是诸菩萨　　　我今请法王</span><br><a name="0064c01" id="0064c01">　　名称普流布　　　十方菩萨闻</a><br><a name="0064c02" id="0064c02">　　皆悉共来集　　　愿说无上道</a><br><a name="0064c03" id="0064c03">　　法非二乘境　　　我等信力入</a><br><a name="0064c04" id="0064c04">　　不可思议慧　　　惟是佛境界</a><br><a name="0064c05" id="0064c05">　　我今有所请　　　悔过于世尊</a><br><a name="0064c06" id="0064c06">　　如来无疲惓　　　愿说菩提道　</p></a><a name="0064c07" id="0064c07"><p>尔时胜思惟梵天偈赞叹已白佛言。世尊。云</a><a name="0064c08" id="0064c08">何菩萨其心坚固而不疲惓。云何菩萨所言</a><a name="0064c09" id="0064c09">决定而不中悔。云何菩萨增长诸善根。云何</a><a name="0064c10" id="0064c10">菩萨无所恐畏威仪不转。云何菩萨增长诸</a><a name="0064c11" id="0064c11">白法。云何菩萨善知从一地至一地。云何菩</a><a name="0064c12" id="0064c12">萨善知方便教化众生。云何菩萨随顺诸众</a><a name="0064c13" id="0064c13">生。云何菩萨不失菩提心。云何菩萨能一其</a><a name="0064c14" id="0064c14">心而不散乱。云何菩萨善求于法。云何菩萨</a><a name="0064c15" id="0064c15">善出毁禁之罪。云何菩萨善断诸烦恼。云何</a><a name="0064c16" id="0064c16">菩萨善往诸大众。云何菩萨善开法施。云</a><a name="0064c17" id="0064c17">何菩萨得先因力不失善根。云何菩萨不由</a><a name="0064c18" id="0064c18">他教而能自行六波罗蜜。云何菩萨能转舍</a><a name="0064c19" id="0064c19">禅定还生欲界。云何菩萨于诸佛法得不退</a><a name="0064c20" id="0064c20">转。云何菩萨不断佛种如实修行</a><a name="0064c21" id="0064c21"><p>尔时世尊赞胜思惟大梵天言。善哉善哉。梵</a><a name="0064c22" id="0064c22">天。善哉。梵天。汝今善能问于如来如是之义。</a><a name="0064c23" id="0064c23">梵天。汝今至心谛听。我为汝说。大梵天言。</a><a name="0064c24" id="0064c24">如是世尊。愿乐欲闻。佛言。梵天。诸菩萨摩诃</a><a name="0064c25" id="0064c25">萨。毕竟成就四法。其心坚固而不疲惓。何等</a><a name="0064c26" id="0064c26">为四。一者于诸众生起大悲心故。二者精进常</a><a name="0064c27" id="0064c27">不懈故。三者信解生死如梦故。四者正思惟</a><a name="0064c28" id="0064c28">无等等佛之智慧故。梵天。诸菩萨摩诃萨毕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150064b.htm'><img src='up.gif' border=0></a>
<a href='T150065a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>