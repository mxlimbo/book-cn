<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0407c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷1)</font> 正士品第一 <font face='Arial'>T15, p0407c</h2></font><hr>
<span class='old'>
</a><a name="0407b28" id="0407b28">士者。则以宝藏救济贫匮。其正士者。则为良</a><a name="0407b29" id="0407b29">药疗诸疹疾。其正士者。护诸畏惧令得自归。</span><a name="0407c01" id="0407c01">其正士者。导诸邪见至无崖际。其正士者。</a><a name="0407c02" id="0407c02">勉济劳秽劝以经典。其正士者。调忍嗔怒</a><a name="0407c03" id="0407c03">而顺所宜。是故建立正士之法。则应大乘诸</a><a name="0407c04" id="0407c04">通慧矣</a><a name="0407c05" id="0407c05"><p>虚空藏菩萨曰。修以无量虚空之慈。其精进</a><a name="0407c06" id="0407c06">行未曾释废大哀之行。诸根悦豫悉怀踊跃。</a><a name="0407c07" id="0407c07">于诸爱欲所可娱乐。察如虚空。布施持戒忍</a><a name="0407c08" id="0407c08">辱精进一心智慧。等如虚空。则应大乘诸通</a><a name="0407c09" id="0407c09">慧矣。发意转法轮菩萨曰。发菩萨意所发意</a><a name="0407c10" id="0407c10">者。不当发意令魔得便。无令如来而不欣乐。</a><a name="0407c11" id="0407c11">使诸天人所不悦喜。不令德本而有耗减。若</a><a name="0407c12" id="0407c12">欲兴建为道意者。随顺诱劝当令弊魔不得</a><a name="0407c13" id="0407c13">其便。顺如来意天人悦豫。不失己身所造德</a><a name="0407c14" id="0407c14">本。所修如斯一切发意则转法轮。所以者何。</a><a name="0407c15" id="0407c15">其菩萨者。诸所发意因缘所造而无所生。晓</a><a name="0407c16" id="0407c16">了诸法永无所起。无所起者。诸佛如来顺如</a><a name="0407c17" id="0407c17">正觉之转法轮。如是发心被戒德铠。则应大</a><a name="0407c18" id="0407c18">乘诸通慧矣</a><a name="0407c19" id="0407c19"><p>辩诸句菩萨曰。正士当知。其道心者。正士</a><a name="0407c20" id="0407c20">普入尘劳怒害。有漏无漏有为无为。亦入</a><a name="0407c21" id="0407c21">于罪不罪殃福。亦入于善亦入不善。亦入</a><a name="0407c22" id="0407c22">世法度世之法。亦入终始无为之为。亦入断</a><a name="0407c23" id="0407c23">灭有常之计。亦入诸阴衰入之事。亦入地水</a><a name="0407c24" id="0407c24">火风。所以者何。此诸因缘悉为自然。志性</a><a name="0407c25" id="0407c25">本净所在之处有所言说。一切所讲皆悉为</a><a name="0407c26" id="0407c26">空而无所有。譬如虚空无所不入。道心如是</a><a name="0407c27" id="0407c27">一切普至。菩萨喜乐如是慧者。除弃一切文</a><a name="0407c28" id="0407c28">字辩才。分别众庶逮得辩慧。若能入斯一</a><a name="0407c29" id="0407c29">圣达者。则应大乘诸通慧矣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150407b.htm'><img src='up.gif' border=0></a>
<a href='T150408a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>