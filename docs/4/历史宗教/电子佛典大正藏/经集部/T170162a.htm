<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0162a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷28)</font> 观天品第六之一四天王初 <font face='Arial'>T17, p0162a</h2></font><hr>
<span class='old'>
</a><a name="0161c28" id="0161c28">萎花。赴新开花。诸天女等。舍本所事。趣此天</a><a name="0161c29" id="0161c29">子。亦复如是。种种天鬘。种种天衣。以自庄严。</span><a name="0162a01" id="0162a01">以爱欲心。娱乐天子。令心喜悦。是退天子。以</a><a name="0162a02" id="0162a02">无始来习诸爱欲。见其天女背叛异趣。心生</a><a name="0162a03" id="0162a03">热恼。如阿鼻狱猛火烧身。见诸天女背己趣</a><a name="0162a04" id="0162a04">他。其心热恼。亦复如是。从天命终。以嫉妒</a><a name="0162a05" id="0162a05">心。自害其身。有报将尽。取缘浊心。更无所见。</a><a name="0162a06" id="0162a06">退堕地狱饿鬼畜生。以何因缘。见诸天女叛</a><a name="0162a07" id="0162a07">己趣他。生大苦恼。以于前世人中之时。邪</a><a name="0162a08" id="0162a08">行非礼犯他妇女。以作善业生于天中。侵他</a><a name="0162a09" id="0162a09">妻故。见斯恶业。如是善业之中。恶业成熟。是</a><a name="0162a10" id="0162a10">故微少恶业。所不应作。若能奉持七种之戒。</a><a name="0162a11" id="0162a11">不缺不漏。则有余果。夜摩诸天。见退没相。则</a><a name="0162a12" id="0162a12">不如是。未来世报。略而说之。不复广说。诸天</a><a name="0162a13" id="0162a13">女众。天鬘庄严。速往诣于初生天子。以诸天</a><a name="0162a14" id="0162a14">鬘而用上之。令其庄严。花鬘香气。色香具足。</a><a name="0162a15" id="0162a15">无有萎变。令初生天子着此花鬘。天子着之。</a><a name="0162a16" id="0162a16">心生欢喜。即相亲近。共游园林。互相娱乐。于</a><a name="0162a17" id="0162a17">此地处天众所住。见清净水。毗琉璃花。真金</a><a name="0162a18" id="0162a18">为叶。金刚为须。百千众蜂。以为围绕。其蜂或</a><a name="0162a19" id="0162a19">以真金为翅。毗琉璃身。白银为翅。真金为身。</a><a name="0162a20" id="0162a20">赤宝为翅。杂色为身。珊瑚为翅。常于如是不</a><a name="0162a21" id="0162a21">萎不变。莲花池中。游戏娱乐。其声清妙。如天</a><a name="0162a22" id="0162a22">女音。如是众蜂。以为庄严。天子天女。入莲花</a><a name="0162a23" id="0162a23">池。游戏受乐。歌咏戏笑。久于池中。娱乐受</a><a name="0162a24" id="0162a24">乐。复往诣于金鬘树林。二树弥覆。既至林</a><a name="0162a25" id="0162a25">中。种种伎乐。出妙音声。见须弥峰如融金</a><a name="0162a26" id="0162a26">聚。见诸天众。在于山峰。与诸天女伎乐自娱。</a><a name="0162a27" id="0162a27">天鬘天衣以为庄严。阎浮檀金。以为璎珞。庄</a><a name="0162a28" id="0162a28">严其身。于莲花池优钵罗池。种种香味。皆悉</a><a name="0162a29" id="0162a29">具足。天子天女。游戏受乐。鹅鸭鸳鸯。大力师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170161c.htm'><img src='up.gif' border=0></a>
<a href='T170162b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>