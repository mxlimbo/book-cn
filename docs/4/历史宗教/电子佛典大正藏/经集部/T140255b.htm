<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0255b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷17)</font> 大乘莲华宝达问答报应沙门经 <font face='Arial'>T14, p0255b</h2></font><hr>
<span class='old'>
</a><a name="0255a28" id="0255a28">居世谁能无过。学人失念尚起烦恼。罗汉结</a><a name="0255a29" id="0255a29">习动身口业。岂况凡夫而当无过。但智者先</span><a name="0255b01" id="0255b01">觉便能改悔。愚者覆藏逐使滋蔓。所以积习</a><a name="0255b02" id="0255b02">长夜晓悟无期。若能惭愧发露忏悔者。岂惟</a><a name="0255b03" id="0255b03">正是灭罪而已。亦复增长无量功德。树立如</a><a name="0255b04" id="0255b04">来涅槃妙果。若欲行此法者。先当外肃形仪</a><a name="0255b05" id="0255b05">瞻奉尊像。内起敬意缘于相法。慊切至到生</a><a name="0255b06" id="0255b06">二种心。何等为二。一者自念我此形命难可</a><a name="0255b07" id="0255b07">常保。一朝散坏不知此身何时可复。若复不</a><a name="0255b08" id="0255b08">值诸佛贤圣。忽遭逢恶友造众罪业。复应堕</a><a name="0255b09" id="0255b09">落深坑险趣。二者自念我此生中。虽得值遇</a><a name="0255b10" id="0255b10">如来正法为佛弟子。弟子之法绍继圣种。净</a><a name="0255b11" id="0255b11">身口意善法自居。而今我等公自作恶而复</a><a name="0255b12" id="0255b12">覆藏。言他不知谓彼不见。隐匿在心傲然无</a><a name="0255b13" id="0255b13">愧。此实天下愚惑之甚。则今现有十方诸佛。</a><a name="0255b14" id="0255b14">诸大地菩萨诸天神仙。何曾不以清净天眼</a><a name="0255b15" id="0255b15">见于我等所作罪恶。又复幽显灵只。注记罪</a><a name="0255b16" id="0255b16">福纤毫无差。夫论作罪之人。命终之后。牛</a><a name="0255b17" id="0255b17">头狱卒录其精神。在阎罗王所辩穷是非。当</a><a name="0255b18" id="0255b18">尔之时一切怨对皆来证据。各言汝先屠戮</a><a name="0255b19" id="0255b19">我身炮煮蒸炙。或言汝先剥夺于我一切财</a><a name="0255b20" id="0255b20">宝离我眷属。我于今者始得汝便。于时现前</a><a name="0255b21" id="0255b21">证据何得敢讳。唯应甘心分受宿殃。如经所</a><a name="0255b22" id="0255b22">明地狱之中不枉治人。若其生平之日。素所</a><a name="0255b23" id="0255b23">作众罪心自失者。是其生时造恶之处。一切</a><a name="0255b24" id="0255b24">诸像皆现在前。各言汝昔在于我边作如是</a><a name="0255b25" id="0255b25">罪今何得讳。是为作罪无藏隐处。于是阎魔</a><a name="0255b26" id="0255b26">罗王。切齿呵啧将付地狱。历劫穷年求出莫</a><a name="0255b27" id="0255b27">由。此事不远不关他人。正是我身自作自受。</a><a name="0255b28" id="0255b28">虽父子至亲。一旦对至无代受者。众等相与</a><a name="0255b29" id="0255b29">及其形休体无众疾。各自努力与性命竞生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140255a.htm'><img src='up.gif' border=0></a>
<a href='T140255c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>