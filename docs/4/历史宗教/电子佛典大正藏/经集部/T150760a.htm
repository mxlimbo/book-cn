<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0650 诸法无行经 0760a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 650 诸法无行经</font> <font face='Arial'>(卷2)</font> <font face='Arial'>T15, p0760a</h2></font><hr>
<span class='old'>
</a><br><a name="0759c28" id="0759c28">　　以持戒狂故　　　轻蔑于他人</a><br><a name="0759c29" id="0759c29">　　是人无菩提　　　亦无有佛法</span><br><a name="0760a01" id="0760a01">　　但自安住立　　　有所得见中</a><br><a name="0760a02" id="0760a02">　　若住空闲处　　　自贵而贱人</a><br><a name="0760a03" id="0760a03">　　尚不得生天　　　何况于菩提</a><br><a name="0760a04" id="0760a04">　　皆由着空闲　　　住于邪见故</a><br><a name="0760a05" id="0760a05">　　邪见与菩提　　　皆等无有异</a><br><a name="0760a06" id="0760a06">　　但以名字数　　　语言故别异</a><br><a name="0760a07" id="0760a07">　　若人通达此　　　则为近菩提</a><br><a name="0760a08" id="0760a08">　　分别烦恼垢　　　即是着净见</a><br><a name="0760a09" id="0760a09">　　无菩提佛法　　　住有得见中</a><br><a name="0760a10" id="0760a10">　　若贪着佛法　　　是则远佛法</a><br><a name="0760a11" id="0760a11">　　贪无碍法故　　　则还受苦恼</a><br><a name="0760a12" id="0760a12">　　若人无分别　　　贪欲嗔恚痴</a><br><a name="0760a13" id="0760a13">　　入三毒性故　　　则为见菩提</a><br><a name="0760a14" id="0760a14">　　是人近佛道　　　疾得无生忍</a><br><a name="0760a15" id="0760a15">　　若见有为法　　　与无为法异</a><br><a name="0760a16" id="0760a16">　　是人终不得　　　脱于有为法</a><br><a name="0760a17" id="0760a17">　　若知二性同　　　必为人中尊</a><br><a name="0760a18" id="0760a18">　　佛不见菩提　　　亦不见佛法</a><br><a name="0760a19" id="0760a19">　　不着诸法故　　　降魔成佛道</a><br><a name="0760a20" id="0760a20">　　若欲度众生　　　勿分别其性</a><br><a name="0760a21" id="0760a21">　　一切诸众生　　　皆同于涅槃</a><br><a name="0760a22" id="0760a22">　　若能如是见　　　是则得成佛</a><br><a name="0760a23" id="0760a23">　　其心不闲寂　　　而现闲静相</a><br><a name="0760a24" id="0760a24">　　是于天人中　　　则为是大贼</a><br><a name="0760a25" id="0760a25">　　是人无菩提　　　亦无有佛法</a><br><a name="0760a26" id="0760a26">　　若作如是愿　　　我当得作佛</a><br><a name="0760a27" id="0760a27">　　如是之凡夫　　　无明力所牵</a><br><a name="0760a28" id="0760a28">　　佛法湛清净　　　其喻如虚空</a><br><a name="0760a29" id="0760a29">　　此中无可取　　　亦无有可舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150759c.htm'><img src='up.gif' border=0></a>
<a href='T150760b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>