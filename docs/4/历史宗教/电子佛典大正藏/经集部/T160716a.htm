<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0678 相续解脱地波罗蜜了义经 0716a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 678 相续解脱地波罗蜜了义经</font> <font face='Arial'>(卷1)</font> <font face='Arial'>T16, p0716a</h2></font><hr>
<span class='old'>
</a><a name="0715c28" id="0715c28">一切</a><a name="0715c29" id="0715c29"><p>观世音白佛言。世尊。菩萨于此六学事云何</span><a name="0716a01" id="0716a01">学。佛告观世音。有五种。与波罗蜜相应。谓说</a><a name="0716a02" id="0716a02">正法菩萨藏先极信解。于彼行十法行。闻思</a><a name="0716a03" id="0716a03">修慧随护菩提心。习近善知识。方便修学无</a><a name="0716a04" id="0716a04">间善业。观世音白佛言。世尊。何故此诸学事</a><a name="0716a05" id="0716a05">六种施设。佛告观世音。有二事。一者摄取众</a><a name="0716a06" id="0716a06">生。二者对治烦恼。彼三学摄取众生三学对</a><a name="0716a07" id="0716a07">治烦恼。菩萨布施众具。众具饶益摄取众生。</a><a name="0716a08" id="0716a08">菩萨持戒不行恼害亦不恐迫。无畏饶益摄</a><a name="0716a09" id="0716a09">取众生。菩萨忍辱。于彼恼害逼迫恐怖。堪忍</a><a name="0716a10" id="0716a10">饶益摄取众生。以此三学摄取众生。以勤精</a><a name="0716a11" id="0716a11">进折伏烦恼。生断烦恼修学善业。修学善业</a><a name="0716a12" id="0716a12">不为一切烦恼所动。以禅伏烦恼。以慧断诸</a><a name="0716a13" id="0716a13">使。以此三学对治烦恼</a><a name="0716a14" id="0716a14"><p>观世音白佛言。世尊。何故施设余四波罗蜜。</a><a name="0716a15" id="0716a15">佛告观世音。此等是六波罗蜜伴故。彼三波</a><a name="0716a16" id="0716a16">罗蜜摄取众生。菩萨摄事方便善业建立。是</a><a name="0716a17" id="0716a17">故我说方便波罗蜜是三波罗蜜伴。复次观</a><a name="0716a18" id="0716a18">世音菩萨。现法多行烦恼。不能堪任常修习</a><a name="0716a19" id="0716a19">忍。贪乐下界故。悕望羸劣不能内一其心。及</a><a name="0716a20" id="0716a20">菩萨藏闻缘修习。不能开引出世间慧。受行</a><a name="0716a21" id="0716a21">少福。愿未来世烦恼微薄。是愿波罗蜜。烦恼</a><a name="0716a22" id="0716a22">薄已能勤精进。是故我说愿波罗蜜是精进</a><a name="0716a23" id="0716a23">波罗蜜伴。亲近善知识听闻善法。内正思惟。</a><a name="0716a24" id="0716a24">转劣悕望得力悕望。殊胜上界能内一心。是</a><a name="0716a25" id="0716a25">故我说力波罗蜜是禅波罗蜜伴。于菩萨藏</a><a name="0716a26" id="0716a26">闻缘修禅。是智波罗蜜。堪能开引出世间慧。</a><a name="0716a27" id="0716a27">是故我说智波罗蜜是般若波罗蜜伴。观世</a><a name="0716a28" id="0716a28">音菩萨白佛言。世尊。何故六波罗蜜作如是</a><a name="0716a29" id="0716a29">次第说。佛告观世音。彼上上招引依故。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160715c.htm'><img src='up.gif' border=0></a>
<a href='T160716b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>