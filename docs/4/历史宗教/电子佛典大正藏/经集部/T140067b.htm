<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0426 佛说千佛因缘经 0067b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 426 佛说千佛因缘经</font> <font face='Arial'>(卷1)</font> <font face='Arial'>T14, p0067b</h2></font><hr>
<span class='old'>
</a><a name="0067a28" id="0067a28">我等今者见诸快士。结加趺坐如入禅定。身</a><a name="0067a29" id="0067a29">分光明有此文字令我读诵。时梵众中有一</span><a name="0067b01" id="0067b01">梵王。名曰慧见。告余梵言。我于今者见辟</a><a name="0067b02" id="0067b02">支佛。受持五戒八支斋法。当行十善观诸缘</a><a name="0067b03" id="0067b03">起。以此善根回向甚深阿耨多罗三藐三菩</a><a name="0067b04" id="0067b04">提。愿我等作佛时说法度人。过于辟支佛百</a><a name="0067b05" id="0067b05">千万倍。我成佛时。闻我名者。见我形者。速</a><a name="0067b06" id="0067b06">得除灭无量障碍。如我今者见辟支佛。时千</a><a name="0067b07" id="0067b07">梵王。供养毕已各还所安。随梵天寿后各命</a><a name="0067b08" id="0067b08">终。命终之后于娑婆世界千四天下。为千</a><a name="0067b09" id="0067b09">转轮王十善教化。本善愿故不随因缘。寿命</a><a name="0067b10" id="0067b10">八万四千岁。临欲终时雪山之中。有一婆罗</a><a name="0067b11" id="0067b11">门。聪明多智寿命半劫。于先经中。闻过去</a><a name="0067b12" id="0067b12">有佛号栴檀庄严如来十号具足。彼佛世尊</a><a name="0067b13" id="0067b13">说甚深檀波罗蜜。不见施者及以受者。心行</a><a name="0067b14" id="0067b14">平等而行布施。时大仙人闻此事已。从雪山</a><a name="0067b15" id="0067b15">出诣千圣王求索财宝。广为诸王赞说甚深</a><a name="0067b16" id="0067b16">檀波罗蜜。翘于右足而举右手。住立王前而</a><a name="0067b17" id="0067b17">说偈言</a><a name="0067b18" id="0067b18"><p class='lg'>　　施为妙善药　　　服者常不死</a><br><a name="0067b19" id="0067b19">　　不见身与心　　　观财物空寂</a><br><a name="0067b20" id="0067b20">　　受者如虚空　　　如是行布施</a><br><a name="0067b21" id="0067b21">　　无财及受者　　　乃应菩萨行　</p></a><a name="0067b22" id="0067b22"><p>时千圣王。各以国土付其太子。告下诸国。</a><a name="0067b23" id="0067b23">我等今者欲修一切施。诸有贫穷须财宝者。</a><a name="0067b24" id="0067b24">可诣我所当随意施。尔时诸国一切人民。皆</a><a name="0067b25" id="0067b25">悉来集千圣王所。白言圣王。我等今者唯乏</a><a name="0067b26" id="0067b26">二事余无所须。何等二事。一者天乐。二者</a><a name="0067b27" id="0067b27">天女。时千圣王。持摩尼珠置高幢上。发大</a><a name="0067b28" id="0067b28">誓愿。我等福德受善果报真实不虚。令如意</a><a name="0067b29" id="0067b29">珠普雨天乐供给一切。应念即雨种种乐器。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140067a.htm'><img src='up.gif' border=0></a>
<a href='T140067c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>