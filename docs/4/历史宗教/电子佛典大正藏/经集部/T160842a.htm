<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0717 分别缘起初胜法门经 0842a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 717 分别缘起初胜法门经</font> <font face='Arial'>(卷2)</font> <font face='Arial'>T16, p0842a</h2></font><hr>
<span class='old'>
</a><a name="0841c28" id="0841c28">断增上缘诸圣有学。不共无明已永断故。不</a><a name="0841c29" id="0841c29">造新业。所有故业由随眠力未永断灭。暂触</span><a name="0842a01" id="0842a01">还吐。如是所有无明缘行。生生渐灭不复</a><a name="0842a02" id="0842a02">增长。由此道理。应知内法诸有学者。不缘</a><a name="0842a03" id="0842a03">无明更造诸行。是故惟依外法异生。我说顺</a><a name="0842a04" id="0842a04">次杂染缘起。最极圆满。非住内法。是名无</a><a name="0842a05" id="0842a05">明转异殊胜</a><a name="0842a06" id="0842a06"><p>复言世尊。云何无明邪行殊胜。世尊告曰。彼</a><a name="0842a07" id="0842a07">四无明。于诸谛中。皆能发起增益损减二种</a><a name="0842a08" id="0842a08">邪行。复言世尊。如何名为增益损减二种邪</a><a name="0842a09" id="0842a09">行。世尊告曰。由四颠倒。谓于非法见为是</a><a name="0842a10" id="0842a10">法。或于是法见为非法。或于生天解脱道中。</a><a name="0842a11" id="0842a11">非方便者见是方便。是方便者见非方便。如</a><a name="0842a12" id="0842a12">是名为增益邪行。诸有诽谤一切邪见。如是</a><a name="0842a13" id="0842a13">名为损减邪行。是名无明邪行殊胜</a><a name="0842a14" id="0842a14"><p>复言世尊。云何无明相状殊胜。世尊告曰。应</a><a name="0842a15" id="0842a15">知无明有二种相。一者微细自相殊胜。二者</a><a name="0842a16" id="0842a16">遍于可爱非爱俱非境界共相殊胜。所以者</a><a name="0842a17" id="0842a17">何。缠缚无明。尚为微细难知难了。况彼所有</a><a name="0842a18" id="0842a18">随眠无明。相应无明。尚为微细难知难了。况</a><a name="0842a19" id="0842a19">彼所有不共无明。遍于一切可爱非爱。俱非</a><a name="0842a20" id="0842a20">境界。覆真实相显虚妄相。共相而转非余烦</a><a name="0842a21" id="0842a21">恼有如是相。是故殊胜。余身见等共相烦恼。</a><a name="0842a22" id="0842a22">亦用无明为依而转。是名无明相状殊胜</a><a name="0842a23" id="0842a23"><p>复言世尊。云何无明作业殊胜。世尊告曰。应</a><a name="0842a24" id="0842a24">知无明略有二种所作事业。一者无明普能</a><a name="0842a25" id="0842a25">造作一切流转所依事业。二者无明普能造</a><a name="0842a26" id="0842a26">作一切寂止能障事业。复言世尊。何等名为</a><a name="0842a27" id="0842a27">一切流转。世尊告曰。若是处转。若是事转。</a><a name="0842a28" id="0842a28">若如是转。我总说为一切流转。复言世尊。是</a><a name="0842a29" id="0842a29">何处转。世尊告曰。于三世处由我分别。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160841c.htm'><img src='up.gif' border=0></a>
<a href='T160842b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>