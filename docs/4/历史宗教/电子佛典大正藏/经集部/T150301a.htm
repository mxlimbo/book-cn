<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0301a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷1)</font> <font face='Arial'>T15, p0301a</h2></font><hr>
<span class='old'>
</a><a name="0300c28" id="0300c28">养于万法。其妙物也。运群动以至一而不有。</a><a name="0300c29" id="0300c29">廓大像于未形而不无。无思无为。而无不</span><a name="0301a01" id="0301a01">为是故洗心静乱者以之研虑。悟彻入微者</a><a name="0301a02" id="0301a02">以之穷神也。若乃将入其门机在摄会。理玄</a><a name="0301a03" id="0301a03">数广道隐于文。则是阿难曲承音诏。遇非其</a><a name="0301a04" id="0301a04">人必藏之灵府。何者心无常规其变多方。数</a><a name="0301a05" id="0301a05">无定像待感而应。是故化行天竺。缄之有</a><a name="0301a06" id="0301a06">匠。幽关莫辟。罕窥其庭。从此而观。理有行</a><a name="0301a07" id="0301a07">藏。道不虚授。良有以矣。如来泥曰未久。阿难</a><a name="0301a08" id="0301a08">传其共行弟子末田地。末田地传舍那婆斯。</a><a name="0301a09" id="0301a09">此三应真咸乘至愿。冥契于昔功在言外。经</a><a name="0301a10" id="0301a10">所不辩必无匠孱焉无差。其后有优波</a><a name="0301a11" id="0301a11">崛。弱而超悟。智绍世表。才高应寡。触理从</a><a name="0301a12" id="0301a12">简。八万法藏所存唯要。五部之分始自于</a><a name="0301a13" id="0301a13">此。因斯而椎固知形运以废兴自兆。神用</a><a name="0301a14" id="0301a14">则幽步无迹。妙动难寻涉粗生异。可不慎乎。</a><a name="0301a15" id="0301a15">可不察乎。自兹已来。感于事变怀其旧典</a><a name="0301a16" id="0301a16">者。五部之学并有其人。咸惧大法将颓。理深</a><a name="0301a17" id="0301a17">其慨。遂各述赞禅经。以隆盛业。其为教也。无</a><a name="0301a18" id="0301a18">数方便。以求寂然。寂乎唯寂。其揆一耳。而</a><a name="0301a19" id="0301a19">寻条求根者众。统本运末者寡。或将暨而不</a><a name="0301a20" id="0301a20">至。或守方而未变。是故经称满愿之德。高普</a><a name="0301a21" id="0301a21">事之风。原夫圣旨非徒全其长。亦所以救其</a><a name="0301a22" id="0301a22">短。若然五部殊业存乎其人。人不经世道或</a><a name="0301a23" id="0301a23">隆替。废兴有时则互相升降。小大之目其可</a><a name="0301a24" id="0301a24">定乎。又达节善变出处无际。晦名寄迹无闻</a><a name="0301a25" id="0301a25">无示。若斯人者复不可以名。部分既非名部</a><a name="0301a26" id="0301a26">之所分亦不出乎其外。别有宗明矣。每慨大</a><a name="0301a27" id="0301a27">教东流。禅数尤寡。三业无统。斯道殆废。顷鸠</a><a name="0301a28" id="0301a28">摩耆婆宣马鸣所述乃有此业。虽其道未融。</a><a name="0301a29" id="0301a29">盖是为山于一蒉。欣时来之有遇感奇趣。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150300c.htm'><img src='up.gif' border=0></a>
<a href='T150301b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>