<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0690b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷1)</font> 胜义谛相品第二 <font face='Arial'>T16, p0690b</h2></font><hr>
<span class='old'>
</a><a name="0690a28" id="0690a28"><p>尔时善清净慧菩萨白佛言。世尊甚奇。乃</a><a name="0690a29" id="0690a29">至世尊善说。如世尊言。胜义谛相微细甚</span><a name="0690b01" id="0690b01">深。超过诸法一异性相。难可通达。世尊。我</a><a name="0690b02" id="0690b02">即于此曾见一处。有众菩萨等正修行胜解</a><a name="0690b03" id="0690b03">行地同一会坐。皆共思议胜义谛相。与诸行</a><a name="0690b04" id="0690b04">相一异性相。于此会中一类菩萨作如是</a><a name="0690b05" id="0690b05">言。胜义谛相与诸行相都无有异。一类菩</a><a name="0690b06" id="0690b06">萨复作是言。非胜义谛相与诸行相都无</a><a name="0690b07" id="0690b07">有异。然胜义谛相异诸行相。有余菩萨疑</a><a name="0690b08" id="0690b08">惑犹豫复作是言。是诸菩萨谁言谛实谁言</a><a name="0690b09" id="0690b09">虚妄谁如理行谁不如理。或唱是言。胜义谛</a><a name="0690b10" id="0690b10">相与诸行相都无有异。或唱是言。胜义谛</a><a name="0690b11" id="0690b11">相异诸行相。世尊。我见彼已窃作是念。此</a><a name="0690b12" id="0690b12">诸善男子。愚痴顽钝不明不善不如理行。于</a><a name="0690b13" id="0690b13">胜义谛微细甚深。超过诸行一异性相。不能</a><a name="0690b14" id="0690b14">解了。说是语已。尔时世尊告善清净慧菩</a><a name="0690b15" id="0690b15">萨曰。善男子。如是如是如汝所说。彼诸善</a><a name="0690b16" id="0690b16">男子。愚痴顽钝不明不善不如理行。于胜义</a><a name="0690b17" id="0690b17">谛微细甚深。超过诸行一异性相。不能解了。</a><a name="0690b18" id="0690b18">何以故善清净慧。非于诸行如是行时。名</a><a name="0690b19" id="0690b19">能通达胜义谛相。或于胜义谛而得作证。</a><a name="0690b20" id="0690b20">何以故。善清净慧。若胜义谛相与诸行相都</a><a name="0690b21" id="0690b21">无异者。应于今时一切异生皆已见谛。又</a><a name="0690b22" id="0690b22">诸异生皆应已得无上方便安隐涅槃。或应</a><a name="0690b23" id="0690b23">已证阿耨多罗三藐三菩提若胜义谛相与</a><a name="0690b24" id="0690b24">诸行相一向异者。已见谛者于诸行相应不</a><a name="0690b25" id="0690b25">除遣。若不除遣诸行相者。应于相缚不</a><a name="0690b26" id="0690b26">得解脱。此见谛者于诸相缚不解脱故。于</a><a name="0690b27" id="0690b27">粗重缚亦应不脱。由于二缚不解脱故。已</a><a name="0690b28" id="0690b28">见谛者应不能得无上方便安隐涅槃。或</a><a name="0690b29" id="0690b29">不应证阿耨多罗三藐三菩提。善清净慧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160690a.htm'><img src='up.gif' border=0></a>
<a href='T160690c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>