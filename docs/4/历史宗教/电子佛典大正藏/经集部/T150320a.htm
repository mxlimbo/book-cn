<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0320a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷2)</font> 修行四无量三昧第十四 <font face='Arial'>T15, p0320a</h2></font><hr>
<span class='old'>
</a><a name="0319c28" id="0319c28">兴诸罪逆入于恶道。于大地狱还受苦毒。或</a><a name="0319c29" id="0319c29">作蜂虿蜈蚣毒蛇恶龙害鬼罗刹。如是种种</span><a name="0320a01" id="0320a01">毒害之类。今不除灭复见烧迫。以是方便能</a><a name="0320a02" id="0320a02">止嗔恚。又复思惟。骂者受者彼我无常须臾</a><a name="0320a03" id="0320a03">不住。二俱过去恶声已灭后起。二人无故共</a><a name="0320a04" id="0320a04">诤。又今二人念念即灭虚妄无实。谁骂谁受</a><a name="0320a05" id="0320a05">何为颠倒。与空共斗计我。耳根从虚妄颠倒</a><a name="0320a06" id="0320a06">烦恼业起。彼人舌根亦复如是。因缘生灭谁</a><a name="0320a07" id="0320a07">骂谁闻。修行如是思惟时。嗔恚缚解能修慈</a><a name="0320a08" id="0320a08">心离垢清净。如佛说。修慈者于四念处能得</a><a name="0320a09" id="0320a09">决定修习增广。成就无量法门胜妙道果不</a><a name="0320a10" id="0320a10">复退还。是则三种方便大慈。若已离欲更修</a><a name="0320a11" id="0320a11">净妙离欲慈心。深心饶益增广无量得真实</a><a name="0320a12" id="0320a12">果。因此功德具足所愿究竟涅槃。所以者何。</a><a name="0320a13" id="0320a13">一切诸佛说慈为无畏。慈为一切功德之母。</a><a name="0320a14" id="0320a14">慈为一切功德钻燧。慈能消灭凶暴诸恶。是</a><a name="0320a15" id="0320a15">故修行当勤方便。修离欲大慈。悲无量者。</a><a name="0320a16" id="0320a16">如慈境界怨亲中人。悲亦如是。次第修习。如</a><a name="0320a17" id="0320a17">佛言曰。饶益众生说名慈心。除不饶益说名</a><a name="0320a18" id="0320a18">悲心。若先于众生起饶益心。以种种乐具悉</a><a name="0320a19" id="0320a19">施与之。然后观众生。唯见受乐是名慈心。若</a><a name="0320a20" id="0320a20">先观众生受无量苦。起除不饶益心。然后见</a><a name="0320a21" id="0320a21">众生除不饶益。除不饶益已受种种乐非与</a><a name="0320a22" id="0320a22">乐也是名悲心。见净相是慈。见虚空相是悲。</a><a name="0320a23" id="0320a23">乐行是慈。苦行是悲。是则差别。谓修行者见</a><a name="0320a24" id="0320a24">诸众生凶暴诤怒残贼杀害共相逼迫无有覆</a><a name="0320a25" id="0320a25">护。如是见已而起悲心为作覆护。又见众生</a><a name="0320a26" id="0320a26">斩截身首耳鼻肢体苦痛无量无能救者。修</a><a name="0320a27" id="0320a27">行见已而起悲心。又修行住悲心时。见五趣</a><a name="0320a28" id="0320a28">众生苦痛炽然无量烧迫。深起悲心兴救护</a><a name="0320a29" id="0320a29">想。如是修行悲无量善根生时无量功德相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150319c.htm'><img src='up.gif' border=0></a>
<a href='T150320b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>