<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0661a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷3)</font> 观相品第三之一 <font face='Arial'>T15, p0661a</h2></font><hr>
<span class='old'>
</a><a name="0660c28" id="0660c28">黄金色。一一相好无量光明。作是语已寻时</a><a name="0660c29" id="0660c29">得道。成须陀洹。白父王言。我等今者。欲</span><a name="0661a01" id="0661a01">于佛法出家学道。父王告言。汝自白佛。佛</a><a name="0661a02" id="0661a02">听汝不。即往佛所。白言。世尊。我欲出家。佛</a><a name="0661a03" id="0661a03">告释子。善来比丘须发自落即成沙门。身所</a><a name="0661a04" id="0661a04">着衣化成法服。合掌礼佛称南无佛。未举头</a><a name="0661a05" id="0661a05">顷成阿罗汉。三明六通皆悉具足</a><a name="0661a06" id="0661a06"><p>佛告父王。大王今者。见诸释子忏悔除罪成</a><a name="0661a07" id="0661a07">罗汉不。父王白佛。唯然已见。佛告父王。是</a><a name="0661a08" id="0661a08">诸比丘前世之时。以恶心故谤佛正法。但为</a><a name="0661a09" id="0661a09">父故称南无佛。生生常得闻诸佛名。乃至今</a><a name="0661a10" id="0661a10">世遭值我出。见佛色身及见众僧。闻佛所说</a><a name="0661a11" id="0661a11">忏悔众罪。因忏悔故诸障消除。诸障除故成</a><a name="0661a12" id="0661a12">阿罗汉。佛告阿难。我涅后诸天世人。若称</a><a name="0661a13" id="0661a13">我名及称南无诸佛所获福德无量无边。况</a><a name="0661a14" id="0661a14">复系念念诸佛者。而不灭除诸障碍耶。佛告</a><a name="0661a15" id="0661a15">诸比丘。汝等所以见佛色身如赤土者。汝等</a><a name="0661a16" id="0661a16">前世于然灯佛末法之中出家学道。既出家</a><a name="0661a17" id="0661a17">已于师和上起不净心。然其和上得罗汉</a><a name="0661a18" id="0661a18">道。知弟子心。告言。法子。汝于和上及众僧所</a><a name="0661a19" id="0661a19">莫起疑意。若起疑意。于诸净戒永无得理。</a><a name="0661a20" id="0661a20">时诸比丘闻和上说心生嗔恨。是时和上知</a><a name="0661a21" id="0661a21">弟子心。渐渐自制不为其说。时千弟子。随</a><a name="0661a22" id="0661a22">寿修短各欲命终。和上犹存而不涅。是时</a><a name="0661a23" id="0661a23">和上到弟子所。而说是言。汝诸比丘。初受法</a><a name="0661a24" id="0661a24">时疑师疑戒虚食信施。汝等今者欲何所怙。</a><a name="0661a25" id="0661a25">诸人闻是心惊毛竖。白言。和上。为我说法。</a><a name="0661a26" id="0661a26">和上告曰。汝今事切。不宜余处教汝忏悔。汝</a><a name="0661a27" id="0661a27">今但当称然灯佛如来应供正遍知十号具</a><a name="0661a28" id="0661a28">足。尔时诸比丘用和上语。咸皆称言南无诸</a><a name="0661a29" id="0661a29">佛。既称佛已寻即命终。乘善心故得生天上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150660c.htm'><img src='up.gif' border=0></a>
<a href='T150661b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>