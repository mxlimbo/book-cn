<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0293a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷3)</font> <font face='Arial'>T16, p0293a</h2></font><hr>
<span class='old'>
</a><a name="0292c28" id="0292c28">有情舍离热恼。又彼菩萨入僧伽蓝发如是</a><a name="0292c29" id="0292c29">心。令有情等入涅槃城。出伽蓝时。愿令有情</span><a name="0293a01" id="0293a01">出生死狱。若开房门。愿令有情开诸善趣出</a><a name="0293a02" id="0293a02">世智门。若闭房门。愿令有情闭恶趣门。菩萨</a><a name="0293a03" id="0293a03">坐时。愿令有情皆得坐于妙菩提树。右胁卧</a><a name="0293a04" id="0293a04">时。愿令有情安住涅槃。从卧起时。愿令有情</a><a name="0293a05" id="0293a05">离缠障起。若往便利。愿令有情向大觉路。正</a><a name="0293a06" id="0293a06">便利时。愿令有情拔诸毒箭。若洗净时。愿令</a><a name="0293a07" id="0293a07">有情洗烦恼垢一切过患。若洗手时愿令有</a><a name="0293a08" id="0293a08">情离秽浊业。若洗足时。愿令有情离障尘垢。</a><a name="0293a09" id="0293a09">嚼杨枝时。愿令有情舍离垢秽。菩萨自身所</a><a name="0293a10" id="0293a10">作诸业。持此回向。利益安乐一切有情。菩萨</a><a name="0293a11" id="0293a11">礼拜如来制多。愿令有情常得诸天及世间</a><a name="0293a12" id="0293a12">礼。是名菩萨回向方便善巧。云何菩萨令诸</a><a name="0293a13" id="0293a13">外道归向方便善巧。谓此菩萨于彼彼类外</a><a name="0293a14" id="0293a14">道众中。能变化作诸外道形。谓遮洛迦波利</a><a name="0293a15" id="0293a15">缚罗社迦昵健陀弗多罗。于彼法中受持读</a><a name="0293a16" id="0293a16">诵。菩萨为欲成熟有情如是思惟。我若先作</a><a name="0293a17" id="0293a17">阿遮利耶。则不能令傲慢有情随顺调伏。由</a><a name="0293a18" id="0293a18">是我往外道法中。示现出家为作弟子。既出</a><a name="0293a19" id="0293a19">家已勇猛精进。随彼修习。种种诸行。博学</a><a name="0293a20" id="0293a20">多闻究尽彼法。乞粗秽食所作皆胜彼诸外</a><a name="0293a21" id="0293a21">道威仪行法。由是菩萨为诸外道尊重师范。</a><a name="0293a22" id="0293a22">所有言说悉皆信受随顺调伏。菩萨了知此</a><a name="0293a23" id="0293a23">诸有情归向我已。说彼外道邪见过失。所学</a><a name="0293a24" id="0293a24">之法复非正教。以丑瑶离贪欲令断灭</a><a name="0293a25" id="0293a25">故。由是外道受菩萨化。舍离邪道入正法中。</a><a name="0293a26" id="0293a26">菩萨又于一切外道修习五通梵行之中。勤</a><a name="0293a27" id="0293a27">行精进证五神通。又复修习成就静虑。诸三</a><a name="0293a28" id="0293a28">摩地三摩钵底。胜诸外道所得五通。聪慧超</a><a name="0293a29" id="0293a29">彼为作师范。菩萨了知所化外道皆成熟已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160292c.htm'><img src='up.gif' border=0></a>
<a href='T160293b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>