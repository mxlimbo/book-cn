<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0790 佛说孛经抄 0734a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 790 佛说孛经抄</font> <font face='Arial'>(卷1)</font> <font face='Arial'>T17, p0734a</h2></font><hr>
<span class='old'>
</a><a name="0733c13" id="0733c13">国家急难则能分解。进退知时无所怨尤。恩</a><a name="0733c14" id="0733c14">广施大不望其报。事之得福终身无患。王</span><a name="0734a01" id="0734a01">其勿疑。治政之法。不可失道。劝民学善。益</a><a name="0734a02" id="0734a02">国最厚。王曰。谁能留孛。我心愁惨。忽忽如</a><a name="0734a03" id="0734a03">狂。垂泣向孛忏悔解过。孛曰。如人不能</a><a name="0734a04" id="0734a04">泅。不当入深水。欲报仇者。不当豫娆。亲厚</a><a name="0734a05" id="0734a05">中诤。后更相谢。虽知和解。善不如本无诤</a><a name="0734a06" id="0734a06">也。善不能赏。反听谗言。我如飞鸟。止</a><a name="0734a07" id="0734a07">无常处。道贵清虚。不宜人间如野火行。傍</a><a name="0734a08" id="0734a08">树为焦。激水破船。毒虫害人。与智从事。不</a><a name="0734a09" id="0734a09">当扰也。草木殊性。鸟兽类分。白鹤自白。鸬</a><a name="0734a10" id="0734a10">鹚自黑。我与彼异。无欲于世。如田家翁生</a><a name="0734a11" id="0734a11">习山薮。与之好衣为无益也。天下有树。其</a><a name="0734a12" id="0734a12">名反戾。主自种之。不得食实。他人窃取果</a><a name="0734a13" id="0734a13">则为出。今王如是。善安国者而见驱逐。佞</a><a name="0734a14" id="0734a14">伪败政反留食禄。宾客久留。主人厌之。我</a><a name="0734a15" id="0734a15">宜退矣。王曰。人命至重愿垂忆念。今欲自</a><a name="0734a16" id="0734a16">力事孛胜前。孛曰。王虽言之。犹不得施夫人</a><a name="0734a17" id="0734a17">意恶。我不宜留。天下家家。皆有炊食。沙门</a><a name="0734a18" id="0734a18">所以持钵乞者自乐除贪。全戒无为。远罪</a><a name="0734a19" id="0734a19">咎也。王曰。今孛既去。莫便断绝。愿时一</a><a name="0734a20" id="0734a20">来。使我不恨。孛曰。如俱健者。犹复相见。且</a><a name="0734a21" id="0734a21">欲入山。以修其志。夫近而相念恶。不如远</a><a name="0734a22" id="0734a22">而相念善。智者以譬喻自解。请说一事。</a><a name="0734a23" id="0734a23">譬如有人以蜜涂刀。狗得舐之。以伤其</a><a name="0734a24" id="0734a24">舌。坐贪小甜。不知疮痛。四臣如是。但美其</a><a name="0734a25" id="0734a25">口。心如利刀。王甚戒之。自今以后若有惊</a><a name="0734a26" id="0734a26">恐。常念孛者。众畏必除。孛复言曰鸱枭乐</a><a name="0734a27" id="0734a27">冢。群鼠粪居百鸟栖树。鹤处污池。物各有</a><a name="0734a28" id="0734a28">性。志欲不同。我好无为。如王乐国。器虽粗</a><a name="0734a29" id="0734a29">弊。不可便弃各有所贮。愚贱不肖。亦不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170733c.htm'><img src='up.gif' border=0></a>
<a href='T170734b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>