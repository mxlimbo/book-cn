<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0626 佛说阿阇世王经 0398a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 626 佛说阿阇世王经</font> <font face='Arial'>(卷2)</font> <font face='Arial'>T15, p0398a</h2></font><hr>
<span class='old'>
</a><a name="0397c28" id="0397c28">持有所有。陀邻尼者。于诸法亦无所持。譬若</a><a name="0397c29" id="0397c29">水不持诸垢浊。陀邻尼者。于诸法亦无所持。</span><a name="0398a01" id="0398a01">譬若有所至无处所故。陀邻尼无所持故。陀</a><a name="0398a02" id="0398a02">邻尼者。不可尽无有尽。不可度故无所不</a><a name="0398a03" id="0398a03">入。无所不入故是为空界。陀邻尼与空等。</a><a name="0398a04" id="0398a04">说陀邻尼时。五百菩萨。悉得陀邻尼法。</a><a name="0398a05" id="0398a05">文殊师利。于二夜说菩萨藏。诸法莫不从是。</a><a name="0398a06" id="0398a06">若功德法若无功德法。若俗若道。若有罪</a><a name="0398a07" id="0398a07">若无罪。若有余若无余。若脱若不脱。一切</a><a name="0398a08" id="0398a08">尽入是藏。何以故。用诸法故。无所不得故。</a><a name="0398a09" id="0398a09">譬若三千大千刹土。含受百亿国土。百亿</a><a name="0398a10" id="0398a10">日月。百亿须弥山。百亿大海。尽入三千大千。</a><a name="0398a11" id="0398a11">亦不凡法亦不道法尽入其中。声闻辟支佛</a><a name="0398a12" id="0398a12">法若菩萨法尽入其中。何以故。悉总持诸行</a><a name="0398a13" id="0398a13">故。持声闻持辟支佛持菩萨。若如树其根坚</a><a name="0398a14" id="0398a14">住者。本茎枝叶华实皆而成好。菩萨藏者无</a><a name="0398a15" id="0398a15">所不持。无所不成。一切持诸功德法。悉持萨</a><a name="0398a16" id="0398a16">芸若心。其菩萨藏者。若器名曰受不可数。譬</a><a name="0398a17" id="0398a17">若海含受众水受持珍宝。龙阅叉揵陀罗真</a><a name="0398a18" id="0398a18">陀罗摩休勒无不苞裹。为一切作其处。其藏</a><a name="0398a19" id="0398a19">者因缘不可数亦如是。受无数戒。其间三昧</a><a name="0398a20" id="0398a20">智慧所见。其器无所不受而见。故曰菩萨藏。</a><a name="0398a21" id="0398a21">譬若如海。其往生者不饮余水。所以者何皆</a><a name="0398a22" id="0398a22">因海故。其在是藏者。皆因是法不在外道。所</a><a name="0398a23" id="0398a23">以者何。尽受萨芸若法味故。故曰为菩萨藏。</a><a name="0398a24" id="0398a24">是为三藏。何谓三藏。声闻藏辟支佛藏菩萨</a><a name="0398a25" id="0398a25">藏。声闻藏者从他人闻故。所以者何。闻其</a><a name="0398a26" id="0398a26">音故。辟支佛藏者。缘十二因缘故。以因缘尽</a><a name="0398a27" id="0398a27">而致是。菩萨藏者。入无央数法。而自然逮</a><a name="0398a28" id="0398a28">成佛。其声闻若辟支佛。其三藏者。非声闻辟</a><a name="0398a29" id="0398a29">支佛所有也。说是法时。其三藏者各得如所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150397c.htm'><img src='up.gif' border=0></a>
<a href='T150398b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>