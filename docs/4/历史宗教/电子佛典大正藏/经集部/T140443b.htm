<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0459 佛说文殊悔过经 0443b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 459 佛说文殊悔过经</font> <font face='Arial'>(卷1)</font> <font face='Arial'>T14, p0443b</h2></font><hr>
<span class='old'>
</a><a name="0443a28" id="0443a28">解达法界无受。及众生界亦无所受。及依吾</a><a name="0443a29" id="0443a29">我。立僻沉没不能行道。而计有人不修四</span><a name="0443b01" id="0443b01">恩。当救众生亦不能济。亦不晓了佛道自</a><a name="0443b02" id="0443b02">然相。亦自然于三十七道品之法。见有吾</a><a name="0443b03" id="0443b03">起而倚求望。不知寂然沙门之义出家所修。</a><a name="0443b04" id="0443b04">奉受具戒依比丘行。如是及余所造德本。因</a><a name="0443b05" id="0443b05">其德本获致安隐。有为之福与无为安。超绝</a><a name="0443b06" id="0443b06">迥远不与道合。皆从十方世光悔过。改往修</a><a name="0443b07" id="0443b07">来不敢藏匿。如过去佛诸天中天。本为菩</a><a name="0443b08" id="0443b08">萨奉行道时。皆悔诸罪挂碍阴盖。吾亦若</a><a name="0443b09" id="0443b09">兹。当来现在诸佛世尊本所修改。我今悔过</a><a name="0443b10" id="0443b10">亦当如是。向尊自首归命于佛。为上为长。最</a><a name="0443b11" id="0443b11">胜殊特无上之德为无等伦。诸佛圣慧巍巍</a><a name="0443b12" id="0443b12">无量。悉知一切世界所有众尘诸数而得自</a><a name="0443b13" id="0443b13">在。普能晓了众生心念。吾等之身从无央</a><a name="0443b14" id="0443b14">数阿僧祇劫所行迷惑而自放逸。悔一切罪</a><a name="0443b15" id="0443b15">阴盖之患。如为己身所悔殃衅。及为地狱</a><a name="0443b16" id="0443b16">饿鬼畜生在于五趣一切众生罪所蔽者。今</a><a name="0443b17" id="0443b17">吾皆以五体代受而为悔过。晓了微妙除诸</a><a name="0443b18" id="0443b18">限碍。已能游入观一切法。譬如虚空。所可</a><a name="0443b19" id="0443b19">悔者无罪无报亦无尘染。已入诸法无罪盖</a><a name="0443b20" id="0443b20">者乃为名曰悔一切过。是族姓子。菩萨大</a><a name="0443b21" id="0443b21">士往古结缚。一切所行众念妄想。财业因缘</a><a name="0443b22" id="0443b22">所受依倚。而住处所皆当悔过。若使于中如</a><a name="0443b23" id="0443b23">此色像。所受思想行不平等。当令明了一切</a><a name="0443b24" id="0443b24">无本。假使一切无所行者。乃能得入于斯本</a><a name="0443b25" id="0443b25">际。无想之际。无形想际。无有二际。无阴</a><a name="0443b26" id="0443b26">盖际。无所得际。无身之际。离欲之际。无</a><a name="0443b27" id="0443b27">所习际。无所行际。无挂碍际。无所归际。无</a><a name="0443b28" id="0443b28">所由际。是则名曰菩萨大士自首悔过。无</a><a name="0443b29" id="0443b29">有罪害得至佛慧。灭除一切休息殃衅挂碍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140443a.htm'><img src='up.gif' border=0></a>
<a href='T140443c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>