<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0245b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷1)</font> <font face='Arial'>T15, p0245b</h2></font><hr>
<span class='old'>
</a><a name="0245a28" id="0245a28">骨人。皆悉倒头入臗骨中。此想成已。见诸骨</a><a name="0245a29" id="0245a29">人。各各纵横。悉在前地。或见头破。或见项</span><a name="0245b01" id="0245b01">折。或见颠倒。或见缭戾。或见腰折。或见伸</a><a name="0245b02" id="0245b02">脚。或见缩脚。或见脚骨分为二分。或见头骨</a><a name="0245b03" id="0245b03">倒入胸中。或见头骨。偃仰掣缩。纷乱纵横。悉</a><a name="0245b04" id="0245b04">在前地。周匝上下。满一室内。此想成已。乃至</a><a name="0245b05" id="0245b05">见于无量无边诸白骨人。纷乱纵横。或大或</a><a name="0245b06" id="0245b06">小。或破或完。如此众事。皆当住心谛观。极</a><a name="0245b07" id="0245b07">令分明。佛告阿难。是时行者。见此事已。当自</a><a name="0245b08" id="0245b08">思惟。前骨完具。今者破散纵横纷乱。不可记</a><a name="0245b09" id="0245b09">录。此白骨身。犹尚无定。当知我身。亦复无</a><a name="0245b10" id="0245b10">我。谛观是已。当自思惟。正有纵横诸杂乱骨。</a><a name="0245b11" id="0245b11">何处有我及与他身。尔时行者。思惟无我。身</a><a name="0245b12" id="0245b12">意泰然。安隐快乐。佛告阿难。此想成已。复当</a><a name="0245b13" id="0245b13">更教令心广大。使彼行人见一阎浮提。纵横</a><a name="0245b14" id="0245b14">乱骨。见诸骨外。周匝四面。有大火起。焰焰相</a><a name="0245b15" id="0245b15">次。烧诸乱骨。见诸骨人。节节火起。如是火</a><a name="0245b16" id="0245b16">相。或有众火。犹如流水。明炎炽盛。流诸骨</a><a name="0245b17" id="0245b17">间。或有众火。犹如大山。从四面来。此想成</a><a name="0245b18" id="0245b18">已。极大惊怖。出定之时。身体蒸热。还当摄</a><a name="0245b19" id="0245b19">心。如前观骨。观一白骨人。极令明了。是时</a><a name="0245b20" id="0245b20">行者。入定之时。不能自起。要当弹指。然后</a><a name="0245b21" id="0245b21">得起。此想成者。当自起念而作是言我于前</a><a name="0245b22" id="0245b22">世无数劫来。造热恼法。业缘所牵故。使今</a><a name="0245b23" id="0245b23">者见此火起。复当作念。如此火者。从四大有。</a><a name="0245b24" id="0245b24">我身空寂。四大无主。此大猛火。横从空起。我</a><a name="0245b25" id="0245b25">身他身。悉皆亦空。如此火者。从妄想生。为何</a><a name="0245b26" id="0245b26">所烧。我身及火。二皆无常。佛告阿难。行者应</a><a name="0245b27" id="0245b27">当至心谛观。如是等法。观空无火亦无众骨。</a><a name="0245b28" id="0245b28">作此观者。无有恐惧。身意恬安。倍胜于前。尔</a><a name="0245b29" id="0245b29">时阿难。闻佛所说。欢喜奉行。此想成者。名第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150245a.htm'><img src='up.gif' border=0></a>
<a href='T150245c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>