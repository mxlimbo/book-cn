<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0557 佛说龙施女经 0910a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 557 佛说龙施女经</font> <font face='Arial'>(卷1)</font> <font face='Arial'>T14, p0910a</h2></font><hr>
<span class='old'>
</a><a name="0909c28" id="0909c28">转轮圣王。不得作帝释。不得作梵王。不得作</a><a name="0909c29" id="0909c29">佛。我当精进转此女身竟受作男子身。盖</span><a name="0910a01" id="0910a01">闻天下尊行菩萨道。亿劫不懈者后皆得作</a><a name="0910a02" id="0910a02">佛。魔见女意不转。益用愁毒更作急教言。</a><a name="0910a03" id="0910a03">作菩萨行者。当不贪于世间。不惜于寿命。</a><a name="0910a04" id="0910a04">今汝精进。能从楼上自投于地者。后可得佛。</a><a name="0910a05" id="0910a05">龙施念言。今我见佛乃自爱欲菩萨道。父有</a><a name="0910a06" id="0910a06">教以精进弃身可得佛道。我何惜此危脆之</a><a name="0910a07" id="0910a07">命。女即于栏边叉手向佛言。我今自归天中</a><a name="0910a08" id="0910a08">之天。以一切愍念知我所求。请弃躯命不</a><a name="0910a09" id="0910a09">舍菩萨。以身施佛愿而散华。以便纵身自投</a><a name="0910a10" id="0910a10">楼下。于空中未及至地。女身则化成男子。</a><a name="0910a11" id="0910a11">时佛乃笑。五色光从口出。照一佛刹还从顶</a><a name="0910a12" id="0910a12">入。贤者阿难前跪问言。佛不妄笑愿闻其</a><a name="0910a13" id="0910a13">意。佛言。阿难。汝见此女自投空中化成男</a><a name="0910a14" id="0910a14">子不。对曰见。佛言。此女乃前世时以事万</a><a name="0910a15" id="0910a15">佛。后当供养恒沙如来。却至七亿六千万劫。</a><a name="0910a16" id="0910a16">当得作佛号名龙盛其寿一劫。般泥洹后经</a><a name="0910a17" id="0910a17">道兴盛半劫乃灭。时佛说法当度九十七亿</a><a name="0910a18" id="0910a18">万人。令得菩萨及罗汉道。是时人民饮食。</a><a name="0910a19" id="0910a19">当如第二忉利天上。于是龙施身住佛前。报</a><a name="0910a20" id="0910a20">父母言。愿放舍我得作沙门。父母即听。诸家</a><a name="0910a21" id="0910a21">亲属合五百人。及八百天神。见女人龙施化</a><a name="0910a22" id="0910a22">成男子。皆发无上正真道意。魔王见众人求</a><a name="0910a23" id="0910a23">佛。更多忧愁不乐惭愧而归。佛说是时莫不</a><a name="0910a24" id="0910a24">欢喜</a><a name="0910a25" id="0910a25">佛说龙施女经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140909c.htm'><img src='up.gif' border=0></a>
<a href='T140910b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>