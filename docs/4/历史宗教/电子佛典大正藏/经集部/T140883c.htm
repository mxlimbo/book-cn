<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0883c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷9)</font> <font face='Arial'>T14, p0883c</h2></font><hr>
<span class='old'>
</a><a name="0883b28" id="0883b28"><p>又彼迦尸孙那利苾刍及勇戾苾刍。复修何</a><a name="0883b29" id="0883b29">因。此世巨富。广积财宝。上族中生。于佛法</span><a name="0883c01" id="0883c01">中出家修道。断诸烦恼证阿罗汉果</a><a name="0883c02" id="0883c02"><p>彼金色苾刍往昔修因。其复云何。于此生中</a><a name="0883c03" id="0883c03">果报殊特。处于富盛上族中生。端严妙好身</a><a name="0883c04" id="0883c04">相具足。有金色光常所照曜。一切人众美目</a><a name="0883c05" id="0883c05">观瞻。金色妙衣自然覆体。遍身馥郁譬旃檀</a><a name="0883c06" id="0883c06">香。优钵罗花妙香口出。随风闻者生爱乐心。</a><a name="0883c07" id="0883c07">生时空中自然而雨金色妙衣及俱母陀花。</a><a name="0883c08" id="0883c08">具如是等昔未曾有大威德事。而后于佛法</a><a name="0883c09" id="0883c09">中出家修道。断诸烦恼证阿罗汉果。唯愿尊</a><a name="0883c10" id="0883c10">者。善为开示</a><a name="0883c11" id="0883c11"><p>是时尊者告阿阇世王言。大王当知。此等皆</a><a name="0883c12" id="0883c12">由过去累生修诸福因。至于今世果熟边际。</a><a name="0883c13" id="0883c13">现受其报</a><a name="0883c14" id="0883c14"><p>大王。汝今谛听。乃往过去九十一劫中有佛</a><a name="0883c15" id="0883c15">出世。号毗婆尸如来应供正等正觉明行足</a><a name="0883c16" id="0883c16">善逝世间解无上士调御丈夫天人师佛世</a><a name="0883c17" id="0883c17">尊。城名满度摩帝。其佛世尊游止于彼</a><a name="0883c18" id="0883c18"><p>是时城中有一商主名曰妙耳。止其城内居</a><a name="0883c19" id="0883c19">家巨富。财宝广多数量增盈与毗沙门天王</a><a name="0883c20" id="0883c20">富饶相等。于满度摩帝城中家族最上无与</a><a name="0883c21" id="0883c21">等者。而彼商主以富盛故。择其胜族娶以为</a><a name="0883c22" id="0883c22">妻。其后因同妻室嬉戏游乐。妻即怀妊。乃</a><a name="0883c23" id="0883c23">至后时其子未生。彼妙耳商主与五百商人</a><a name="0883c24" id="0883c24">同为伴侣。欲涉大海增盈息利。妻所怀子胎</a><a name="0883c25" id="0883c25">藏渐增。即时商主与诸商众。出离自舍远适</a><a name="0883c26" id="0883c26">他邦。随力营为稍集财利。然于彼中其财或</a><a name="0883c27" id="0883c27">为大火所焚。或为贼盗。或为家人同伴窃取</a><a name="0883c28" id="0883c28">分逐而去。其后妻室先所怀妊。时分满足生</a><a name="0883c29" id="0883c29">一童子。肤体粗黑容貌丑恶。具十八种可厌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140883b.htm'><img src='up.gif' border=0></a>
<a href='T140884a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>