<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0889a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷11)</font> <font face='Arial'>T14, p0889a</h2></font><hr>
<span class='old'>
</a><a name="0888c28" id="0888c28">访。或彼童子自殒其命。夫主复言。何故我</a><a name="0888c29" id="0888c29">子致如是邪。妻复答言。子以丑陋加复贫困</span><a name="0889a01" id="0889a01">饥渴所逼事至于兹。商主即时速诣园中寻</a><a name="0889a02" id="0889a02">求其子。到已乃见有一童子。妙相端严身如</a><a name="0889a03" id="0889a03">金色。其所被衣亦复金色。众庄严具而为庄</a><a name="0889a04" id="0889a04">严。人所<span class='corr'>瞻</span>爱如天童子胜相光明。见已惊异</a><a name="0889a05" id="0889a05">即作是言。奇哉奇哉。具福之人能生此子。言</a><a name="0889a06" id="0889a06">已即时谓童子言。汝是何人之子。童子答言。</a><a name="0889a07" id="0889a07">我是妙耳商主之子。商主即时深自惟忖。今</a><a name="0889a08" id="0889a08">此童子岂非于我而玩戏邪。念已转复心生</a><a name="0889a09" id="0889a09">疑惑。审细观已。而复谓言。童子。汝应如实</a><a name="0889a10" id="0889a10">而说。的是何人之子。童子复言。仁今何故</a><a name="0889a11" id="0889a11">如是推求。如实言者我是妙耳商主之子。商</a><a name="0889a12" id="0889a12">主又言。奇哉童子。固相戏玩何至如斯商主</a><a name="0889a13" id="0889a13">即当审观其事如实知已。又复谓言。童子。所</a><a name="0889a14" id="0889a14">以然者。我子本来容仪丑恶。汝今状貌殊妙</a><a name="0889a15" id="0889a15">端严。因何丑陋成端严相。是时童子开熙怡</a><a name="0889a16" id="0889a16">目。即为商主说伽陀曰</a><a name="0889a17" id="0889a17"><p class='lg'>　　我昔为彼贫穷火　　　炎炽烧然逼我心</a><br><a name="0889a18" id="0889a18">　　投树攀彼极高枝　　　随枝坠地欲殒命</a><br><a name="0889a19" id="0889a19">　　枝坠身伤苦侵逼　　　僵仆于地息微存</a><br><a name="0889a20" id="0889a20">　　尔时迷闷不觉知　　　于刹那间命将谢</a><br><a name="0889a21" id="0889a21">　　是时毗婆尸如来　　　观已即起悲愍心</a><br><a name="0889a22" id="0889a22">　　以悲愍故大圣尊　　　来降园中救度我</a><br><a name="0889a23" id="0889a23">　　佛身光明真金色　　　三十二相众庄严</a><br><a name="0889a24" id="0889a24">　　明显犹初出焰金　　　普遍照耀十方界</a><br><a name="0889a25" id="0889a25">　　蒙光照触我支体　　　触时旋复得清凉</a><br><a name="0889a26" id="0889a26">　　由是一切和悦生　　　无比甘露而灌注</a><br><a name="0889a27" id="0889a27">　　饥渴烦恼众苦集　　　一切不善居我身</a><br><a name="0889a28" id="0889a28">　　由佛慈光照触时　　　我于刹那皆息灭</a><br><a name="0889a29" id="0889a29">　　我见牟尼大圣尊　　　最胜吉祥妙光聚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140888c.htm'><img src='up.gif' border=0></a>
<a href='T140889b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>