<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0422a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷3)</font> 决疑品第十 <font face='Arial'>T15, p0422a</h2></font><hr>
<span class='old'>
</a><a name="0421c28" id="0421c28">自然则曰识矣。王当了之。一切诸法无有染</a><a name="0421c29" id="0421c29">污亦无所净。诸法自然为无本故。无本自然</span><a name="0422a01" id="0422a01">则曰诸法。心无形色亦不可见。无所危害。</a><a name="0422a02" id="0422a02">无有处所。无有言教。譬若如幻不处于外不</a><a name="0422a03" id="0422a03">处于内。心者本净而自然明。设心净者。则无</a><a name="0422a04" id="0422a04">染污亦无所净。王当解。此其本净心不可染</a><a name="0422a05" id="0422a05">污。无有净者。无有虚妄。亦无所著。无所危害</a><a name="0422a06" id="0422a06">因无谛想而有所造。无谛思想。设有所住。凡</a><a name="0422a07" id="0422a07">夫愚騃猗欲尘劳。彼则何谓无有诚谛。则而</a><a name="0422a08" id="0422a08">发起无诚谛想。其无诚者则不兴谛。一切</a><a name="0422a09" id="0422a09">诸法住不真谛。以存于彼无诚谛想。譬如大</a><a name="0422a10" id="0422a10">王喻此虚空。无色无见不可执持。亦无所舍</a><a name="0422a11" id="0422a11">亦无言教。假使有人而说言曰。今此虚空无</a><a name="0422a12" id="0422a12">色无见不可执持。亦无所舍无有言教。吾今</a><a name="0422a13" id="0422a13">欲以尘烟焰云雾污染虚空。王答曰不能。溥</a><a name="0422a14" id="0422a14">首曰。如是大王。心本之净自然显明。则不</a><a name="0422a15" id="0422a15">可以尘烟焰云雾蔽碍污之。譬如尘烟焰</a><a name="0422a16" id="0422a16">云雾住于虚空。终不染空而为垢污。如是大</a><a name="0422a17" id="0422a17">王。发吾我相谓是我所。因鉴缘结为淫怒痴</a><a name="0422a18" id="0422a18">不污心法。不污心法自然之净。是故大王。</a><a name="0422a19" id="0422a19">仁者。于彼勿怀狐疑。王欲知之。其过去心及</a><a name="0422a20" id="0422a20">当来心则无形貌。其当来心及过去心亦无</a><a name="0422a21" id="0422a21">形貌。现在心者无所依猗亦无所有。前心所</a><a name="0422a22" id="0422a22">念不碍后心。后心所念不碍前心。其现在心</a><a name="0422a23" id="0422a23">亦复如是。明知于彼而造斯观。心无所有</a><a name="0422a24" id="0422a24">亦无不有。过去心者以灭尽。未来心未至。</a><a name="0422a25" id="0422a25">现在无住睹见诸法。当来无住蠲除诸见。无</a><a name="0422a26" id="0422a26">所怪者为解脱故。清净想者诸法离垢。普等</a><a name="0422a27" id="0422a27">于世普等于明。无所生者无有言教。及无言</a><a name="0422a28" id="0422a28">教无处不处。世尊所说寂然之议。其寂然者</a><a name="0422a29" id="0422a29">计于彼法则无有处假使有人求处言教推索<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150421c.htm'><img src='up.gif' border=0></a>
<a href='T150422b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>