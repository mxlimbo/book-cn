<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0154c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷4)</font> 法供养品第十八 <font face='Arial'>T15, p0154c</h2></font><hr>
<span class='old'>
</a><a name="0154b28" id="0154b28">普难量。安隐丰熟五谷平贱天人充满。衣服</a><a name="0154b29" id="0154b29">饮食如第六天人所居。法音声世界诸树根</span><a name="0154c01" id="0154c01">叶茎节华实。皆以七宝。悉出无数若干百</a><a name="0154c02" id="0154c02">千道法音声。其界人民犹若诸天。所语变</a><a name="0154c03" id="0154c03">化柔软之声。皆承法音寂然澹泊。及佛法众</a><a name="0154c04" id="0154c04">智度无极四恩之教。善权方便灭定离欲。</a><a name="0154c05" id="0154c05">空无想不愿无为无数。以故其界名法音</a><a name="0154c06" id="0154c06">声。其有天人在彼土者。乐法欢喜皆当入</a><a name="0154c07" id="0154c07">大圣。分别诸慧审谛究竟。发无上正真道意。</a><a name="0154c08" id="0154c08">其佛欲说经时。身放大光普照佛界。其光明</a><a name="0154c09" id="0154c09">中则出亿佛说讲法声。时诸天人见光闻法</a><a name="0154c10" id="0154c10">欣然大悦。往诣如来自归供养。则无央数以</a><a name="0154c11" id="0154c11">神足力飞行虚空。化宝莲华而坐其上。如来</a><a name="0154c12" id="0154c12">应时亦在虚空坐师子座。为诸菩萨讲说经</a><a name="0154c13" id="0154c13">道。时诸十方无央数百千诸菩萨者。皆当来</a><a name="0154c14" id="0154c14">会听受经法。其国人民皆乐经法。亦无诸魔</a><a name="0154c15" id="0154c15">有所娆害。亦无众邪异道。亦无横死。其佛</a><a name="0154c16" id="0154c16">寿十二劫。诸菩萨行超过于空。其国如是</a><a name="0154c17" id="0154c17">庄严无量。说法无限菩萨无数</a><a name="0154c18" id="0154c18"><p><b>　　<A NAME="n111"></A>空净品第十九</b></a><a name="0154c19" id="0154c19"><p>王阿阇世前白佛言。唯然世尊。常于诸法有</a><a name="0154c20" id="0154c20">大愍哀。诸法诳诈因惑起想。随其所欲展</a><a name="0154c21" id="0154c21">转相惑。菩萨之行不可计量。彼为菩萨当</a><a name="0154c22" id="0154c22">修道行。至彼佛土具足严净。诸菩萨行皆当</a><a name="0154c23" id="0154c23">追学摄取佛土。如海龙王国土严净。佛言。如</a><a name="0154c24" id="0154c24">是如是。大王。一切诸法皆从念兴。随其所</a><a name="0154c25" id="0154c25">作各各悉成。诸法无住亦无有处。尔时阿阇</a><a name="0154c26" id="0154c26">世王谓海龙王。快哉龙王。为得善利。乃令</a><a name="0154c27" id="0154c27">如来授仁之决。当成佛时。国土清严不可</a><a name="0154c28" id="0154c28">思议。龙王答曰。法无有决。所以者何。诸法</a><a name="0154c29" id="0154c29">皆静因种阴入。假名曰人。其受决者无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150154b.htm'><img src='up.gif' border=0></a>
<a href='T150155a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>