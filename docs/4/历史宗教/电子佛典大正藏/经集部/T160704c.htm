<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0704c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷4)</font> 地波罗蜜多品第七 <font face='Arial'>T16, p0704c</h2></font><hr>
<span class='old'>
</a><a name="0704b28" id="0704b28">二者悟入微细秘密愚痴。及彼粗重为所对</a><a name="0704b29" id="0704b29">治。于如来地。有二愚痴。一者于一切所知</span><a name="0704c01" id="0704c01">境界极微细着愚痴。二者极微细碍愚痴及</a><a name="0704c02" id="0704c02">彼粗重为所对治。善男子。由此二十二种愚</a><a name="0704c03" id="0704c03">痴及十一种粗重故。安立诸地而阿耨多罗</a><a name="0704c04" id="0704c04">三藐三菩提离彼系缚。观自在菩萨复白佛</a><a name="0704c05" id="0704c05">言。世尊。阿耨多罗三藐三菩提。甚奇希有乃</a><a name="0704c06" id="0704c06">至成就大利大果。令诸菩萨能破如是大</a><a name="0704c07" id="0704c07">愚痴罗网。能越如是大粗重稠林。现前证</a><a name="0704c08" id="0704c08">得阿耨多罗三藐三菩提</a><a name="0704c09" id="0704c09"><p>观自在菩萨复白佛言。世尊。如是诸地几种</a><a name="0704c10" id="0704c10">殊胜之所安立。佛告观自在菩萨曰。善男</a><a name="0704c11" id="0704c11">子。略有八种。一者增上意乐清净。二者心清</a><a name="0704c12" id="0704c12">净。三者悲清净。四者到彼岸清净。五者见</a><a name="0704c13" id="0704c13">佛供养承事清净。六者成熟有情清净。七者</a><a name="0704c14" id="0704c14">生清净。八者威德清净。善男子。于初地中</a><a name="0704c15" id="0704c15">所有增上意乐清净乃至威德清净。后后诸</a><a name="0704c16" id="0704c16">地乃至佛地所有增上意乐清净。乃至威德</a><a name="0704c17" id="0704c17">清净。当知彼诸清净展转增胜。唯于佛地</a><a name="0704c18" id="0704c18">除生清净。又初地中所有功德。于上诸地</a><a name="0704c19" id="0704c19">平等皆有。当知自地功德殊胜。一切菩萨十</a><a name="0704c20" id="0704c20">地功德皆是有上。佛地功德当知无上。观自</a><a name="0704c21" id="0704c21">在菩萨复白佛言。世尊。何因缘故。说菩萨生</a><a name="0704c22" id="0704c22">于诸有生最为殊胜。佛告观自在菩萨曰。</a><a name="0704c23" id="0704c23">善男子。四因缘故。一者极净善根所集起故。</a><a name="0704c24" id="0704c24">二者故意思择力所取故。三者悲愍济度诸</a><a name="0704c25" id="0704c25">众生故。四者自能无染除他染故</a><a name="0704c26" id="0704c26"><p>观自在菩萨复白佛言。世尊。何因缘故。说</a><a name="0704c27" id="0704c27">诸菩萨行广大愿妙愿胜愿。佛告观自在菩</a><a name="0704c28" id="0704c28">萨曰。善男子。四因缘故。谓诸菩萨能善了</a><a name="0704c29" id="0704c29">知涅槃乐住。堪能速证而复弃舍。速证乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160704b.htm'><img src='up.gif' border=0></a>
<a href='T160705a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>