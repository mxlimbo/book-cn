<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0519 佛说摩达国王经 0792c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 519 佛说摩达国王经</font> <font face='Arial'>(卷1)</font> <font face='Arial'>T14, p0792c</h2></font><hr>
<span class='old'>
<p><p></span><a name="0792c01" id="0792c01"></a><a name="0792c02" id="0792c02"><p><b>　　<A NAME="n452"></A>No. 519</b></a><a name="0792c03" id="0792c03"><p class='juan'>
佛说摩达国王经</p>
</a><a name="0792c04" id="0792c04"></a><a name="0792c05" id="0792c05"><p><span class='byline'>　　　　宋居士沮渠京声译</span><br></a><a name="0792c06" id="0792c06"><p>闻如是。一时佛在罗阅只竹园中。与千二百</a><a name="0792c07" id="0792c07">五十比丘俱。时有国王。号名摩达王。时当</a><a name="0792c08" id="0792c08">出军征讨。选国中人民。数百万人。皆应赴</a><a name="0792c09" id="0792c09">从。时有比丘。已得罗汉道。到其国分卫。并</a><a name="0792c10" id="0792c10">见录。将诣王宫门。王有马监。令比丘养视</a><a name="0792c11" id="0792c11">官马。勤苦七日。王后身自临视军阵。比丘</a><a name="0792c12" id="0792c12">见王。即于其前。轻举飞翔。上住空中。现其</a><a name="0792c13" id="0792c13">威神。王便恐怖。叩头悔过。我实愚痴。不别</a><a name="0792c14" id="0792c14">真伪。推问国内。谁令神人为是者。今当有</a><a name="0792c15" id="0792c15">所治杀。比丘告王言。非王及国人过也。自</a><a name="0792c16" id="0792c16">我宿命。行道常供养师。我时为师设饭。师</a><a name="0792c17" id="0792c17">谓我言。且先澡手已乃当饭。我愚痴心念言。</a><a name="0792c18" id="0792c18">师亦不养官马。何故不预澡手。师即谓我言。</a><a name="0792c19" id="0792c19">汝今念此轻耳后重如何。我闻是语。便愁忧。</a><a name="0792c20" id="0792c20">师知其意便念言。我会当泥洹。何故令人恼</a><a name="0792c21" id="0792c21">耶。即以其夜三更时般泥洹。从来久远。各</a><a name="0792c22" id="0792c22">更生死。今用是故。受其宿殃。养马七日。夫</a><a name="0792c23" id="0792c23">善恶行。辄有殃福。如影随形。王闻比丘说</a><a name="0792c24" id="0792c24">罪福。意解欢喜。乞得归命于神人。比丘告</a><a name="0792c25" id="0792c25">言。卿当自归于佛。佛为三界师。王及国人</a><a name="0792c26" id="0792c26">民。皆随比丘到佛所。稽首为佛作礼。受五戒</a><a name="0792c27" id="0792c27">作优婆塞。佛便为王及人民。现相好威神。光</a><a name="0792c28" id="0792c28">曜天地。复为说无常苦空。王于是便得须</a><a name="0792c29" id="0792c29">陀洹道。国中人民。皆受五戒十善。归命三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140792b.htm'><img src='up.gif' border=0></a>
<a href='T140793a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>