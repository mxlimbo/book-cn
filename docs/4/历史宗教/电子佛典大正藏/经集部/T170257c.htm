<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0257c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷43)</font> 观天品第六之一四天王初 <font face='Arial'>T17, p0257c</h2></font><hr>
<span class='old'>
</a><a name="0257b28" id="0257b28">如是教示欺诈诳惑。如是之人。多作非法。以</a><a name="0257b29" id="0257b29">如是法。复教他人。如是之人。贪心则多。如是</span><a name="0257c01" id="0257c01">思惟。他所有物。皆悉属我。彼人如是心思惟</a><a name="0257c02" id="0257c02">已。复教他人。教他人已。即共相随欺诈诳</a><a name="0257c03" id="0257c03">惑。设诸方便。诳惑他人。取其财物。如是诳</a><a name="0257c04" id="0257c04">已。心生欢喜。作如是念。我善能作。我能欺</a><a name="0257c05" id="0257c05">诈诳惑他人。得其财物。本是他有。今则属我。</a><a name="0257c06" id="0257c06">起如是心。是故欢喜。得其滋味。如是次第。乐</a><a name="0257c07" id="0257c07">行多作。令他苦恼。恶贪覆意。破坏城郭村</a><a name="0257c08" id="0257c08">邑聚落多人住处。或烧城郭村邑聚落多人</a><a name="0257c09" id="0257c09">住处。为一切人之所弃舍。一切善人之所嫌</a><a name="0257c10" id="0257c10">贱。是诸国土之大棘刺。城之棘刺。聚落棘刺。</a><a name="0257c11" id="0257c11">破坏国土。破城破村破坏屋舍。坏他种族。常</a><a name="0257c12" id="0257c12">一切时。乐如是恶。令他衰恼。如是恶人。身坏</a><a name="0257c13" id="0257c13">命终。堕于恶道生在地狱。是世间中恶贪之</a><a name="0257c14" id="0257c14">人。是恶贪人。妨碍世间。恶贪既集。又复增</a><a name="0257c15" id="0257c15">长。如火得薪。如是如是。恶贪增长。如是如</a><a name="0257c16" id="0257c16">是恶贪方便。如是如是。得他财物。如是如是</a><a name="0257c17" id="0257c17">转复增长。是故修行福德之人。勤舍恶贪。何</a><a name="0257c18" id="0257c18">以故。第一垢者。所谓贪心。取他财物彼垢坏</a><a name="0257c19" id="0257c19">者。入于地狱。尸弃如来。当尔之时。而说偈</a><a name="0257c20" id="0257c20">言</a><a name="0257c21" id="0257c21"><p class='lg'>　　若人行欺诈　　　方便取他物</a><br><a name="0257c22" id="0257c22">　　则是大贪心　　　常行不善行</a><br><a name="0257c23" id="0257c23">　　彼人于昼夜　　　心常不清净</a><br><a name="0257c24" id="0257c24">　　为贪覆其心　　　常望他物</a><br><a name="0257c25" id="0257c25">　　彼人如劫火　　　自体本性恶</a><br><a name="0257c26" id="0257c26">　　一切所怖畏　　　犹如恶毒蛇</a><br><a name="0257c27" id="0257c27">　　若人为恶贪　　　常覆其心者</a><br><a name="0257c28" id="0257c28">　　恒入于地狱　　　及在饿鬼等</a><br><a name="0257c29" id="0257c29">　　大地狱火中　　　热处既脱已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170257b.htm'><img src='up.gif' border=0></a>
<a href='T170258a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>