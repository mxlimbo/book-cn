<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0675 深密解脱经 0688a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 675 深密解脱经</font> <font face='Arial'>(卷5)</font> 圣者文殊师利法王子菩萨问品第十一 <font face='Arial'>T16, p0688a</h2></font><hr>
<span class='old'>
</a><a name="0687c28" id="0687c28">于彼道如实修行。彼人一切生处一切身。一</a><a name="0687c29" id="0687c29">切世间果报成就。文殊师利。若人不能信于</span><a name="0688a01" id="0688a01">彼道。又复不能如实修行。谤我法诤我法。</a><a name="0688a02" id="0688a02">而于我身生恶嗔心。彼人命终一切生处。常</a><a name="0688a03" id="0688a03">得一切下劣恶身。受恶果报。文殊师利。依</a><a name="0688a04" id="0688a04">于此义汝今应知。非但成就上妙胜身及胜</a><a name="0688a05" id="0688a05">果报。依佛如来住持力。得下劣恶身及恶果</a><a name="0688a06" id="0688a06">报。亦依如来住持力得</a><a name="0688a07" id="0688a07"><p>文殊师利白佛言。世尊。世尊不净国土中。何</a><a name="0688a08" id="0688a08">法易得何法难得。世尊。净佛国土中。何法易</a><a name="0688a09" id="0688a09">得何法难得。佛告文殊师利言。文殊师利。不</a><a name="0688a10" id="0688a10">净国土中有八事易得二事难得。何等为八。</a><a name="0688a11" id="0688a11">所谓外道易得。受苦众生易得。生下姓家势</a><a name="0688a12" id="0688a12">力败坏易得。恶行众生易得。破戒众生易得。</a><a name="0688a13" id="0688a13">入恶道众生易得。发下品心小乘众生易得。</a><a name="0688a14" id="0688a14">发菩提心菩萨狭劣心易得</a><a name="0688a15" id="0688a15"><p>文殊师利。何者二事难得。高心修行菩萨难</a><a name="0688a16" id="0688a16">得。诸佛如来出世难得。文殊师利。净佛国土</a><a name="0688a17" id="0688a17">中八事难得。二事易得。应如是知。尔时文殊</a><a name="0688a18" id="0688a18">师利法王子菩萨白佛言。世尊。此深密解脱</a><a name="0688a19" id="0688a19">修多罗中。此法门当名何等。云何奉持。佛告</a><a name="0688a20" id="0688a20">文殊师利法王子菩萨言。文殊师利。此法门</a><a name="0688a21" id="0688a21">名说诸佛如来住持力了义经。文殊师利。如</a><a name="0688a22" id="0688a22">来所说了义修多罗其义如是。汝当奉持。说</a><a name="0688a23" id="0688a23">此如来住持力了义经时。七万五千菩萨得</a><a name="0688a24" id="0688a24">满足法身。文殊师利法王子菩萨摩诃萨。及</a><a name="0688a25" id="0688a25">诸一切天人阿修罗大众。欢喜奉行</a><a name="0688a26" id="0688a26"><p class='juan'>
深密解脱经卷第五</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160687c.htm'><img src='up.gif' border=0></a>
<a href='T160688b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>