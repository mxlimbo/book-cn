<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0573 差摩婆帝授记经 0946b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 573 差摩婆帝授记经</font> <font face='Arial'>(卷1)</font> <font face='Arial'>T14, p0946b</h2></font><hr>
<span class='old'>
</a><br><a name="0946a28" id="0946a28">　　我此身大树　　　摄无量功德</a><br><a name="0946a29" id="0946a29">　　曾为转轮王　　　亦作帝释王</span><br><a name="0946b01" id="0946b01">　　复作大梵王　　　种种多富乐</a><br><a name="0946b02" id="0946b02">　　不思议佛法　　　相等今复得　</p></a><a name="0946b03" id="0946b03"><p>时王夫人差摩婆帝。闻说如是诸功德已。赞</a><a name="0946b04" id="0946b04">言善哉。于世尊语极生随喜。即向如来而说</a><a name="0946b05" id="0946b05">偈言</a><a name="0946b06" id="0946b06"><p class='lg'>　　如胜人中胜　　　如是随顺学</a><br><a name="0946b07" id="0946b07">　　如本学善学　　　无边功德海</a><br><a name="0946b08" id="0946b08">　　我今学佛学　　　诸功德彼岸</a><br><a name="0946b09" id="0946b09">　　当离生死苦　　　得如是牟尼</a><br><a name="0946b10" id="0946b10">　　我本诸生处　　　曾修行布施</a><br><a name="0946b11" id="0946b11">　　愿彼一切福　　　得佛无等智</a><br><a name="0946b12" id="0946b12">　　过现诸生处　　　我护持禁戒</a><br><a name="0946b13" id="0946b13">　　愿彼一切福　　　当得如来智</a><br><a name="0946b14" id="0946b14">　　我修忍精进　　　三昧般若等</a><br><a name="0946b15" id="0946b15">　　愿如是一切　　　皆成就佛法</a><br><a name="0946b16" id="0946b16">　　我身口意业　　　所修行诸善</a><br><a name="0946b17" id="0946b17">　　愿得大菩提　　　求佛智功德</a><br><a name="0946b18" id="0946b18">　　我舍妇女体　　　得胜丈夫身</a><br><a name="0946b19" id="0946b19">　　得丈夫身已　　　次第得佛身</a><br><a name="0946b20" id="0946b20">　　得胜菩提已　　　转无上法轮</a><br><a name="0946b21" id="0946b21">　　与缚生死狱　　　众生除解脱　</p></a><a name="0946b22" id="0946b22"><p>尔时世尊为王夫人差摩婆帝。偈说善哉而</a><a name="0946b23" id="0946b23">赞之言</a><a name="0946b24" id="0946b24"><p class='lg'>　　善哉此语说　　　善哉心善愿</a><br><a name="0946b25" id="0946b25">　　汝当破坏魔　　　而得成正觉　</p></a><a name="0946b26" id="0946b26"><p>时王夫人差摩婆帝。既蒙世尊现自授记。闻</a><a name="0946b27" id="0946b27">已欢喜起胜上心生决定意。多奉世尊。佉陀</a><a name="0946b28" id="0946b28">尼食。蒲阇尼食。娑陀尼食。事事丰足。如是并</a><a name="0946b29" id="0946b29">奉弥勒菩萨摩诃萨食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140946a.htm'><img src='up.gif' border=0></a>
<a href='T140946c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>