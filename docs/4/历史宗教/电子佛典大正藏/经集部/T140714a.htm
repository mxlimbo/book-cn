<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0714a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷4)</font> <font face='Arial'>T14, p0714a</h2></font><hr>
<span class='old'>
</a><a name="0713c28" id="0713c28">菩萨虽复如实了知无实有情。而亦显彰善</a><a name="0713c29" id="0713c29">恶业报。菩萨以其正慧如实了者。是为菩萨</span><a name="0714a01" id="0714a01">善知业报。云何是善了有为法。谓若菩萨于</a><a name="0714a02" id="0714a02">有为法中。以其正慧能善觉已。乃作是念。此</a><a name="0714a03" id="0714a03">有为法。而无暂停念念流动。犹如露滴及如</a><a name="0714a04" id="0714a04">涧水迅流不住。岂有智者。于此等法中。而生</a><a name="0714a05" id="0714a05">取着及起爱乐。若乐境谢时或生忧戚。由此</a><a name="0714a06" id="0714a06">因缘。是故深生厌离乐求寂灭。是为菩萨善</a><a name="0714a07" id="0714a07">了有为法。云何是善知轮回流转。谓若菩萨</a><a name="0714a08" id="0714a08">作是伺察。今此世间合会之相。无明暗蔽轮</a><a name="0714a09" id="0714a09">回相续。皆由爱绳所系缚故。爱故生取由取</a><a name="0714a10" id="0714a10">因故善不善业诸行造作。以彼善不善业行</a><a name="0714a11" id="0714a11">起作故。有有相续。有故有生生故老死。由</a><a name="0714a12" id="0714a12">死法故忧悲苦恼随起缠缚。如是即一大苦蕴</a><a name="0714a13" id="0714a13">集。而生死轮相续流转。犹汲水轮宛转上下。</a><a name="0714a14" id="0714a14">菩萨以其正慧于此等法如实了知。是为菩</a><a name="0714a15" id="0714a15">萨善知轮回流转。云何是善解轮回出要之</a><a name="0714a16" id="0714a16">法。谓若菩萨作是伺察。若无无明即无行。无</a><a name="0714a17" id="0714a17">行即无识。无识即无名色六处触受爱取有</a><a name="0714a18" id="0714a18">生。无生即老死忧悲苦恼等法。皆悉断灭。菩</a><a name="0714a19" id="0714a19">萨以其正慧。于此等法如实觉了。是为菩萨</a><a name="0714a20" id="0714a20">善解轮回出要之法。云何是善解声闻缘觉乘</a><a name="0714a21" id="0714a21">法。谓若菩萨作是伺察。此法得须陀洹果。此</a><a name="0714a22" id="0714a22">法得斯陀含果。此法得阿那含果此法尽漏</a><a name="0714a23" id="0714a23">断诸有结。不受后有究竟涅槃。得阿罗汉果。</a><a name="0714a24" id="0714a24">此法得缘觉果如犀一角。菩萨于如是等果。</a><a name="0714a25" id="0714a25">以其正慧如实了已。然亦不于彼法之中而</a><a name="0714a26" id="0714a26">为取证。何以故。菩萨作是思惟。我摄受一切</a><a name="0714a27" id="0714a27">有情作师子吼。我应为彼一切有情。于生死</a><a name="0714a28" id="0714a28">旷野险难之中与作救拔。我今不应独出生</a><a name="0714a29" id="0714a29">死。菩萨起是行愿坚固。是为菩萨善解声闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140713c.htm'><img src='up.gif' border=0></a>
<a href='T140714b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>