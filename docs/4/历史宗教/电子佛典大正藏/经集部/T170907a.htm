<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0839 占察善恶业报经 0907a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 839 占察善恶业报经</font> <font face='Arial'>(卷2)</font> <font face='Arial'>T17, p0907a</h2></font><hr>
<span class='old'>
</a><a name="0906c28" id="0906c28"><p>尔时坚净信菩萨摩诃萨问地藏菩萨摩诃萨</a><a name="0906c29" id="0906c29">言。云何开示求向大乘者进趣方便。地藏菩</span><a name="0907a01" id="0907a01">萨摩诃萨言。善男子。若有众生欲向大乘者。</a><a name="0907a02" id="0907a02">应当先知最初所行根本之业。其最初所行</a><a name="0907a03" id="0907a03">根本业者。所谓依止一实境界。以修信解。</a><a name="0907a04" id="0907a04">因信解力增长故。速疾得入菩萨种性。所言</a><a name="0907a05" id="0907a05">一实境界者。谓众生心体从本以来不生不</a><a name="0907a06" id="0907a06">灭自性清净无障无碍。犹如虚空离分别故。</a><a name="0907a07" id="0907a07">平等普遍无所不至。圆满十方究竟一相。无</a><a name="0907a08" id="0907a08">二无别不变不异无增无减。以一切众生心</a><a name="0907a09" id="0907a09">一切声闻辟支佛心一切菩萨心一切诸佛心</a><a name="0907a10" id="0907a10">皆同不生不灭无染寂静真如相故。所以者</a><a name="0907a11" id="0907a11">何。一切有心起分别者。犹如幻化无有定</a><a name="0907a12" id="0907a12">实。所谓识受想行忆念缘虑觉知等种种</a><a name="0907a13" id="0907a13">心数。非青非黄非赤非白。亦非杂色。无有长</a><a name="0907a14" id="0907a14">短方圆大小。乃至尽于十方虚空一切世界</a><a name="0907a15" id="0907a15">求心形状。无一区分而可得者。但以众生无</a><a name="0907a16" id="0907a16">明痴闇熏习因缘。现妄境界令生念着。所谓</a><a name="0907a17" id="0907a17">此心不能自知。妄自谓有。起觉知想计我我</a><a name="0907a18" id="0907a18">所。而实无有觉知之想。以此妄心毕竟无体</a><a name="0907a19" id="0907a19">不可见故。若无觉知能分别者。则无十方三</a><a name="0907a20" id="0907a20">世一切境界差别之相。以一切法皆不能自</a><a name="0907a21" id="0907a21">有。但依妄心分别故有。所谓一切境界各各</a><a name="0907a22" id="0907a22">不同。自念为有。知此为自知彼为他。是故</a><a name="0907a23" id="0907a23">一切法不能自有则无别异。唯依妄心不知</a><a name="0907a24" id="0907a24">不了。内自无故。谓有前外境界妄生种种法</a><a name="0907a25" id="0907a25">想。谓有谓无谓彼谓此。谓是谓非谓好谓恶。</a><a name="0907a26" id="0907a26">乃至妄生无量无边法想。当如是知。一切诸</a><a name="0907a27" id="0907a27">法皆从妄想生。依妄心为本。然此妄心无自</a><a name="0907a28" id="0907a28">相故。亦依境界而有。所谓缘念觉知前境界</a><a name="0907a29" id="0907a29">故。说名为心。又此妄心与前境界。虽俱相依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170906c.htm'><img src='up.gif' border=0></a>
<a href='T170907b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>