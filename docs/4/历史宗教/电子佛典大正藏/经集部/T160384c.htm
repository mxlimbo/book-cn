<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0384c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷5)</font> 四天王品第十 <font face='Arial'>T16, p0384c</h2></font><hr>
<span class='old'>
</a><a name="0384b28" id="0384b28">无量鬼神。悉当同心以是人王为善知识。同</a><a name="0384b29" id="0384b29">共一行善相应行。能为无上大法施主。以甘</span><a name="0384c01" id="0384c01">露味充足我等。我等应当拥护是王。除其衰</a><a name="0384c02" id="0384c02">患令得安隐。及其宫宅国土城邑。诸恶灾患</a><a name="0384c03" id="0384c03">悉令消灭。世尊。若有人王于此经典心生舍</a><a name="0384c04" id="0384c04">离不乐听闻。其心不欲恭敬供养尊重赞叹。</a><a name="0384c05" id="0384c05">若四部众有受持读诵赞说之者。亦复不能</a><a name="0384c06" id="0384c06">恭敬供养尊重赞叹。我等四王及余眷属无</a><a name="0384c07" id="0384c07">量鬼神。即便不得闻此正法。背甘露味失大</a><a name="0384c08" id="0384c08">法利。无有势力及以威德。减损天众增长恶</a><a name="0384c09" id="0384c09">趣。世尊。我等四王及无量鬼神舍其国土。不</a><a name="0384c10" id="0384c10">但我等亦有无量守护国土。诸旧善神皆悉</a><a name="0384c11" id="0384c11">舍去。我等诸天及诸鬼神既舍离已。其国当</a><a name="0384c12" id="0384c12">有种种灾异。一切人民失其善心唯有系缚。</a><a name="0384c13" id="0384c13">嗔恚斗诤互相破坏多诸疾疫彗星现怪流</a><a name="0384c14" id="0384c14">星崩落。五星诸宿违失常度。两日并现日月</a><a name="0384c15" id="0384c15">薄蚀。白黑恶虹数数出现。大地震动发大音</a><a name="0384c16" id="0384c16">声。恶风恶雨无日不有。谷米勇贵饥馑冻</a><a name="0384c17" id="0384c17">饿。多有他方怨贼侵掠。其国人民多受苦恼。</a><a name="0384c18" id="0384c18">其地无有可爱乐处。世尊。我等四王及诸无</a><a name="0384c19" id="0384c19">量百千鬼神。并守国土诸旧善神远离去时。</a><a name="0384c20" id="0384c20">生如是等无量恶事。世尊。若有人王欲得自</a><a name="0384c21" id="0384c21">护。及王国土多受安乐。欲令国土一切众生</a><a name="0384c22" id="0384c22">悉皆成就具足快乐。欲得摧伏一切外敌。欲</a><a name="0384c23" id="0384c23">得拥护一切国土。欲以正法正治国土。欲得</a><a name="0384c24" id="0384c24">除灭众生怖畏。世尊。是人王等应当毕定听</a><a name="0384c25" id="0384c25">是经典。及恭敬供养读诵受持是经典者。我</a><a name="0384c26" id="0384c26">等四王及无量鬼神。以是法食善根因缘。得</a><a name="0384c27" id="0384c27">服甘露无上法味。增长身力心进勇锐。增</a><a name="0384c28" id="0384c28">益诸天。何以故。以是人王至心听受是经典</a><a name="0384c29" id="0384c29">故。如诸梵天说出欲论。释提桓因种种善论。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160384b.htm'><img src='up.gif' border=0></a>
<a href='T160385a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>