<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0648a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷6)</font> <font face='Arial'>T17, p0648a</h2></font><hr>
<span class='old'>
</a><a name="0647c28" id="0647c28">佛。须菩提言。善男子。云何能住如实修行。</a><a name="0647c29" id="0647c29">无所发菩萨言。若人能为诸众生发心修行。</span><a name="0648a01" id="0648a01">须菩提言。云何为诸众生发心修行。无所发</a><a name="0648a02" id="0648a02">菩萨言。若能不舍大慈大悲。须菩提言。何等</a><a name="0648a03" id="0648a03">名为菩萨大慈。无所发菩萨言。若有菩萨能</a><a name="0648a04" id="0648a04">舍身命。及诸善根施与众生而不求报恩。是</a><a name="0648a05" id="0648a05">名大慈。须菩提言。何等名为菩萨大悲。无所</a><a name="0648a06" id="0648a06">发菩萨言。若菩萨先与众生无上菩提。然后</a><a name="0648a07" id="0648a07">自证。是名大悲。说此甚深法门时。七万六</a><a name="0648a08" id="0648a08">千众生发阿耨多罗三藐三菩提心。二百比</a><a name="0648a09" id="0648a09">丘远离诸漏心得解脱</a><a name="0648a10" id="0648a10"><p>尔时会中有一天子。名善思惟。白佛言。世尊。</a><a name="0648a11" id="0648a11">云何菩萨住佛菩提根本行处。佛言。天子。菩</a><a name="0648a12" id="0648a12">萨若能成就深直之心发无上意。是名菩提</a><a name="0648a13" id="0648a13">根本住处。善思惟天子言。如是发心诸菩萨</a><a name="0648a14" id="0648a14">等。以何等法而为境界。佛言。若能修行布施</a><a name="0648a15" id="0648a15">境界。而不悕求报恩等门。若能修行持戒境</a><a name="0648a16" id="0648a16">界。而不分别持戒行门。若能修行忍辱境界。</a><a name="0648a17" id="0648a17">而不见尽灭法门。若能修行精进境界。而不</a><a name="0648a18" id="0648a18">发起修行等门。常行禅境界。而能现见一</a><a name="0648a19" id="0648a19">切法门。修行般若境界。而不见彼无戏论</a><a name="0648a20" id="0648a20">门现前。常求闻慧境界。而不见于语言等门</a><a name="0648a21" id="0648a21">现前。修行舍摩他境界。而见诸法本来清</a><a name="0648a22" id="0648a22">净寂静法门。修行毗婆舍那境界。而一切</a><a name="0648a23" id="0648a23">法不可见门现前。修行四念处境界。而无念</a><a name="0648a24" id="0648a24">无思惟门现前。修行四正勤境界。而无所</a><a name="0648a25" id="0648a25">作门现前。修行四如意足境界。而断一切愿</a><a name="0648a26" id="0648a26">欲门现前。修行五根境界。而过诸根法门现</a><a name="0648a27" id="0648a27">前。修行五力境界。而不破坏法门现前。修</a><a name="0648a28" id="0648a28">行七觉分境界。而佛菩提门现前。修行八圣</a><a name="0648a29" id="0648a29">道境界。为救行邪道众生故。修行教化众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170647c.htm'><img src='up.gif' border=0></a>
<a href='T170648b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>