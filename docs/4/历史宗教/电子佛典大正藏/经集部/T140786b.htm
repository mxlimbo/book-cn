<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0514 佛说谏王经 0786b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 514 佛说谏王经</font> <font face='Arial'>(卷1)</font> <font face='Arial'>T14, p0786b</h2></font><hr>
<span class='old'>
</a><a name="0786a28" id="0786a28">知。熅去身冷魂神去矣。所有珍宝父母兄弟</a><a name="0786a29" id="0786a29">妻子。内外知识奴婢皆当弃捐。随行独去不</span><a name="0786b01" id="0786b01">知所到。世间虽乐不得久留。王当是时当何</a><a name="0786b02" id="0786b02">恃怙。唯有孝顺慈养二亲。供事高行清洁沙</a><a name="0786b03" id="0786b03">门见凡老人当尊敬之。所有财宝与民同</a><a name="0786b04" id="0786b04">欢。当以慈心施惠于民。无以谗言残害民</a><a name="0786b05" id="0786b05">命。为王之法当宣圣道。教民为善。唯守一</a><a name="0786b06" id="0786b06">心心存三尊。王者如斯诸圣咨嗟。天龙鬼神</a><a name="0786b07" id="0786b07">拥护其国。生有荣誉死得上天。身死神去当</a><a name="0786b08" id="0786b08">何所恃。惟恃善耳。火盛炜炜恃水灭之。饥</a><a name="0786b09" id="0786b09">渴之人惟恃水谷。老恃机杖。盲恃有目。冥</a><a name="0786b10" id="0786b10">恃灯火。疾病困笃恃良医药。船行巨海风浪</a><a name="0786b11" id="0786b11">盛猛恃彼榜橹。道有盗贼恃藏匿处。身死</a><a name="0786b12" id="0786b12">神去惟恃修善。犹逢彼难各恃其事。以</a><a name="0786b13" id="0786b13">自拔济宗室获安。王无以为乐饮食极味。游</a><a name="0786b14" id="0786b14">居自在不可常得。饱满皆当消散不可常</a><a name="0786b15" id="0786b15">得。好香涂身苾芬括鼻。珠玑璎珞奕奕曜</a><a name="0786b16" id="0786b16">目。水陆好华以为校饰。金缕织成以为名</a><a name="0786b17" id="0786b17">服。白毳衣。文绣衣。杂彩衣。无极衣。细叠衣。</a><a name="0786b18" id="0786b18">细致衣。锦绫衣。此皆无常不可久保。宫观</a><a name="0786b19" id="0786b19">高台华阙殿舍。黄金白银七宝床榻。氍毹毾</a><a name="0786b20" id="0786b20">[<a href='javascript:showpic("images/016965.gif")'>登*毛</a>]綩綖细软以藉身体。七宝织成文绣绫绮</a><a name="0786b21" id="0786b21">以为帏帐。柱梁殿户雕文刻镂。烧众杂香游</a><a name="0786b22" id="0786b22">戏其中。斯皆无常不可久保。琴瑟筝笛众音</a><a name="0786b23" id="0786b23">集聚。歌舞倡伎众音盈耳快乐可言。斯亦无</a><a name="0786b24" id="0786b24">常如幻如梦不得久保。象马宝车光目之</a><a name="0786b25" id="0786b25">观。王一出时椎钟鸣鼓驿导前后。王乘羽</a><a name="0786b26" id="0786b26">盖之车侍者持幢。翠毛鸨羽雕文其柄以拂</a><a name="0786b27" id="0786b27">尘土。治填道路丹画栏楯。众民所观无不敬</a><a name="0786b28" id="0786b28">畏。好华名香皆以迎王。称寿万岁斯亦难保。</a><a name="0786b29" id="0786b29">王宁见人欲死时不。诸家内外聚会其边。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140786a.htm'><img src='up.gif' border=0></a>
<a href='T140786c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>