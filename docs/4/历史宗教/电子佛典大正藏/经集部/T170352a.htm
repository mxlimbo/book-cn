<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0352a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷59)</font> 观天品第六之一四天王初 <font face='Arial'>T17, p0352a</h2></font><hr>
<span class='old'>
</a><br><a name="0351c28" id="0351c28">　　当知此衰恼　　　皆由贪过故</a><br><a name="0351c29" id="0351c29">　　不应亲近贪　　　智者如是说　</p></span><a name="0352a01" id="0352a01"><p>如是牟修楼陀。为善时鹅王说法鸟众。魔王</a><a name="0352a02" id="0352a02">大臣名放逸等。说此大过。云何断除。当以白</a><a name="0352a03" id="0352a03">法。云何白法。所谓少欲。夫少欲者。名曰一</a><a name="0352a04" id="0352a04">切安乐之法。若人少欲。常得安乐。其人不畏</a><a name="0352a05" id="0352a05">王贼水火。多欲之人。爱财物故。亲近他家以</a><a name="0352a06" id="0352a06">求财物。近于小人。以求财物。若人少欲。则不</a><a name="0352a07" id="0352a07">至于恶人门下。不作妄语。不作虚诳歌舞戏</a><a name="0352a08" id="0352a08">笑。不作绮语。不作恶业。不为贪财欲火所烧。</a><a name="0352a09" id="0352a09">见他得乐。不生忧恼。不为贪财。近恶知识。不</a><a name="0352a10" id="0352a10">生疑虑。若行道路。不畏盗贼。离于怨家。人不</a><a name="0352a11" id="0352a11">求便。不畏罚戮。在家之人。若能如是则无</a><a name="0352a12" id="0352a12">所畏。离诸怖畏。一切安隐。何况出家。远离</a><a name="0352a13" id="0352a13">过畏。离在家法。住林树间。若复来至在家</a><a name="0352a14" id="0352a14">人所。多有所求。当知是人。食吐无异。于沙</a><a name="0352a15" id="0352a15">门中。第一供养。所谓少欲。少欲比丘知足</a><a name="0352a16" id="0352a16">清净。名称普闻。唯受一食。唯着粪扫衣。唯独</a><a name="0352a17" id="0352a17">无侣。游于山谷岩窟草聚。唯处冢间。于食三</a><a name="0352a18" id="0352a18">分。唯食其二。若乞食时。远避知识。不近亲</a><a name="0352a19" id="0352a19">里。唯畜一钵。执持锡杖。随得供养。以智思</a><a name="0352a20" id="0352a20">惟。舍之而去。若行道路。前视一寻。不左右</a><a name="0352a21" id="0352a21">顾眄。舍离美味不食宿饭。于聚落中限至三</a><a name="0352a22" id="0352a22">宿。于城邑中乃至七宿。不坐宝饰庄校之座。</a><a name="0352a23" id="0352a23">于本亲里眷属知识舍之不往。不念王者甘</a><a name="0352a24" id="0352a24">味美膳床褥卧具。不说胜姓。亲近善友。性行</a><a name="0352a25" id="0352a25">同类。与同戒者言谈语论。如是比丘。离恶离</a><a name="0352a26" id="0352a26">浊。少欲知足。能断魔缚。若有多欲破戒比</a><a name="0352a27" id="0352a27">丘。而着袈裟天及世间。无间大恶。如病如</a><a name="0352a28" id="0352a28">贼。知足比丘诸根不行。色声香味触境界之</a><a name="0352a29" id="0352a29">中。住于露地。则能利益一切众生。摄持心意。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170351c.htm'><img src='up.gif' border=0></a>
<a href='T170352b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>