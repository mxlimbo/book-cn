<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0238b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷40)</font> 观天品第六之一四天王初 <font face='Arial'>T17, p0238b</h2></font><hr>
<span class='old'>
</a><a name="0238a28" id="0238a28">为庄严。种种七宝庄严之处。到彼处已。普于</a><a name="0238a29" id="0238a29">其处多饶众鸟。第一端严。既到彼处。五欲功</span><a name="0238b01" id="0238b01">德。游戏受乐。未知厌足。心常悕望。不可厌</a><a name="0238b02" id="0238b02">足。如火得薪。为风所吹。染爱凡夫。未知厌</a><a name="0238b03" id="0238b03">足。亦复如是。何以故。愚痴凡夫。于无始来</a><a name="0238b04" id="0238b04">如是流转。为爱所诳。自境界中。根不知足。从</a><a name="0238b05" id="0238b05">本已来。未曾知足。彼堂第一可爱枸栏功德</a><a name="0238b06" id="0238b06">具足。天于其中五欲功德而共受乐。有若干</a><a name="0238b07" id="0238b07">种无量分别。有无量种忆念成就。尔时彼天。</a><a name="0238b08" id="0238b08">不放逸行。谨慎行者。既见如是放逸行者。心</a><a name="0238b09" id="0238b09">生怜愍。而说偈言</a><a name="0238b10" id="0238b10"><p class='lg'>　　如心之所作　　　还如是受得</a><br><a name="0238b11" id="0238b11">　　善念断爱欲　　　不善令增长</a><br><a name="0238b12" id="0238b12">　　若寂静欲者　　　见欲如刀毒</a><br><a name="0238b13" id="0238b13">　　痴者不静意　　　见欲生爱染</a><br><a name="0238b14" id="0238b14">　　若根若根尘　　　此因缘于心</a><br><a name="0238b15" id="0238b15">　　烦恼熏心故　　　相似流转行</a><br><a name="0238b16" id="0238b16">　　于如是染净　　　勇健者不染</a><br><a name="0238b17" id="0238b17">　　毕竟常见色　　　云何有别异</a><br><a name="0238b18" id="0238b18">　　一切皆如是　　　境界心自缘</a><br><a name="0238b19" id="0238b19">　　调心为第一　　　杂过甚为鄙</a><br><a name="0238b20" id="0238b20">　　譬如稻一种　　　色相各差别</a><br><a name="0238b21" id="0238b21">　　和合种杂生　　　心亦如是转</a><br><a name="0238b22" id="0238b22">　　如机关水轮　　　转故有所作</a><br><a name="0238b23" id="0238b23">　　心因缘故语　　　此世间流转</a><br><a name="0238b24" id="0238b24">　　放逸坏众生　　　心贪着欲味</a><br><a name="0238b25" id="0238b25">　　亦常喜乐色　　　不觉相续转</a><br><a name="0238b26" id="0238b26">　　影中山林色　　　业故亦见身</a><br><a name="0238b27" id="0238b27">　　天云何见已　　　贪着欲境界</a><br><a name="0238b28" id="0238b28">　　若恒常有欲　　　终则爱别离</a><br><a name="0238b29" id="0238b29">　　如是之欲爱　　　智者则不乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170238a.htm'><img src='up.gif' border=0></a>
<a href='T170238c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>