<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0472c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷2)</font> <font face='Arial'>T14, p0472c</h2></font><hr>
<span class='old'>
</a><a name="0472b28" id="0472b28">此地钵。文殊师利语波旬言。汝今成就大威</a><a name="0472b29" id="0472b29">神力。云何不能举地小钵。时魔波旬。尽其</span><a name="0472c01" id="0472c01">神力不能举钵如毛分许。怪未曾有。语文殊</a><a name="0472c02" id="0472c02">师利。我之神力举伊沙陀山。置之手掌掷</a><a name="0472c03" id="0472c03">虚空中。今不能举如此小钵一毛分许。文殊</a><a name="0472c04" id="0472c04">师利。语波旬言。若大众生大人大力彼所</a><a name="0472c05" id="0472c05">持钵。非汝波旬所能擎举。是时文殊师利</a><a name="0472c06" id="0472c06">童子。即以一指持举地钵着波旬手。语波旬</a><a name="0472c07" id="0472c07">言。汝为净人持钵前行。时魔波旬。尽力持</a><a name="0472c08" id="0472c08">钵在前而去。尔时自在天子与万二千天子。</a><a name="0472c09" id="0472c09">侍从围绕。来向文殊师利童子。顶礼其足。</a><a name="0472c10" id="0472c10">右绕已毕。语波旬言。汝非使人。何故持钵</a><a name="0472c11" id="0472c11">在他前行。魔言天子。我今不堪与有力者</a><a name="0472c12" id="0472c12">诤。天子语言。波旬汝亦成就大威神力。</a><a name="0472c13" id="0472c13"><p>尔时波旬。为文殊师利力所持故答言天</a><a name="0472c14" id="0472c14">子。愚痴之力是为魔力。慧明之力是菩萨</a><a name="0472c15" id="0472c15">力。憍慢之力是为魔力。大智慧力是菩萨力。</a><a name="0472c16" id="0472c16">诸邪见力是为魔力。空无相无作力是菩萨</a><a name="0472c17" id="0472c17">力。诸颠倒力是为魔力。正真谛力是菩萨</a><a name="0472c18" id="0472c18">力。我我所力是为魔力。大慈悲力是菩萨</a><a name="0472c19" id="0472c19">力。贪嗔痴力是为魔力。三解脱力是菩萨</a><a name="0472c20" id="0472c20">力。生死之力是为魔力。无生无灭无有诸行</a><a name="0472c21" id="0472c21">无生忍力是菩萨力。魔王波旬说是法时。于</a><a name="0472c22" id="0472c22">天众中。五百天子发阿耨多罗三藐三菩</a><a name="0472c23" id="0472c23">提心。千二百菩萨得无生法忍。时文殊师利。</a><a name="0472c24" id="0472c24">共魔波旬持此钵食。置迦利罗华园中已。俱</a><a name="0472c25" id="0472c25">出外去。我时不见文殊师利。乃至食时犹</a><a name="0472c26" id="0472c26">不出房。我作是念。文殊师利。将不令诸比</a><a name="0472c27" id="0472c27">丘僧众失于日时。当往佛所具白是事。即</a><a name="0472c28" id="0472c28">至佛所。顶礼佛足白言。世尊。日时已至。文殊</a><a name="0472c29" id="0472c29">师利犹不出房。佛告我言。阿难。汝不到此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140472b.htm'><img src='up.gif' border=0></a>
<a href='T140473a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>