<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0327a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷55)</font> 观天品第六之一四天王初 <font face='Arial'>T17, p0327a</h2></font><hr>
<span class='old'>
</a><br><a name="0326c28" id="0326c28">　　彼则无垢意　　　生天中为王</a><br><a name="0326c29" id="0326c29">　　若王不普信　　　唯摄取善人</span><br><a name="0327a01" id="0327a01">　　彼命终真见　　　夜摩天中胜</a><br><a name="0327a02" id="0327a02">　　若王爱善名　　　不贪着财物</a><br><a name="0327a03" id="0327a03">　　彼离贪垢故　　　为夜摩天王</a><br><a name="0327a04" id="0327a04">　　若王不邪见　　　心爱乐正见</a><br><a name="0327a05" id="0327a05">　　彼净见不动　　　为夜摩天王</a><br><a name="0327a06" id="0327a06">　　若王勤施戒　　　亦常修行智</a><br><a name="0327a07" id="0327a07">　　彼得诸国土　　　后生为天王</a><br><a name="0327a08" id="0327a08">　　若王常爱语　　　生他人最乐</a><br><a name="0327a09" id="0327a09">　　彼得土清凉　　　生天中最胜</a><br><a name="0327a10" id="0327a10">　　若王实语说　　　不动如须弥</a><br><a name="0327a11" id="0327a11">　　彼登实阶梯　　　天众中如幢</a><br><a name="0327a12" id="0327a12">　　若王无因缘　　　不举下军众</a><br><a name="0327a13" id="0327a13">　　彼王民不厌　　　命终为天王</a><br><a name="0327a14" id="0327a14">　　若王知好恶　　　亦知有力无</a><br><a name="0327a15" id="0327a15">　　彼王有慧力　　　生夜摩为王</a><br><a name="0327a16" id="0327a16">　　三界第一胜　　　所谓名三宝</a><br><a name="0327a17" id="0327a17">　　王若能供养　　　彼王则生天</a><br><a name="0327a18" id="0327a18">　　若王时见人　　　能利益国土</a><br><a name="0327a19" id="0327a19">　　彼离慢心俭　　　生天中最胜</a><br><a name="0327a20" id="0327a20">　　若王离睡垢　　　则离于痴过</a><br><a name="0327a21" id="0327a21">　　彼智境相应　　　决定为天王</a><br><a name="0327a22" id="0327a22">　　若王离懈怠　　　常坚固精进</a><br><a name="0327a23" id="0327a23">　　彼能竭过海　　　来世为天王</a><br><a name="0327a24" id="0327a24">　　若王友坚固　　　常随法行者</a><br><a name="0327a25" id="0327a25">　　彼善友围绕　　　生天为天王</a><br><a name="0327a26" id="0327a26">　　若王离恶友　　　常舍离不近</a><br><a name="0327a27" id="0327a27">　　彼则离谄毒　　　生天为天王</a><br><a name="0327a28" id="0327a28">　　若王持嗔害　　　不乐作恶业</a><br><a name="0327a29" id="0327a29">　　彼离恶垢故　　　常为天中王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170326c.htm'><img src='up.gif' border=0></a>
<a href='T170327b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>