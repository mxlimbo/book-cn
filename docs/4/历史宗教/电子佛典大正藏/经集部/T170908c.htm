<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0839 占察善恶业报经 0908c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 839 占察善恶业报经</font> <font face='Arial'>(卷2)</font> <font face='Arial'>T17, p0908c</h2></font><hr>
<span class='old'>
</a><a name="0908b28" id="0908b28">以依能习向二观心。最妙巧便众智所依行</a><a name="0908b29" id="0908b29">根本故。复次修学如上信解者。人有二种。</span><a name="0908c01" id="0908c01">何等为二。一者利根。二者钝根。其利根者。先</a><a name="0908c02" id="0908c02">已能知一切外诸境界唯心所作虚诳不实如</a><a name="0908c03" id="0908c03">梦如幻等。决定无有疑虑。阴盖轻微散乱心</a><a name="0908c04" id="0908c04">少。如是等人。即应学习真如实观。其钝根者。</a><a name="0908c05" id="0908c05">先未能知一切外诸境界悉唯是心虚诳不实</a><a name="0908c06" id="0908c06">故。染着情厚盖障数起心难调伏。应当先学</a><a name="0908c07" id="0908c07">唯心识观。若人虽学如是信解。而善根业薄</a><a name="0908c08" id="0908c08">未能进趣。诸恶烦恼不得渐伏。其心疑怯畏</a><a name="0908c09" id="0908c09">堕三恶道生八难处。畏不常值佛菩萨等。不</a><a name="0908c10" id="0908c10">得供养听受正法。畏菩提信难可成就。有如</a><a name="0908c11" id="0908c11">此疑怖及种种障碍等者。应于一切时一切</a><a name="0908c12" id="0908c12">处。常勤诵念我之名字。若得一心善根增长</a><a name="0908c13" id="0908c13">其意猛利。当观我法身及一切诸佛法身。与</a><a name="0908c14" id="0908c14">己自身体性平等。无二无别不生不灭。常乐</a><a name="0908c15" id="0908c15">我净功德圆满。是可归依。又复观察己身心</a><a name="0908c16" id="0908c16">相无常苦无我不净如幻如化。是可厌离。若</a><a name="0908c17" id="0908c17">能修学如是观者。速得增长净信之心。所有</a><a name="0908c18" id="0908c18">诸障渐渐损减。何以故。此人名为学习闻我</a><a name="0908c19" id="0908c19">名者。亦能学习闻十方诸佛名者。名为学至</a><a name="0908c20" id="0908c20">心礼拜供养我者。亦能学至心礼拜供养十</a><a name="0908c21" id="0908c21">方诸佛者。名为学闻大乘深经者。名为学执</a><a name="0908c22" id="0908c22">持书写供养恭敬大乘深经者。名为学受持</a><a name="0908c23" id="0908c23">读诵大乘深经者。名为学远离邪见于深正</a><a name="0908c24" id="0908c24">义中不堕谤者。名为于究竟甚深第一实义</a><a name="0908c25" id="0908c25">中学信解者。名为能除诸罪障者。名为当得</a><a name="0908c26" id="0908c26">无量功德聚者。此人舍身终不堕恶道八难</a><a name="0908c27" id="0908c27">之处。还闻正法习信修行。亦能随愿往生他</a><a name="0908c28" id="0908c28">方净佛国土。复次若人欲生他方现在净国</a><a name="0908c29" id="0908c29">者。应当随彼世界佛之名字。专意诵念一心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170908b.htm'><img src='up.gif' border=0></a>
<a href='T170909a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>