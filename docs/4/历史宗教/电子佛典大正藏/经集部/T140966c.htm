<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0582 佛说孙多耶致经 0966c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 582 佛说孙多耶致经</font> <font face='Arial'>(卷1)</font> <font face='Arial'>T14, p0966c</h2></font><hr>
<span class='old'>
</a><a name="0966b28" id="0966b28">舍。受之无尤。施者福大。进行禅定。获沟港</a><a name="0966b29" id="0966b29">频来不还应仪。人亦闻之。沙门虽未得道。</span><a name="0966c01" id="0966c01">明佛经义。执心端正。孝顺经教。弘慈普育</a><a name="0966c02" id="0966c02">润逮群生。恕己安彼。视怨若子。见女人来。</a><a name="0966c03" id="0966c03">待之以妹。若睹穷苦。当念地狱饿鬼畜生。</a><a name="0966c04" id="0966c04">愿令群生身安意喜。得逢三宝。垢除冥灭。</a><a name="0966c05" id="0966c05">心净见明。还于本无。永康无极。志行如斯。</a><a name="0966c06" id="0966c06">美食好衣。终始无罪。群生本性。贪淫嗔恚</a><a name="0966c07" id="0966c07">愚痴嫉妒。浊中之浊。冥中之冥者。沙门心开</a><a name="0966c08" id="0966c08">受明痴垢都寂。虽处秽世。犹莲华居夫泥中。</a><a name="0966c09" id="0966c09">泥不能染华。受施无罪。夫怀三毒十恶。不</a><a name="0966c10" id="0966c10">除恣心从欲谄欺。求润不奉佛戒。宁吞热铁</a><a name="0966c11" id="0966c11">饮洋铜。斯死须臾秽浊受施。死入太山。饮</a><a name="0966c12" id="0966c12">铜食炭。其年难计矣。梵志前白佛言。吾欲</a><a name="0966c13" id="0966c13">去浴。有溪名好首。夫入中浴者。意之秽垢。</a><a name="0966c14" id="0966c14">随水流漂。自闻父教。吾日三浴。佛告梵志。</a><a name="0966c15" id="0966c15">斯土多溪。人入中浴。可得获度苦乎。千浴</a><a name="0966c16" id="0966c16">之人。可除身垢。奈心垢何。吾诸沙门。断求</a><a name="0966c17" id="0966c17">念空。不愿三界。心垢寂灭。以得净道。汝从</a><a name="0966c18" id="0966c18">何师。受法水浴。去心垢乎。对曰。吾父云尔。</a><a name="0966c19" id="0966c19">佛言。若父得道不。对曰不也。佛言。吾道从</a><a name="0966c20" id="0966c20">心出。心端志净。乃得道耳。梵志长跪陈白。</a><a name="0966c21" id="0966c21">吾向拄杖吐舌。但为狂愚耳。今闻佛经。心</a><a name="0966c22" id="0966c22">始醒寤。犹冥中有灯火。始今有目矣。乞为</a><a name="0966c23" id="0966c23">沙门。愿佛哀纳。佛言。若有亲报之。对曰</a><a name="0966c24" id="0966c24">无亲。佛言。沙门来。即成沙门已。于树下</a><a name="0966c25" id="0966c25">坐。惟二十一事。去诸欲念。霍然无想。即</a><a name="0966c26" id="0966c26">得应仪道。赴至佛所。以头面着佛足言。今</a><a name="0966c27" id="0966c27">盲者得视。狂病得愈。佛言。斯道佳耶。汝道</a><a name="0966c28" id="0966c28">佳乎。对曰。众道皆邪。唯佛道正。佛告诸沙</a><a name="0966c29" id="0966c29">门。熟惟二十一事。道可得矣。诸沙门闻经。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140966b.htm'><img src='up.gif' border=0></a>
<a href='T140967a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>