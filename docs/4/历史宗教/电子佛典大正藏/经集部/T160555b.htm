<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0555b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷7)</font> 入道品第九 <font face='Arial'>T16, p0555b</h2></font><hr>
<span class='old'>
</a><a name="0555a28" id="0555a28">愿大慈悲心度诸众生。知十无尽如实行智。</a><a name="0555a29" id="0555a29">是故不即入于涅槃。大慧。诸菩萨摩诃萨。</span><a name="0555b01" id="0555b01">远离虚妄分别之心。远离能取可取境界。名</a><a name="0555b02" id="0555b02">入涅槃。以如实智知一切诸法唯是自心。</a><a name="0555b03" id="0555b03">是故不生分别之心。是故菩萨不取心意</a><a name="0555b04" id="0555b04">意识。不着外法实有之相。而非不为佛法</a><a name="0555b05" id="0555b05">修行。依根本智展转修行。为于自身求佛</a><a name="0555b06" id="0555b06">如来证地智故。大慧。如人睡梦度大海水。</a><a name="0555b07" id="0555b07">起大方便欲度自身。未度中间忽然便</a><a name="0555b08" id="0555b08">寤。作是思惟。此为是实为是虚妄。彼复思</a><a name="0555b09" id="0555b09">惟。如是之相非实非虚。唯是我本虚妄分</a><a name="0555b10" id="0555b10">别不实境界。熏习因故见种种色。形相颠倒</a><a name="0555b11" id="0555b11">不离有无。意识熏习于梦中见。大慧。菩萨</a><a name="0555b12" id="0555b12">摩诃萨亦复如是。于八地中见分别心。初</a><a name="0555b13" id="0555b13">地七地诸法同相。如梦如幻平等无差。离</a><a name="0555b14" id="0555b14">诸功用可取能取分别之心。见心心数法。为</a><a name="0555b15" id="0555b15">于未得上上佛法修行者令得故。菩萨摩诃</a><a name="0555b16" id="0555b16">萨修行胜法。名为涅槃。非灭诸法名为涅</a><a name="0555b17" id="0555b17">槃。菩萨摩诃萨。远离心意意识分别相故。</a><a name="0555b18" id="0555b18">得无生法忍。大慧。第一义中亦无次第。无</a><a name="0555b19" id="0555b19">次第行。诸法寂静亦如虚空。大慧菩萨白佛</a><a name="0555b20" id="0555b20">言。世尊。世尊说。声闻辟支佛。入第八菩</a><a name="0555b21" id="0555b21">萨地寂灭乐门。如来复说。声闻辟支佛不知</a><a name="0555b22" id="0555b22">但是自心分别。复说诸声闻得人无我。而不</a><a name="0555b23" id="0555b23">得法无我空。若如是说。声闻辟支佛尚未</a><a name="0555b24" id="0555b24">能证初地之法。何况八地寂灭乐门。佛告</a><a name="0555b25" id="0555b25">大慧。我今为汝分别宣说。大慧。声闻有三</a><a name="0555b26" id="0555b26">种。言入八地寂灭门者。此是先修菩萨行</a><a name="0555b27" id="0555b27">者堕声闻地。还依本心修菩萨行。同入八</a><a name="0555b28" id="0555b28">地寂灭乐门。非增上慢寂灭声闻。以彼不能</a><a name="0555b29" id="0555b29">入菩萨行。未曾觉知三界唯心。未曾修行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160555a.htm'><img src='up.gif' border=0></a>
<a href='T160555c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>