<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0585 持心梵天所问经 0003a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 585 持心梵天所问经</font> <font face='Arial'>(卷1)</font> 明网菩萨光品第一 <font face='Arial'>T15, p0003a</h2></font><hr>
<span class='old'>
</a><br><a name="0002c28" id="0002c28">　　惟为斯党　　　决一切疑　　　今吾劝进</a><br><a name="0002c29" id="0002c29">　　咨启法王　　　为众生故　　　志求佛道</span><br><a name="0003a01" id="0003a01">　　其立佛言　　　而不断绝　　　以修慈心</a><br><a name="0003a02" id="0003a02">　　为无量宝　　　假使十方　　　闻佛名德</a><br><a name="0003a03" id="0003a03">　　勇猛逮得　　　无量之慧　　　当为斯等</a><br><a name="0003a04" id="0003a04">　　说无比行　　　随其众生　　　所知志迹</a><br><a name="0003a05" id="0003a05">　　非诸声闻　　　弟子之地　　　一切缘觉</a><br><a name="0003a06" id="0003a06">　　所不能及　　　余等信乐　　　最胜所度</a><br><a name="0003a07" id="0003a07">　　世尊之慧　　　不可思议　　　鄙自归命</a><br><a name="0003a08" id="0003a08">　　于世导师　　　今愿咨问　　　大圣此义</a><br><a name="0003a09" id="0003a09">　　假使有厌　　　心恶劳患　　　唯为解说</a><br><a name="0003a10" id="0003a10">　　佛之要道　</p></a><a name="0003a11" id="0003a11"><p><b>　　<A NAME="n4"></A>四法品第二</b></a><a name="0003a12" id="0003a12"><p>于是持心梵天。说此偈赞佛已。长跪叉手前</a><a name="0003a13" id="0003a13">白佛言。何谓菩萨志性坚强意不懈厌。何谓</a><a name="0003a14" id="0003a14">菩萨所言柔和辞无恼热。何谓菩萨所造德</a><a name="0003a15" id="0003a15">本超诸众生。何谓菩萨威仪安详而不卒暴。</a><a name="0003a16" id="0003a16">何谓菩萨于清净白法多所长益。何谓菩萨</a><a name="0003a17" id="0003a17">所至土地游步究缚。何谓菩萨在于众生行</a><a name="0003a18" id="0003a18">权方便。何谓菩萨于彼等伦分别教化。何谓</a><a name="0003a19" id="0003a19">菩萨能护道心。何谓菩萨专在众生心不愦</a><a name="0003a20" id="0003a20">乱。何谓菩萨务求善本存在法议。何谓菩</a><a name="0003a21" id="0003a21">萨晓了所念而不舍信。何谓菩萨于诸尘劳</a><a name="0003a22" id="0003a22">部分开化。何谓菩萨所入众会能行权便。何</a><a name="0003a23" id="0003a23">谓菩萨恢阐法施流演剖判。何谓菩萨知报</a><a name="0003a24" id="0003a24">应力失德本者。何谓菩萨晓于众生不起之</a><a name="0003a25" id="0003a25">慧六度无极。何谓菩萨畅达方便存于禅定。</a><a name="0003a26" id="0003a26">何谓菩萨于诸佛法而不退转。何谓菩萨未</a><a name="0003a27" id="0003a27">常违疑诸佛言教</a><a name="0003a28" id="0003a28"><p>佛告持心梵天。善哉善哉。乃能咨问如来如</a><a name="0003a29" id="0003a29">斯之议。谛听谛听善思念之。甚哉世尊。愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150002c.htm'><img src='up.gif' border=0></a>
<a href='T150003b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>