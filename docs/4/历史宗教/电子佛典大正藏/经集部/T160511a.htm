<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0511a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷4)</font> 一切佛语心品第一之一 <font face='Arial'>T16, p0511a</h2></font><hr>
<span class='old'>
</a><a name="0510c28" id="0510c28">若修行者。修行入如来自觉圣趣。离于断常</a><a name="0510c29" id="0510c29">有无等见。现法乐正受住现在前。大慧。不</span><a name="0511a01" id="0511a01">觉彼五法自性识二无我自心现外性。凡夫</a><a name="0511a02" id="0511a02">妄想。非诸贤圣。大慧白佛言。世尊。云何愚</a><a name="0511a03" id="0511a03">夫妄想生。非诸贤圣。佛告大慧。愚夫计</a><a name="0511a04" id="0511a04">着俗数名相随心流散。流散已种种相像貌。</a><a name="0511a05" id="0511a05">堕我我所见悕望。计着妙色。计着已无知</a><a name="0511a06" id="0511a06">覆障生染着。染着已贪恚所生业积集。积</a><a name="0511a07" id="0511a07">集已妄想自缠如蚕作茧。堕生死海诸趣旷</a><a name="0511a08" id="0511a08">野。如汲井轮。以愚痴故不能知如幻野</a><a name="0511a09" id="0511a09">马水月自性离我我所。起于一切不实妄</a><a name="0511a10" id="0511a10">想。离相所相及生住灭。从自心妄想生。非</a><a name="0511a11" id="0511a11">自在．时节．微尘．胜妙生。愚痴凡夫随名相</a><a name="0511a12" id="0511a12">流。大慧。彼相者眼识所照名为色。耳鼻舌</a><a name="0511a13" id="0511a13">身意识所照。名为声香味触法。是名为相。</a><a name="0511a14" id="0511a14">大慧。彼妄想者。施设众名显示诸相。如此</a><a name="0511a15" id="0511a15">不异。象马车步男女等名是名妄想。大慧。正</a><a name="0511a16" id="0511a16">智者彼名相不可得犹如过客。诸识不生不</a><a name="0511a17" id="0511a17">断不常。不堕一切外道声闻缘觉之地。复</a><a name="0511a18" id="0511a18">次大慧。菩萨摩诃萨。以此正智不立名相。</a><a name="0511a19" id="0511a19">非不立名相。舍离二见建立及诽谤。知名</a><a name="0511a20" id="0511a20">相不生。是名如如。大慧。菩萨摩诃萨住如</a><a name="0511a21" id="0511a21">如者。得无所有境界故。得菩萨欢喜地。得</a><a name="0511a22" id="0511a22">菩萨欢喜地已。永离一切外道恶趣。正住出</a><a name="0511a23" id="0511a23">世间趣法相成熟。分别幻等一切法。自觉法</a><a name="0511a24" id="0511a24">趣相。离诸妄见怪异相。次第乃至法云地。</a><a name="0511a25" id="0511a25">于其中间三昧力自在神通开敷。得如来</a><a name="0511a26" id="0511a26">地已。种种变化圆照示现。成熟众生如水</a><a name="0511a27" id="0511a27">中月。善究竟满足十无尽句。为种种意解众</a><a name="0511a28" id="0511a28">生分别说法。法身离意所作。是名菩萨入</a><a name="0511a29" id="0511a29">如如所得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160510c.htm'><img src='up.gif' border=0></a>
<a href='T160511b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>