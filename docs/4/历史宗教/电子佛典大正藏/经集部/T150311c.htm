<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0311c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷1)</font> 修行方便胜道决定分第八 <font face='Arial'>T15, p0311c</h2></font><hr>
<span class='old'>
</a><br><a name="0311b28" id="0311b28">　　饮之令悉尽　　　不能止饥渴</a><br><a name="0311b29" id="0311b29">　　裸形被长发　　　状烧多罗树</span><br><a name="0311c01" id="0311c01">　　于中甚久长　　　受此种种苦</a><br><a name="0311c02" id="0311c02">　　业风飘东西　　　吹身令碎折</a><br><a name="0311c03" id="0311c03">　　亦如狂[<a href='javascript:showpic("images/043965.gif")'>台-台+焱</a>]起　　　摧破久枯树</a><br><a name="0311c04" id="0311c04">　　我积悭贪行　　　不习惠施业</a><br><a name="0311c05" id="0311c05">　　故生饿鬼处　　　受此诸苦痛</a><br><a name="0311c06" id="0311c06">　　三昧境界地　　　修行思惟起</a><br><a name="0311c07" id="0311c07">　　种种别观察　　　便得不放逸</a><br><a name="0311c08" id="0311c08">　　虽未断烦恼　　　见此众苦迫</a><br><a name="0311c09" id="0311c09">　　楚毒深忧惧　　　极厌生死苦</a><br><a name="0311c10" id="0311c10">　　既厌能离欲　　　如观掌中宝</a><br><a name="0311c11" id="0311c11">　　贪欲既已离　　　便速得解脱</a><br><a name="0311c12" id="0311c12">　　譬如香美食　　　其中有蛊毒</a><br><a name="0311c13" id="0311c13">　　种种生死味　　　杂苦亦如是</a><br><a name="0311c14" id="0311c14">　　亦如箧盛蛇　　　有人负自随</a><br><a name="0311c15" id="0311c15">　　若能觉弃舍　　　不为毒所中</a><br><a name="0311c16" id="0311c16">　　身亦复如是　　　四大为毒蛇</a><br><a name="0311c17" id="0311c17">　　智者能舍离　　　不为彼所害</a><br><a name="0311c18" id="0311c18">　　如愚执火炬　　　急持即自烧</a><br><a name="0311c19" id="0311c19">　　明人知时舍　　　不为火所焚</a><br><a name="0311c20" id="0311c20">　　乐着生死者　　　灾炎常炽然</a><br><a name="0311c21" id="0311c21">　　若能觉舍离　　　不为火所焚</a><br><a name="0311c22" id="0311c22">　　譬诸恐怖处　　　亦如被烧舍</a><br><a name="0311c23" id="0311c23">　　蚖蛇毒[<a href='javascript:showpic("images/067015.gif")'>口*赦</a>]聚　　　生死畏过是</a><br><a name="0311c24" id="0311c24">　　譬犹空聚落　　　又如彼虚器</a><br><a name="0311c25" id="0311c25">　　诸法空无我　　　真实性亦然</a><br><a name="0311c26" id="0311c26">　　此三恶道中　　　如是苦无量</a><br><a name="0311c27" id="0311c27">　　虽天有喜乐　　　是亦为大苦</a><br><a name="0311c28" id="0311c28">　　譬彼盛火然　　　贪爱炽如是</a><br><a name="0311c29" id="0311c29">　　久处在天上　　　常为欲火焚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150311b.htm'><img src='up.gif' border=0></a>
<a href='T150312a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>