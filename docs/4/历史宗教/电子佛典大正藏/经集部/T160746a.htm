<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0746a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷3)</font> 阿赖耶微密品第八 <font face='Arial'>T16, p0746a</h2></font><hr>
<span class='old'>
</a><br><a name="0745c28" id="0745c28">　　佛及诸菩萨　　　身量如微尘</a><br><a name="0745c29" id="0745c29">　　乃至如毛端　　　百分中之一</span><br><a name="0746a01" id="0746a01">　　密严佛国土　　　诸土中最胜</a><br><a name="0746a02" id="0746a02">　　如是观行者　　　来生于是间</a><br><a name="0746a03" id="0746a03">　　此皆何所因　　　佛子愿宣说　</p></a><a name="0746a04" id="0746a04"><p>尔时金刚藏菩萨摩诃萨三十二相八十种好</a><a name="0746a05" id="0746a05">庄严其身。为欲宣示无分别离分别。先佛法</a><a name="0746a06" id="0746a06">眼如师子王。普观众会知其智力堪能听受。</a><a name="0746a07" id="0746a07">即以梵声迦陵伽声广长舌相清美之声。其</a><a name="0746a08" id="0746a08">声决定众所悦可。无有粗犷调柔简畅。键罗</a><a name="0746a09" id="0746a09">摩声。乌拖多声。悉利多声。离沙婆声。般遮摩</a><a name="0746a10" id="0746a10">声。毗岚弭儋度路等声。皆悉具足无量功德</a><a name="0746a11" id="0746a11">而共相应。不令听者其心迷着。善能了达音</a><a name="0746a12" id="0746a12">声之相。一切天人乾闼婆等莫不欣乐。金刚</a><a name="0746a13" id="0746a13">藏菩萨摩诃萨口无言说。以本愿力。于其身</a><a name="0746a14" id="0746a14">上眉额顶鼻乃至肩膝。犹如变化自然而出</a><a name="0746a15" id="0746a15">如是之音。为诸大众演说法眼。譬如鹅王群</a><a name="0746a16" id="0746a16">鹅翼从在沙汀上素洁严好。金刚藏大精进</a><a name="0746a17" id="0746a17">者。住于自在清净之宫。诸佛子众所共围绕</a><a name="0746a18" id="0746a18">严洁亦尔。如空中朗月光映众星。金刚藏菩</a><a name="0746a19" id="0746a19">萨亦复如是。处师子座映蔽一切。诸修行者</a><a name="0746a20" id="0746a20">如月与光无有差别。佛与金刚藏菩萨。亦复</a><a name="0746a21" id="0746a21">如是等无有异。尔时如实见菩萨摩诃萨住</a><a name="0746a22" id="0746a22">修行地众中上首。从座而起合掌恭敬观诸</a><a name="0746a23" id="0746a23">菩萨。说是偈言</a><a name="0746a24" id="0746a24"><p class='lg'>　　呜呼大乘法　　　微妙不思议</a><br><a name="0746a25" id="0746a25">　　如来之境界　　　佛子应顶礼</a><br><a name="0746a26" id="0746a26">　　无思离垢法　　　希有甚难遇</a><br><a name="0746a27" id="0746a27">　　一切国土中　　　诸佛所观察</a><br><a name="0746a28" id="0746a28">　　大乘真实义　　　清净无等伦</a><br><a name="0746a29" id="0746a29">　　远离诸分别　　　转依之妙道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160745c.htm'><img src='up.gif' border=0></a>
<a href='T160746b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>