<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0538b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷1)</font> <font face='Arial'>T15, p0538b</h2></font><hr>
<span class='old'>
</a><a name="0538a28" id="0538a28">昧</a><a name="0538a29" id="0538a29"><p>离垢目白佛言。何谓宝积华三昧。佛言。譬如</span><a name="0538b01" id="0538b01">忉利天上昼度树。以诸本行度于五根。超</a><a name="0538b02" id="0538b02">越众生心净如空。先睹嘉瑞三千佛土。众音</a><a name="0538b03" id="0538b03">伎乐杂交璎珞庄饰其身。以思夷华光耀</a><a name="0538b04" id="0538b04">其体。雨解脱华及青莲华侍在其上。以是之</a><a name="0538b05" id="0538b05">故诸德总持。便为受应禅度无极。又有十事。</a><a name="0538b06" id="0538b06">何谓十。调伏诸根以为德本。一心为力。平等</a><a name="0538b07" id="0538b07">方便。定意不乱。禁戒为原。脱门为上。趣于</a><a name="0538b08" id="0538b08">定要。而无所有。消殪尘劳。具惟诸定。是为</a><a name="0538b09" id="0538b09">十。愍哀五道攻除五阴。成立五根蠲化五色。</a><a name="0538b10" id="0538b10">而已积德具足五品戒定慧解度知见品。慕</a><a name="0538b11" id="0538b11">志五通十力当蒙。不与诸殃罪衅相遇。在在</a><a name="0538b12" id="0538b12">生处常修佛法。名德远着愍哀三界。不为</a><a name="0538b13" id="0538b13">愚迷了善恶趣。譬如万川归向四海流驶水</a><a name="0538b14" id="0538b14">之渎。此菩萨行奉法如是。精进不休遂向</a><a name="0538b15" id="0538b15">大道。譬如若月十日之时光明转盛照于</a><a name="0538b16" id="0538b16">众生。菩萨如是功德威耀日日增益。度诸</a><a name="0538b17" id="0538b17">危厄哀愍群黎之患。又有五事行。何等为五。</a><a name="0538b18" id="0538b18">五戒清净譬如明镜无所沾污。十善不犯</a><a name="0538b19" id="0538b19">以为具足不失道意。不为邪想。不自贪身。</a><a name="0538b20" id="0538b20">是为五。复有五。除嗔恚色。无怯弱心。弃悭</a><a name="0538b21" id="0538b21">贪意。蠲谀谄志。分别解空。不但口说常修</a><a name="0538b22" id="0538b22">一心不为乱行。知豪贵势富乐如化。观色如</a><a name="0538b23" id="0538b23">泡。痛痒如沫。想如芭蕉。生死如影。识若如</a><a name="0538b24" id="0538b24">幻。不为色使。不为痛痒惑。不为想还。不为</a><a name="0538b25" id="0538b25">邪行。不为识退解五阴空。是为五。复有五。</a><a name="0538b26" id="0538b26">何等五。贪淫嗔恚睡眠调戏狐疑。除斯五盖。</a><a name="0538b27" id="0538b27">彻视洞听轻举能飞。知人心所念。自知所从</a><a name="0538b28" id="0538b28">来生死之处。以五神通而自娱乐。不以五阴</a><a name="0538b29" id="0538b29">而为放逸。身修德行不为非法。开化说法多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150538a.htm'><img src='up.gif' border=0></a>
<a href='T150538c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>