<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0395c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷7)</font> 流水长者子品第二十一 <font face='Arial'>T16, p0395c</h2></font><hr>
<span class='old'>
</a><a name="0395b28" id="0395b28">时长者子将是二子。次第游行城邑聚落。最</a><a name="0395b29" id="0395b29">后到一大空泽中。多有虎狼狗犬鸟兽多食</span><a name="0395c01" id="0395c01">肉血。悉皆一向驰奔而去。时长者子作是念</a><a name="0395c02" id="0395c02">言。是诸禽兽何因缘故一向驰走。我当随后</a><a name="0395c03" id="0395c03">逐而观之。时长者子。遂便随逐见有一池。其</a><a name="0395c04" id="0395c04">水枯涸于其池中多有诸鱼。时长者子。见是</a><a name="0395c05" id="0395c05">鱼已生大悲心。时有树神示现半身。作如是</a><a name="0395c06" id="0395c06">言。善哉善哉。大善男子。此鱼可愍汝可与水。</a><a name="0395c07" id="0395c07">是故号汝名为流水。复有二缘。名为流水。一</a><a name="0395c08" id="0395c08">能流水。二能与水。汝今应当随名定实。时长</a><a name="0395c09" id="0395c09">者子。问树神言。此鱼头数为有几所。树神答</a><a name="0395c10" id="0395c10">言。其数具足足满十千。善女天。尔时流水</a><a name="0395c11" id="0395c11">闻是数已。倍复增益生大悲心。善女天。时此</a><a name="0395c12" id="0395c12">空池为日所<span class='corr'>曝</span>唯少水在。是十千鱼将入死</a><a name="0395c13" id="0395c13">门四向婉转。见是长者。心生恃赖。随是长</a><a name="0395c14" id="0395c14">者所至方面。随逐瞻视目未曾舍。是时长者</a><a name="0395c15" id="0395c15">驰趣四方推求索水了不能得。便四顾望见</a><a name="0395c16" id="0395c16">有大树。寻取枝叶还到池上与作阴凉。作阴</a><a name="0395c17" id="0395c17">凉已复更推求。是池中水本从何来。取出四</a><a name="0395c18" id="0395c18">向周遍求索莫知水处。复更疾走远至余处。</a><a name="0395c19" id="0395c19">见一大河名曰水生。尔时复有诸余恶人。为</a><a name="0395c20" id="0395c20">捕此鱼故于上流悬崄之处。决弃其水不令下</a><a name="0395c21" id="0395c21">过。然其决处悬崄难补。计当修治经九十日。</a><a name="0395c22" id="0395c22">百千人功犹不能成。况我一身。时长者子。速</a><a name="0395c23" id="0395c23">疾还反至大王所。头面礼拜却坐一面。合掌</a><a name="0395c24" id="0395c24">向王说其因缘。作如是言。我为大王国土人</a><a name="0395c25" id="0395c25">民治种种病。渐渐游行至彼空泽。见有一池</a><a name="0395c26" id="0395c26">其水枯涸。有十千鱼为日所<span class='corr'>曝</span>。今日困厄将</a><a name="0395c27" id="0395c27">死不久惟愿大王。借二十大象令得负水济</a><a name="0395c28" id="0395c28">彼鱼命。如我与诸病人寿命。尔时大王。即敕</a><a name="0395c29" id="0395c29">大臣速疾供给。尔时大臣奉王告敕。语是长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160395b.htm'><img src='up.gif' border=0></a>
<a href='T160396a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>