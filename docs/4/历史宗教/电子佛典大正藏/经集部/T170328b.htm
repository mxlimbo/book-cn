<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0328b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷56)</font> 观天品第六之一四天王初 <font face='Arial'>T17, p0328b</h2></font><hr>
<span class='old'>
</a><a name="0328a28" id="0328a28">脐下毛色。如因陀宝。自余身分。处处杂色。心</a><a name="0328a29" id="0328a29">之画师。如画所作</span><a name="0328b01" id="0328b01"><p>若在莲花台中生者。色亦如是。如阎浮檀真</a><a name="0328b02" id="0328b02">金之色。发青宝色。唇色犹如赤莲华宝。或车</a><a name="0328b03" id="0328b03">磲色。其甲犹如莲花宝色。脐下毛色。如绀车</a><a name="0328b04" id="0328b04">磲。唯说少分。若于曼陀罗花中生者。其身</a><a name="0328b05" id="0328b05">衣服。有种种色在中生故。还似其色。谓相似</a><a name="0328b06" id="0328b06">者如现见法。随何色果。其中生物所生之</a><a name="0328b07" id="0328b07">物。即同其色。在中生故。相类亦然。随其生</a><a name="0328b08" id="0328b08">处。即同其色。亦复如是。以在花故。一切相</a><a name="0328b09" id="0328b09">似。天子生已。常具众乐。不断不绝。常受天</a><a name="0328b10" id="0328b10">乐。不可譬喻。于彼乐中。但说少分。譬如海中</a><a name="0328b11" id="0328b11">一渧之水。此所说乐。亦复如是。若于人中</a><a name="0328b12" id="0328b12">作善业者。闻此天乐。心则精勤。何以故。知业</a><a name="0328b13" id="0328b13">果故。望此乐报。勤修善业。如为解脱。勤精进</a><a name="0328b14" id="0328b14">者。为破有中无量苦故。破坏爱毒。彼见有中</a><a name="0328b15" id="0328b15">无有少乐。以是因缘。说善业果。此说天乐。不</a><a name="0328b16" id="0328b16">为有果。尔时天子。既生此天常乐地处。常于</a><a name="0328b17" id="0328b17">其中五欲功德游戏受乐。百千天女。歌咏赞</a><a name="0328b18" id="0328b18">叹。而供养之。于园林中莲华河池。在如是处</a><a name="0328b19" id="0328b19">种种歌舞。共相娱乐。不相妨碍。自业受乐。在</a><a name="0328b20" id="0328b20">园林处。平地山峰。莲华林中常受天乐。时诸</a><a name="0328b21" id="0328b21">天子。为天女众之所围绕。于一一处。一一园</a><a name="0328b22" id="0328b22">林。一一可爱。游戏之处一一七宝。山峰之中</a><a name="0328b23" id="0328b23">受天欲爱。不知厌足。见诸可爱妙莲华池。闻</a><a name="0328b24" id="0328b24">妙音声。食天上味。服于细软上妙天衣。所爱</a><a name="0328b25" id="0328b25">之香。久受五欲。共相爱乐。尔时有鸟。名曰觉</a><a name="0328b26" id="0328b26">时。为于放逸诸天众故。以偈颂曰</a><a name="0328b27" id="0328b27"><p class='lg'>　　于三有聚中　　　一切皆当死</a><br><a name="0328b28" id="0328b28">　　愚者于生死　　　不能生厌离</a><br><a name="0328b29" id="0328b29">　　一切必有死　　　皆当勤方便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170328a.htm'><img src='up.gif' border=0></a>
<a href='T170328c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>