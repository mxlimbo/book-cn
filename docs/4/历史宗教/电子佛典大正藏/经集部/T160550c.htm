<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0550c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷6)</font> 法身品第七 <font face='Arial'>T16, p0550c</h2></font><hr>
<span class='old'>
</a><a name="0550b28" id="0550b28">非俱非不俱。非相续非不相续。过一切诸</a><a name="0550b29" id="0550b29">法。若过诸法但有其名。若但有名彼法不</span><a name="0550c01" id="0550c01">生。以不生故彼法不灭。以不灭故彼法则</a><a name="0550c02" id="0550c02">如虚空平等。大慧。虚空非因非果。若法非</a><a name="0550c03" id="0550c03">因非果者。彼法则为不可观察。不可观</a><a name="0550c04" id="0550c04">察者。彼法过诸一切戏论。若过一切诸戏</a><a name="0550c05" id="0550c05">论者。名如来法身。大慧。是名如来应正遍</a><a name="0550c06" id="0550c06">知法身之相。以过一切诸根境界故。尔时</a><a name="0550c07" id="0550c07">世尊重说偈言</a><a name="0550c08" id="0550c08"><p class='lg'>　　离诸法及根　　　非果亦非因</a><br><a name="0550c09" id="0550c09">　　已离觉所觉　　　离能见可见</a><br><a name="0550c10" id="0550c10">　　诸缘及五阴　　　佛无有见法</a><br><a name="0550c11" id="0550c11">　　若无有见法　　　云何而分别</a><br><a name="0550c12" id="0550c12">　　非作非不作　　　非因亦非果</a><br><a name="0550c13" id="0550c13">　　非阴非离阴　　　亦不在余处</a><br><a name="0550c14" id="0550c14">　　何等心分别　　　分别不能见</a><br><a name="0550c15" id="0550c15">　　彼法非是无　　　诸法法自尔</a><br><a name="0550c16" id="0550c16">　　先有故言无　　　先无故言有</a><br><a name="0550c17" id="0550c17">　　是故不说无　　　亦不得说有</a><br><a name="0550c18" id="0550c18">　　迷于我无我　　　但着于音声</a><br><a name="0550c19" id="0550c19">　　彼堕于二边　　　妄说坏世间</a><br><a name="0550c20" id="0550c20">　　离诸一切过　　　则能见我法</a><br><a name="0550c21" id="0550c21">　　是名为正见　　　不谤于诸佛　</p></a><a name="0550c22" id="0550c22"><p>尔时圣者大慧菩萨复白佛言。世尊。惟愿世</a><a name="0550c23" id="0550c23">尊为我解说。惟愿善逝为我解说。如来处处</a><a name="0550c24" id="0550c24">说言诸法不生不灭。世尊。复言。不生不灭</a><a name="0550c25" id="0550c25">者。名如来法身。故言不生不灭。世尊。如来</a><a name="0550c26" id="0550c26">言。不生不灭者。为是无法故名不生不灭。</a><a name="0550c27" id="0550c27">为是如来异名不生不灭。而佛如来常说。诸</a><a name="0550c28" id="0550c28">法不生不灭。以离建立有无法故。世尊。若</a><a name="0550c29" id="0550c29">一切法不生者。此不得言一切法。以一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160550b.htm'><img src='up.gif' border=0></a>
<a href='T160551a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>