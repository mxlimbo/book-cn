<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0286b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷48)</font> 观天品第六之一四天王初 <font face='Arial'>T17, p0286b</h2></font><hr>
<span class='old'>
</a><a name="0286a28" id="0286a28"><p>又治病过。依法治病。亦复有过。无始以来。皆</a><a name="0286a29" id="0286a29">有三种。谓风热冷。此三调停。身则安乐。不堕</span><a name="0286b01" id="0286b01">恶道。是身分故。以身灭故。彼三亦失。而彼愚</a><a name="0286b02" id="0286b02">痴凡夫之人。未曾闻来。未有智慧。实非沙门</a><a name="0286b03" id="0286b03">而自说言。我是沙门。治彼三种。何义何因。剃</a><a name="0286b04" id="0286b04">除须发。披服法衣而便出家。何故舍此。无</a><a name="0286b05" id="0286b05">始以来欲嗔痴等非身所摄。若烧身者。彼三</a><a name="0286b06" id="0286b06">不烧。不失不灭。于五道中。随逐系缚。处处共</a><a name="0286b07" id="0286b07">行。何故于此欲嗔痴等三种大过。不先疗治。</a><a name="0286b08" id="0286b08">而先治彼风热冷等。此妄出家。愚痴无智。凡</a><a name="0286b09" id="0286b09">鄙之人。自心所诳。如有痴人。无主日日恼</a><a name="0286b10" id="0286b10">乱。彼愚痴者。若以财物。与大力怨。不可遮</a><a name="0286b11" id="0286b11">障。若以势力。亦不能防。以如是怨大势力</a><a name="0286b12" id="0286b12">故。恒常伺求欲来杀害。此愚痴人。不恐彼怨。</a><a name="0286b13" id="0286b13">知他余人有微小怨。如是彼人。于微小怨。则</a><a name="0286b14" id="0286b14">生怖畏。共愚痴人。以为同侣。而愚痴者。语同</a><a name="0286b15" id="0286b15">侣言。我今相为除却彼怨。彼愚痴者。大势力</a><a name="0286b16" id="0286b16">怨。知其愚痴。知其懈怠。放逸而行。如是知</a><a name="0286b17" id="0286b17">已。即往杀之。何以故。以彼痴人作他事故。如</a><a name="0286b18" id="0286b18">是如是。彼沙门人。自谓沙门。立沙门者。舍离</a><a name="0286b19" id="0286b19">自身大势力怨而作他事。彼欲嗔痴。于无量</a><a name="0286b20" id="0286b20">世随逐不离。示生死道。有大力势而无处所。</a><a name="0286b21" id="0286b21">不可寻求。唯智所知。与痴同行。为除如是</a><a name="0286b22" id="0286b22">大怨因缘。舍离自身亲旧知识。妻子兄弟。剃</a><a name="0286b23" id="0286b23">发出家。既出家已。而于如是大势力怨不能</a><a name="0286b24" id="0286b24">观察。为财物故。而语他言。汝之怨家。风热</a><a name="0286b25" id="0286b25">冷等。我为除灭。如是乱心。愚痴之人。死王来</a><a name="0286b26" id="0286b26">至。三种怨家。随逐不离。彼力大怨。谓欲嗔</a><a name="0286b27" id="0286b27">痴。彼人乃为欲绳所系。极放逸行将向他世。</a><a name="0286b28" id="0286b28">乐作他事。大贪乱意。是故若人。知此过已。不</a><a name="0286b29" id="0286b29">用治病。若人治病。应杀欲等。则常无病。尔时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170286a.htm'><img src='up.gif' border=0></a>
<a href='T170286c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>