<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0636 无极宝三昧经 0514b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 636 无极宝三昧经</font> <font face='Arial'>(卷2)</font> <font face='Arial'>T15, p0514b</h2></font><hr>
<span class='old'>
</a><a name="0514a28" id="0514a28">来。又问。无二从何所来。曰从无形来。又问。</a><a name="0514a29" id="0514a29">无形从何所来。曰从自然来。又问。自然从何</span><a name="0514b01" id="0514b01">所来。曰从化来。又问。化从何所来。曰离于</a><a name="0514b02" id="0514b02">化来。又问。离化从何所来。曰离于不化无</a><a name="0514b03" id="0514b03">相知处来。又问。无相知处从何所来。佛言。以</a><a name="0514b04" id="0514b04">是故为诸法也。王闻佛语倍大欢喜。白佛言。</a><a name="0514b05" id="0514b05">此诸菩萨从远方来。愿悉请之明日到宫。佛</a><a name="0514b06" id="0514b06">即许之皆受其请。王即还宫庄严供具。侠道</a><a name="0514b07" id="0514b07">施帐幢幡粲丽。宫中皆以珍宝作座。夫人采</a><a name="0514b08" id="0514b08">女斋戒尽敬。明日文殊及宝来等。与诸菩萨</a><a name="0514b09" id="0514b09">俱诣王宫。宝来菩萨让文殊曰。今诸上人宜</a><a name="0514b10" id="0514b10">于前入。诸菩萨言。于慧无处于意无形。于念</a><a name="0514b11" id="0514b11">无想。于法无所施。所施不离道。已断于法</a><a name="0514b12" id="0514b12">轮。于法无念想无多少。如是者故为尊多入</a><a name="0514b13" id="0514b13">于权。于萨芸若无相知者。已被法铠于三昧</a><a name="0514b14" id="0514b14">无增减。是则为尊故宜处前。宝来菩萨答曰。</a><a name="0514b15" id="0514b15">今诸上人年耆德高。以故为尊宜在前入。诸</a><a name="0514b16" id="0514b16">菩萨言。我等之年亦如枯树。根本已死无</a><a name="0514b17" id="0514b17">有华叶。鲜于荫覆于世为薄。仁者虽幼入慧</a><a name="0514b18" id="0514b18">甚深。譬如宝树益世弘多。以故为尊故宜在</a><a name="0514b19" id="0514b19">前。既皆入宫就座而坐。诸天在上以乐乐</a><a name="0514b20" id="0514b20">之。王使夫人及诸采女。烧众名香进奉供</a><a name="0514b21" id="0514b21">具。饭食毕讫王问宝来。我今欲得见十方佛。</a><a name="0514b22" id="0514b22">当行何法而得见之。宝来曰。欲见诸佛。当</a><a name="0514b23" id="0514b23">行九法。一者视十方佛与是无异。二者当视</a><a name="0514b24" id="0514b24">道无有径。三者视一切人无有脱者。四者当</a><a name="0514b25" id="0514b25">视饭食如化所见。五者当知五阴无有识想。</a><a name="0514b26" id="0514b26">六者当知六情观之如幻。七者当知所观但</a><a name="0514b27" id="0514b27">是倒见。八者于法中大施与。九者当知所施</a><a name="0514b28" id="0514b28">无所施。是为九也。空其意等所视无彼此。志</a><a name="0514b29" id="0514b29">寂然得净定。无所见则普见佛。尔时赞宝来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150514a.htm'><img src='up.gif' border=0></a>
<a href='T150514c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>