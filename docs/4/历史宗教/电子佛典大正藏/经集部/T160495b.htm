<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0495b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷2)</font> 一切佛语心品第一之一 <font face='Arial'>T16, p0495b</h2></font><hr>
<span class='old'>
</a><a name="0495a28" id="0495a28">相不生。善见禅趣相故。顿来此世尽苦</a><a name="0495a29" id="0495a29">际得涅槃。是故名斯陀含。大慧。云何阿那</span><a name="0495b01" id="0495b01">含。谓过去未来现在色相性非性生。见过患</a><a name="0495b02" id="0495b02">使妄想不生故及结断故。名阿那含大慧。</a><a name="0495b03" id="0495b03">阿罗汉者。谓诸禅三昧解脱力明。烦恼苦妄</a><a name="0495b04" id="0495b04">想非性故。名阿罗汉</a><a name="0495b05" id="0495b05"><p>大慧白佛言。世尊。世尊说三种阿罗汉。此</a><a name="0495b06" id="0495b06">说何等阿罗汉。世尊。为得寂静一乘道。为</a><a name="0495b07" id="0495b07">菩萨摩诃萨方便示现阿罗汉。为佛化化。</a><a name="0495b08" id="0495b08">佛告大慧。得寂静一乘道声闻非余。余者</a><a name="0495b09" id="0495b09">行菩萨行。及佛化化。巧方便本愿故。于大</a><a name="0495b10" id="0495b10">众中示现受生。为庄严佛眷属故。大慧。</a><a name="0495b11" id="0495b11">于妄想处种种说法。谓得果得禅者入禅。</a><a name="0495b12" id="0495b12">悉远离故。示现得自心现量得果相。说名</a><a name="0495b13" id="0495b13">得果。复次大慧。欲超禅无量无色界者。当</a><a name="0495b14" id="0495b14">离自心现量相。大慧。受想正受超自心现</a><a name="0495b15" id="0495b15">量者不然。何以故。有心量故。尔时世尊欲</a><a name="0495b16" id="0495b16">重宣此义。而说偈言</a><a name="0495b17" id="0495b17"><p class='lg'>　　诸禅四无量　　　无色三摩提</a><br><a name="0495b18" id="0495b18">　　一切受想灭　　　心量彼无有</a><br><a name="0495b19" id="0495b19">　　须陀槃那果　　　往来及不还</a><br><a name="0495b20" id="0495b20">　　及与阿罗汉　　　斯等心惑乱</a><br><a name="0495b21" id="0495b21">　　禅者禅及缘　　　断知是真谛</a><br><a name="0495b22" id="0495b22">　　此则妄想量　　　若觉得解脱　</p></a><a name="0495b23" id="0495b23"><p>复次大慧。有二种觉。谓观察觉。及妄想相摄</a><a name="0495b24" id="0495b24">受计着建立觉。大慧。观察觉者。谓若觉性自</a><a name="0495b25" id="0495b25">性相。选择离四句不可得。是名观察觉。大</a><a name="0495b26" id="0495b26">慧。彼四句者。谓离一异俱不俱有无非有非</a><a name="0495b27" id="0495b27">无常无常。是名四句。大慧。此四句离。是名</a><a name="0495b28" id="0495b28">一切法。大慧。此四句观察一切法。应当修</a><a name="0495b29" id="0495b29">学。大慧。云何妄想相摄受计着建立觉。谓妄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160495a.htm'><img src='up.gif' border=0></a>
<a href='T160495c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>