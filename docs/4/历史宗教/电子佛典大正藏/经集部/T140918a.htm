<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0564 佛说转女身经 0918a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 564 佛说转女身经</font> <font face='Arial'>(卷1)</font> <font face='Arial'>T14, p0918a</h2></font><hr>
<span class='old'>
</a><a name="0917c28" id="0917c28">珞之时。放大光明普照大众。是故此女名无</a><a name="0917c29" id="0917c29">垢光。当忆持之</span><a name="0918a01" id="0918a01"><p>尔时尊者舍利弗。复问无垢光女言。汝从净</a><a name="0918a02" id="0918a02">住世界无垢称王佛所。受此女身来此间也。</a><a name="0918a03" id="0918a03">无垢光女答言。尊者舍利弗。彼佛世界无有</a><a name="0918a04" id="0918a04">女人。舍利弗言。汝今何故。以此女形来生</a><a name="0918a05" id="0918a05">此间。女即答言。我今不以男形女形。亦不</a><a name="0918a06" id="0918a06">以色受想行识来生此间。所以者何。尊者舍</a><a name="0918a07" id="0918a07">利弗。于意云何。如来所作化人。从一佛国</a><a name="0918a08" id="0918a08">至一佛国。为有男女阴界诸入差别相不。舍</a><a name="0918a09" id="0918a09">利弗言。不也。所以者何。如来所化无有差</a><a name="0918a10" id="0918a10">别。女言。尊者舍利弗。如如来所化无有差</a><a name="0918a11" id="0918a11">别。一切诸法皆悉如化。若知诸法悉同化相。</a><a name="0918a12" id="0918a12">从一佛国至一佛国不见差别。舍利弗言。汝</a><a name="0918a13" id="0918a13">于诸法见无差别。云何能成就众生。女答言。</a><a name="0918a14" id="0918a14">尊者舍利弗。若于诸法见差别者。是则不能</a><a name="0918a15" id="0918a15">成就众生。若于诸法不见差别。是则必能成</a><a name="0918a16" id="0918a16">就众生。舍利弗问女言。汝今为已成就几所</a><a name="0918a17" id="0918a17">众生。女答言。如尊者舍利弗所断烦恼。舍</a><a name="0918a18" id="0918a18">利弗言。我所断烦恼性无所有。女言。众生</a><a name="0918a19" id="0918a19">之性。亦无所有。舍利弗言。无性众生何所</a><a name="0918a20" id="0918a20">成就。女言。烦恼无性复何所断。舍利弗言。</a><a name="0918a21" id="0918a21">无分别故是名为断。女言。如尊者舍利弗所</a><a name="0918a22" id="0918a22">言。若不分别彼我。是亦名为成就众生。舍</a><a name="0918a23" id="0918a23">利弗复问女言。云何名众生成就。女答言。</a><a name="0918a24" id="0918a24">于诸有中不起染爱。是名众生成就。舍利弗</a><a name="0918a25" id="0918a25">又问女言。汝于三乘。为以何乘成就众生。</a><a name="0918a26" id="0918a26">女答言。尊者舍利弗。譬如空中等[<a href='javascript:showpic("images/042333.gif")'>雨/注</a>]甘雨。</a><a name="0918a27" id="0918a27">于上中下种子苗稼。药草树木皆令生长。其</a><a name="0918a28" id="0918a28">雨颇有分别相不。舍利弗言。其水虽能生长</a><a name="0918a29" id="0918a29">苗稼。而无分别。如是舍利弗。诸佛菩萨。其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140917c.htm'><img src='up.gif' border=0></a>
<a href='T140918b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>