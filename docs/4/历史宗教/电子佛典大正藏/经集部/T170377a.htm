<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0377a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷63)</font> 观天品第六之一四天王初 <font face='Arial'>T17, p0377a</h2></font><hr>
<span class='old'>
</a><br><a name="0376c28" id="0376c28">　　第一大力过　　　缚一切生死</a><br><a name="0376c29" id="0376c29">　　以闻正法故　　　一切皆能知</span><br><a name="0377a01" id="0377a01">　　以恶大力故　　　缚一切生死</a><br><a name="0377a02" id="0377a02">　　以闻正法故　　　一切皆能灭</a><br><a name="0377a03" id="0377a03">　　于一切转相　　　一切不转相</a><br><a name="0377a04" id="0377a04">　　以闻胜法故　　　一切皆能知</a><br><a name="0377a05" id="0377a05">　　若死时欲至　　　则受大苦恼</a><br><a name="0377a06" id="0377a06">　　以念闻法故　　　死苦不能乱</a><br><a name="0377a07" id="0377a07">　　以闻智慧故　　　烧诸烦恼树</a><br><a name="0377a08" id="0377a08">　　以智火烧故　　　灭已不复生</a><br><a name="0377a09" id="0377a09">　　闻法不放逸　　　则得一切乐</a><br><a name="0377a10" id="0377a10">　　闻法故安隐　　　是故应听法</a><br><a name="0377a11" id="0377a11">　　得闻正法已　　　近智及耆老</a><br><a name="0377a12" id="0377a12">　　能到无上处　　　永离老病死</a><br><a name="0377a13" id="0377a13">　　闻故不造恶　　　闻故顺法行</a><br><a name="0377a14" id="0377a14">　　闻法故离苦　　　闻法最第一</a><br><a name="0377a15" id="0377a15">　　以闻正法故　　　得三业清净</a><br><a name="0377a16" id="0377a16">　　若求清净者　　　当勤听正法</a><br><a name="0377a17" id="0377a17">　　以依闻法故　　　坚固勤精进</a><br><a name="0377a18" id="0377a18">　　是则能速度　　　广大三界海</a><br><a name="0377a19" id="0377a19">　　闻法之财富　　　世间最第一</a><br><a name="0377a20" id="0377a20">　　多财不知义　　　智者说贫穷</a><br><a name="0377a21" id="0377a21">　　远离于师长　　　失闻正法财</a><br><a name="0377a22" id="0377a22">　　是人无命果　　　为恶所破坏</a><br><a name="0377a23" id="0377a23">　　放逸懈怠人　　　亲近恶知识</a><br><a name="0377a24" id="0377a24">　　是人无命果　　　如殖种沙卤</a><br><a name="0377a25" id="0377a25">　　远离见闻法　　　是则为盲人</a><br><a name="0377a26" id="0377a26">　　若人远离法　　　而行于非法</a><br><a name="0377a27" id="0377a27">　　是人舍离药　　　摄取于疾病</a><br><a name="0377a28" id="0377a28">　　若人近善友　　　增长无量法</a><br><a name="0377a29" id="0377a29">　　犹如注大雨　　　河流皆增长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170376c.htm'><img src='up.gif' border=0></a>
<a href='T170377b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>