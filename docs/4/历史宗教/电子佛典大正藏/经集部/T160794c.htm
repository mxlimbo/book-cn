<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0694 佛说大乘造像功德经 0794c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 694 佛说大乘造像功德经</font> <font face='Arial'>(卷2)</font> <font face='Arial'>T16, p0794c</h2></font><hr>
<span class='old'>
</a><a name="0794b28" id="0794b28">非法说法。唯以口言而不坏见。后生信乐造</a><a name="0794b29" id="0794b29">佛形像。此先恶业但于现身。而受轻报不堕</span><a name="0794c01" id="0794c01">恶道。然于生死未即解脱</a><a name="0794c02" id="0794c02"><p>尔时弥勒菩萨摩诃萨复白佛言。世尊。若有</a><a name="0794c03" id="0794c03">人盗佛塔物。盗僧祇物。四方僧物现前僧物。</a><a name="0794c04" id="0794c04">自用与人如己物想。世尊。常说用佛塔物及</a><a name="0794c05" id="0794c05">僧物者其罪甚重。然彼众生作是罪已深自</a><a name="0794c06" id="0794c06">悔责。起净信心而造佛像。如是等罪为灭不</a><a name="0794c07" id="0794c07">耶</a><a name="0794c08" id="0794c08"><p>佛告弥勒菩萨言。弥勒。若彼众生曾用此物。</a><a name="0794c09" id="0794c09">后自省察深怀愧悔。依数酬倍誓更不犯。我</a><a name="0794c10" id="0794c10">今为汝说一譬喻。如有贫人先多负债。忽遇</a><a name="0794c11" id="0794c11">伏藏得无量宝。还其债已长有余财。当知此</a><a name="0794c12" id="0794c12">人亦复如是酬倍彼物。又造佛像免诸苦患</a><a name="0794c13" id="0794c13">永得安乐</a><a name="0794c14" id="0794c14"><p>尔时弥勒菩萨摩诃萨复白佛言。世尊。如佛</a><a name="0794c15" id="0794c15">所说于佛法中。犯波罗夷不名为生。或复有</a><a name="0794c16" id="0794c16">人作斯罪已。发心忆念诸佛功德而造佛像。</a><a name="0794c17" id="0794c17">于佛法中得再生不。又于今生第二第三第</a><a name="0794c18" id="0794c18">四生中获证法不</a><a name="0794c19" id="0794c19"><p>佛告弥勒菩萨言。弥勒。譬如有人身被五缚。</a><a name="0794c20" id="0794c20">若得解脱如鸟出网至无碍处。此人亦尔。若</a><a name="0794c21" id="0794c21">发信心念佛功德而造佛像。一切业障皆得</a><a name="0794c22" id="0794c22">销除。于生死中速出无碍。弥勒当知。乘有</a><a name="0794c23" id="0794c23">三种。所谓声闻乘独觉乘及以佛乘。此人随</a><a name="0794c24" id="0794c24">于何乘而起愿乐。即于此乘而得解脱。若但</a><a name="0794c25" id="0794c25">为成佛不求余报。虽有重障而得速灭。虽在</a><a name="0794c26" id="0794c26">生死而无苦难。乃至当证无上菩提。获清净</a><a name="0794c27" id="0794c27">土具诸相好。所得寿命常无有尽</a><a name="0794c28" id="0794c28"><p>尔时会中有未发大乘心者。皆生疑念。如来</a><a name="0794c29" id="0794c29">过去为造佛像为不作耶。设若作者云何寿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160794b.htm'><img src='up.gif' border=0></a>
<a href='T160795a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>