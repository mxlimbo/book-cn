<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0765 本事经 0683a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 765 本事经</font> <font face='Arial'>(卷4)</font> 挍正后序 <font face='Arial'>T17, p0683a</h2></font><hr>
<span class='old'>
</a><a name="0682c28" id="0682c28"><p class='lg'>　　二补特伽罗　　　恩深重难报</a><br><a name="0682c29" id="0682c29">　　所谓父及母　　　能生长世间</span><br><a name="0683a01" id="0683a01">　　假使以两肩　　　尽寿荷父母</a><br><a name="0683a02" id="0683a02">　　常供养恭敬　　　犹未为报恩</a><br><a name="0683a03" id="0683a03">　　父母于世间　　　能生育教导</a><br><a name="0683a04" id="0683a04">　　慈心求利乐　　　如彼影随形</a><br><a name="0683a05" id="0683a05">　　若父母先无　　　信戒闻舍慧</a><br><a name="0683a06" id="0683a06">　　子令其修习　　　名真实报恩</a><br><a name="0683a07" id="0683a07">　　恭敬给所须　　　唯现世安乐</a><br><a name="0683a08" id="0683a08">　　令修信戒等　　　究竟证涅槃　</p></a><a name="0683a09" id="0683a09"><p>吾从世尊。闻如是语。苾刍当知。世有二种</a><a name="0683a10" id="0683a10">无欺诳法。云何为二。谓业与智。若诸有情。已</a><a name="0683a11" id="0683a11">集诸业。其异熟果。若未现前。终不尽灭。若诸</a><a name="0683a12" id="0683a12">有情。已生诸智。一切烦恼。若未永除。终不舍</a><a name="0683a13" id="0683a13">离。如是名为世有二种无欺诳法。尔时世尊。</a><a name="0683a14" id="0683a14">重摄此义。式漏曰</a><a name="0683a15" id="0683a15"><p class='lg'>　　二无欺诳法　　　诸佛共所谈</a><br><a name="0683a16" id="0683a16">　　谓已集已生　　　诸业及诸智</a><br><a name="0683a17" id="0683a17">　　异熟果未生　　　诸业终不灭</a><br><a name="0683a18" id="0683a18">　　烦恼若未尽　　　智终不舍离</a><br><a name="0683a19" id="0683a19">　　业是生死因　　　智为灭惑本</a><br><a name="0683a20" id="0683a20">　　是故应修智　　　永尽众苦边　</p></a><a name="0683a21" id="0683a21"><p>吾从世尊。闻如是语。苾刍当知。世有二种补</a><a name="0683a22" id="0683a22">特伽罗。应深尊重礼拜供养。以敬爱心。亲</a><a name="0683a23" id="0683a23">近而住。云何为二。所谓父母。若诸有情。于其</a><a name="0683a24" id="0683a24">父母。深心尊重。礼拜供养。以敬爱心。亲近而</a><a name="0683a25" id="0683a25">住。生无量福。诸有智人。咸共称叹。声誉普</a><a name="0683a26" id="0683a26">闻。处众无畏。后不焦恼无悔。命终身坏死后</a><a name="0683a27" id="0683a27">升诸善趣。生于天中。何缘有情。应于父母。</a><a name="0683a28" id="0683a28">深心尊重。礼拜供养。以敬爱心。亲近而住。父</a><a name="0683a29" id="0683a29">母于子。有深重恩。所谓产生。慈心乳哺。洗拭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170682c.htm'><img src='up.gif' border=0></a>
<a href='T170683b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>