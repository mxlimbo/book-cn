<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0163c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷28)</font> 观天品第六之一四天王初 <font face='Arial'>T17, p0163c</h2></font><hr>
<span class='old'>
</a><a name="0163b28" id="0163b28">命。怜愍众生。自舍身命。孝养父母。云何布</a><a name="0163b29" id="0163b29">施。若持戒人。贫穷困乏。勤苦得物。顺法持</span><a name="0163c01" id="0163c01">戒。或有沙门。起于灭定。来至其家。从其乞</a><a name="0163c02" id="0163c02">求。如是贫人。减于妻子所食之分。有少饭</a><a name="0163c03" id="0163c03">食。施此比丘。自屈一日。见其食已。心生欢</a><a name="0163c04" id="0163c04">喜。复教他人。不杀不盗。住于善道。见作随喜。</a><a name="0163c05" id="0163c05">是持戒人。自利利他。命终之后。生三十三</a><a name="0163c06" id="0163c06">天。犹如香气生于金殿。是善业人。生彼天已。</a><a name="0163c07" id="0163c07">受欲乐地。黄金为殿。一切众宝。以为庄严。帝</a><a name="0163c08" id="0163c08">释见已。生希有心。百倍受乐。以偈颂曰</a><a name="0163c09" id="0163c09"><p class='lg'>　　上上之乐　　　善业善果　　　诸天所受</a><br><a name="0163c10" id="0163c10">　　先世业故　　　四轮之殿　　　驾以象马</a><br><a name="0163c11" id="0163c11">　　智慧为钩　　　殿光如日　　　持戒之善</a><br><a name="0163c12" id="0163c12">　　游于天上　　　怜愍众生　　　如母爱子</a><br><a name="0163c13" id="0163c13">　　慈悲之人　　　能至天中　　　行慈悲者</a><br><a name="0163c14" id="0163c14">　　饶益众生　　　常应供养　　　后生天中</a><br><a name="0163c15" id="0163c15">　　悲愍调伏　　　利益众生　　　是人如天</a><br><a name="0163c16" id="0163c16">　　诸天敬仰　　　慈悲之人　　　端严如月</a><br><a name="0163c17" id="0163c17">　　覆护众生　　　离于忧恼　　　是故勤加</a><br><a name="0163c18" id="0163c18">　　修行求乐　</p></a><a name="0163c19" id="0163c19"><p>时天帝释说此偈已。入其金殿。坐柔濡敷。种</a><a name="0163c20" id="0163c20">种形相。以为庄严。与诸天众俱坐其上。天女</a><a name="0163c21" id="0163c21">围绕。久时受乐。种种色身。种种庄严。而相娱</a><a name="0163c22" id="0163c22">乐。时天帝释。复出金殿。诣一切乐林。种种</a><a name="0163c23" id="0163c23">天众。百千围绕。种种伎乐。出众妙音。其诸</a><a name="0163c24" id="0163c24">天众出大光明。随天帝释去林不远见游戏</a><a name="0163c25" id="0163c25">处。无量百千光明庄严。金毗琉璃。以为其树。</a><a name="0163c26" id="0163c26">光明赫焰。周遍庄严。其游戏林种种庄严。</a><a name="0163c27" id="0163c27">不可譬喻。今说少分。譬如七日俱时并出。其</a><a name="0163c28" id="0163c28">林光明。亦复如是。其诸光明。有种种色。青黄</a><a name="0163c29" id="0163c29">朱紫白色诸光。其林庄严游戏之处。光明赫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170163b.htm'><img src='up.gif' border=0></a>
<a href='T170164a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>