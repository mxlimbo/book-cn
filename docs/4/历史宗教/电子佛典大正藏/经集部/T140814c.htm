<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0533 菩萨生地经 0814c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 533 菩萨生地经</font> <font face='Arial'>(卷1)</font> <font face='Arial'>T14, p0814c</h2></font><hr>
<span class='old'>
</a><a name="0814b28" id="0814b28">来。亦非天亦非龙。亦非神亦非人。亦非地</a><a name="0814b29" id="0814b29">水火风空。非色痛想行识。亦非意非心非</span><a name="0814c01" id="0814c01">作非往非来。亦非今世亦非后世亦非生死。</a><a name="0814c02" id="0814c02">是人名化字无从生号为空。如影现于镜中。</a><a name="0814c03" id="0814c03">无执无舍无由来无所得。无我无人无命无</a><a name="0814c04" id="0814c04">识。若男子女子。见知诸法如化无识。闻此</a><a name="0814c05" id="0814c05">好信而行应者。是即佛子。为已去冥兴世</a><a name="0814c06" id="0814c06">间明。为能降魔成极大德。是为沙门梵志。为</a><a name="0814c07" id="0814c07">清净菩萨大人。为无从生已得授决。为不</a><a name="0814c08" id="0814c08">退转无上之人。信乐此法为如是也</a><a name="0814c09" id="0814c09"><p>佛告差摩竭。若闻此经。而心惊怪诽谤形笑。</a><a name="0814c10" id="0814c10">当知是辈非沙门梵志。是为外道放逸之人。</a><a name="0814c11" id="0814c11">为无反复恶师之人。为暗蔽无眼诈称菩</a><a name="0814c12" id="0814c12">萨。是为诬罔抵突之人也。于是弊魔来问佛</a><a name="0814c13" id="0814c13">言。信此法者能有几人。佛报魔言。有四百</a><a name="0814c14" id="0814c14">亿欲天及人。皆得无所从生法乐于中立。是</a><a name="0814c15" id="0814c15">时差摩竭得不起法忍。五百比丘及五百清</a><a name="0814c16" id="0814c16">信士二十五清信女。皆得立不退转地。寿</a><a name="0814c17" id="0814c17">终悉当生于西方无量寿佛清净国。常护持</a><a name="0814c18" id="0814c18">无数佛法。教化成就一切人民。使不退转。如</a><a name="0814c19" id="0814c19">是无极恒沙边劫。当于此土以次作佛。魔闻</a><a name="0814c20" id="0814c20">佛言。稍稍却行。而谓佛言。后可不须复说</a><a name="0814c21" id="0814c21">此法也。贤者阿难白佛言。当何名此经。以</a><a name="0814c22" id="0814c22">何奉持之。佛语阿难。是经名为菩萨生地经</a><a name="0814c23" id="0814c23">差摩竭所问。当奉持之。百劫行五度无极。而</a><a name="0814c24" id="0814c24">无大智无菩萨者。不如讽诵此经义以分布</a><a name="0814c25" id="0814c25">为人说。佛时颂曰</a><a name="0814c26" id="0814c26"><p class='lg'>　　若信学生地经　　　其功德无有量</a><br><a name="0814c27" id="0814c27">　　斯已度三恶道　　　后受者福皆然　</p></a><a name="0814c28" id="0814c28"><p>佛说此已。差摩竭及四辈弟子诸天龙神。皆</a><a name="0814c29" id="0814c29">欢喜受持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140814b.htm'><img src='up.gif' border=0></a>
<a href='T140815a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>