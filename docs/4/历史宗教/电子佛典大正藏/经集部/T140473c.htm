<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0473c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷2)</font> <font face='Arial'>T14, p0473c</h2></font><hr>
<span class='old'>
</a><a name="0473b28" id="0473b28">法。贯穿诸圣解脱法故。真谛法是名佛法。</a><a name="0473b29" id="0473b29">无忿恚故。诸辩法是名佛法。法辞及义乐说</span><a name="0473c01" id="0473c01">无滞故。明了无常苦无我法是名佛法。呵毁</a><a name="0473c02" id="0473c02">一切诸有为故。空法是名佛法。降伏一切诸</a><a name="0473c03" id="0473c03">外道故。寂静法是名佛法。趣涅故。波罗</a><a name="0473c04" id="0473c04">蜜法是名佛法。至彼岸故。方便法是名佛</a><a name="0473c05" id="0473c05">法。善摄取故。慈法是名佛法。无过智故。悲法</a><a name="0473c06" id="0473c06">是名佛法。无逼故。喜法是名佛法。灭不</a><a name="0473c07" id="0473c07">喜故。舍法是名佛法。所作办故。禅法是名</a><a name="0473c08" id="0473c08">佛法。灭x慢故。不断三宝法是名佛法。发</a><a name="0473c09" id="0473c09">菩提心故。一切安乐无苦恼法是名佛法。不</a><a name="0473c10" id="0473c10">来诸有故。说是法时。魔王所将五百天子。</a><a name="0473c11" id="0473c11">发阿耨多罗三藐三菩提心。而作是言。世</a><a name="0473c12" id="0473c12">尊。是所叹法。愿令我等住是法中。尔时世</a><a name="0473c13" id="0473c13">尊即便微笑。大德阿难前白佛言。大德世尊</a><a name="0473c14" id="0473c14">今何缘笑。佛告阿难。汝见波旬化比丘不。阿</a><a name="0473c15" id="0473c15">难白言。见已世尊。佛言阿难。后五百岁法</a><a name="0473c16" id="0473c16">欲灭时。当有如是恶形比丘。如是恶衣着</a><a name="0473c17" id="0473c17">不齐故。如是下贱如是无智。何以故。后</a><a name="0473c18" id="0473c18">世比丘重于结使。贪着利养多营众事。舍</a><a name="0473c19" id="0473c19">诸毗尼越解脱戒离白净法。其所去来重现</a><a name="0473c20" id="0473c20">法利。不重后世。盲聋跛蹇。老谬无智。着</a><a name="0473c21" id="0473c21">种种病。是等皆来于我法中出家受戒。以重</a><a name="0473c22" id="0473c22">眷属给使人故。不为重法。阿难。我所说法</a><a name="0473c23" id="0473c23">如是正直。如是可爱。当于尔时。不见不闻</a><a name="0473c24" id="0473c24">诸天忧戚。魔王波旬当大欢喜无复忧虑。我</a><a name="0473c25" id="0473c25">时问佛。何故魔王波旬欢喜而无忧虑。佛告</a><a name="0473c26" id="0473c26">阿难。以彼恶人作魔业故。魔王波旬无所营</a><a name="0473c27" id="0473c27">作。何以故。由彼比丘无正行故。若有比丘</a><a name="0473c28" id="0473c28">勤加精进如救头然。如是等人魔则求短。是</a><a name="0473c29" id="0473c29">故阿难应勤方便。未得令得未解令解未证<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140473b.htm'><img src='up.gif' border=0></a>
<a href='T140474a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>