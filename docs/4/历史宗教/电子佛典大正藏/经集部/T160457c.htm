<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0666 大方等如来藏经 0457c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 666 大方等如来藏经</font> <font face='Arial'>(卷1)</font> <font face='Arial'>T16, p0457c</h2></font><hr>
<span class='old'>
</a><a name="0457b28" id="0457b28">明众睹希有靡不恭敬。如是善男子。我以佛</a><a name="0457b29" id="0457b29">眼观一切众生。贪欲恚痴诸烦恼中。有如来</span><a name="0457c01" id="0457c01">智如来眼如来身。结加趺坐俨然不动。善男</a><a name="0457c02" id="0457c02">子。一切众生。虽在诸趣烦恼身中。有如来藏</a><a name="0457c03" id="0457c03">常无染污。德相备足如我无异。又善男子。譬</a><a name="0457c04" id="0457c04">如天眼之人。观未敷花见诸花内有如来身</a><a name="0457c05" id="0457c05">结加趺坐。除去萎花便得显现。如是善男子。</a><a name="0457c06" id="0457c06">佛见众生如来藏已。欲令开敷为说经法。除</a><a name="0457c07" id="0457c07">灭烦恼显现佛性。善男子。诸佛法尔。若佛出</a><a name="0457c08" id="0457c08">世若不出世。一切众生如来之藏常住不变。</a><a name="0457c09" id="0457c09">但彼众生烦恼覆故。如来出世广为说法。除</a><a name="0457c10" id="0457c10">灭尘劳净一切智。善男子。若有菩萨信乐此</a><a name="0457c11" id="0457c11">法。专心修学便得解脱。成等正觉普为世间</a><a name="0457c12" id="0457c12">施作佛事。尔时世尊以偈颂曰</a><a name="0457c13" id="0457c13"><p class='lg'>　　譬如萎变花　　　其花未开敷</a><br><a name="0457c14" id="0457c14">　　天眼者观见　　　如来身无染</a><br><a name="0457c15" id="0457c15">　　除去萎花已　　　见无碍导师</a><br><a name="0457c16" id="0457c16">　　为断烦恼故　　　最胜出世间</a><br><a name="0457c17" id="0457c17">　　佛观众生类　　　悉有如来藏</a><br><a name="0457c18" id="0457c18">　　无量烦恼覆　　　犹如秽花缠</a><br><a name="0457c19" id="0457c19">　　我为诸众生　　　除灭烦恼故</a><br><a name="0457c20" id="0457c20">　　普为说正法　　　令速成佛道</a><br><a name="0457c21" id="0457c21">　　我已佛眼见　　　一切众生身</a><br><a name="0457c22" id="0457c22">　　佛藏安隐住　　　说法令开现　</p></a><a name="0457c23" id="0457c23"><p>复次善男子。譬如淳蜜在岩树中。无数群蜂</a><a name="0457c24" id="0457c24">围绕守护。时有一人巧智方便。先除彼蜂乃</a><a name="0457c25" id="0457c25">取其蜜。随意食用惠及远近。如是善男子。一</a><a name="0457c26" id="0457c26">切众生有如来藏。如彼淳蜜在于岩树。为诸</a><a name="0457c27" id="0457c27">烦恼之所覆蔽。亦如彼蜜群蜂守护。我以</a><a name="0457c28" id="0457c28">佛眼如实观之。以善方便随应说法。灭除烦</a><a name="0457c29" id="0457c29">恼开佛知见。普为世间施作佛事。尔时世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160457b.htm'><img src='up.gif' border=0></a>
<a href='T160458a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>