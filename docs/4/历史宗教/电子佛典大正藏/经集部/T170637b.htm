<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0637b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷5)</font> <font face='Arial'>T17, p0637b</h2></font><hr>
<span class='old'>
</a><a name="0637a28" id="0637a28">名为不诤。若能不诤是人有法。世尊。眼之</a><a name="0637a29" id="0637a29">与色无有静竞。耳声鼻香舌味身触意法亦</span><a name="0637b01" id="0637b01">无所诤。是名为法。又云何眼色二法无所诤</a><a name="0637b02" id="0637b02">竞。以不和合故。以此二法不相到故。耳声鼻</a><a name="0637b03" id="0637b03">香舌味身触意法。亦不和合不相到故。夫不</a><a name="0637b04" id="0637b04">到不合法皆无违诤。世尊。法无有二。是故法</a><a name="0637b05" id="0637b05">不诤。世尊。诸法无二各不相知。不知不分别。</a><a name="0637b06" id="0637b06">离种种分别。不生不灭不增不减不乐不厌。</a><a name="0637b07" id="0637b07">不住世间不住涅槃。夫真法者。不言人能得</a><a name="0637b08" id="0637b08">法法为人得。世尊。诸法不厌不乐不染不净。</a><a name="0637b09" id="0637b09">世尊。若人言我知我觉我说。如是之言。皆</a><a name="0637b10" id="0637b10">是虚妄分别十二入法。世尊。而此诸入无如</a><a name="0637b11" id="0637b11">是心我能分别。若人能知如是之法。当知是</a><a name="0637b12" id="0637b12">人不与物诤。若能不与物诤。是人随顺沙门</a><a name="0637b13" id="0637b13">道法。若能随顺沙门行法。是人不去不来不</a><a name="0637b14" id="0637b14">行不住不进不退。见诸法则法行。见诸法</a><a name="0637b15" id="0637b15">则解脱行。见诸法则法界。见诸法则究</a><a name="0637b16" id="0637b16">竟。而不见有究竟之者。诸所见法唯是名字。</a><a name="0637b17" id="0637b17">唯是虚假。唯是幻伪。若能如是见虚假不实。</a><a name="0637b18" id="0637b18">如是等人名为见法。世尊。见法者名为见佛。</a><a name="0637b19" id="0637b19">见非法名为见佛。见佛者名见诸众生。见非</a><a name="0637b20" id="0637b20">众生名见因缘。见非因缘名为见空。见非空</a><a name="0637b21" id="0637b21">名为不见。世尊。是名正见诸法。世尊。若能如</a><a name="0637b22" id="0637b22">是正见诸法。当知是人。能随佛意随顺于法</a><a name="0637b23" id="0637b23">随顺于僧。世尊。若诸菩萨。得如是等无诤</a><a name="0637b24" id="0637b24">法忍。尚不与彼诸魔共诤。况复与其同行菩</a><a name="0637b25" id="0637b25">萨而生违诤。若与违诤无有是处。何以故。</a><a name="0637b26" id="0637b26">是菩萨见一切语言皆能成就我行。是故不</a><a name="0637b27" id="0637b27">应与彼诤讼。以无诤讼故。菩萨毕竟得无</a><a name="0637b28" id="0637b28">诤法。以毕竟得无诤法故。是菩萨名为得一</a><a name="0637b29" id="0637b29">切毕竟法。于一切法中得平等。如见自身平<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170637a.htm'><img src='up.gif' border=0></a>
<a href='T170637c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>