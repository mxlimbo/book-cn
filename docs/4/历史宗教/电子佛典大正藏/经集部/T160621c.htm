<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0621c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷5)</font> 刹那品第六 <font face='Arial'>T16, p0621c</h2></font><hr>
<span class='old'>
</a><a name="0621b28" id="0621b28">识习气为因而得增长。凡愚于此而生分</a><a name="0621b29" id="0621b29">别谓善不善。圣人现证三昧乐住。是则名</span><a name="0621c01" id="0621c01">为善无漏法。复次大慧。善不善者。所谓八</a><a name="0621c02" id="0621c02">识。何等为八。谓如来藏名藏识。意及意识</a><a name="0621c03" id="0621c03">并五识身。大慧。彼五识身与意识俱。善不</a><a name="0621c04" id="0621c04">善相展转差别相续不断。无异体生生已即</a><a name="0621c05" id="0621c05">灭。不了于境自心所现。次第灭时别识生</a><a name="0621c06" id="0621c06">起。意识与彼五识共俱。取于种种差别形</a><a name="0621c07" id="0621c07">相。刹那不住。我说此等名刹那法。大慧。如</a><a name="0621c08" id="0621c08">来藏名藏识。所与意等诸习气俱。是刹那法。</a><a name="0621c09" id="0621c09">无漏习气非刹那法。此非凡愚刹那论者之</a><a name="0621c10" id="0621c10">所能知。彼不能知一切诸法有是刹那非</a><a name="0621c11" id="0621c11">刹那故。彼计无为。同诸法坏堕于断见。大</a><a name="0621c12" id="0621c12">慧五识身非流转。不受苦乐非涅槃因。如</a><a name="0621c13" id="0621c13">来藏受苦乐与因俱有生灭。四种习气之</a><a name="0621c14" id="0621c14">所迷覆。而诸凡愚分别熏心。不能了知起</a><a name="0621c15" id="0621c15">刹那见。大慧。如金金刚佛之舍利。是奇特性</a><a name="0621c16" id="0621c16">终不损坏。若得证法有刹那者。圣应非</a><a name="0621c17" id="0621c17">圣。而彼圣人未曾非圣。如金金刚虽经</a><a name="0621c18" id="0621c18">劫住称量不减。云何凡愚不解于我秘密</a><a name="0621c19" id="0621c19">之说。于一切法作刹那想。大慧菩萨复白</a><a name="0621c20" id="0621c20">佛言。世尊。常说六波罗蜜若得满足便</a><a name="0621c21" id="0621c21">成正觉。何等为六。云何满足</a><a name="0621c22" id="0621c22"><p>佛言。大慧。波罗蜜者。差别有三。所谓世间</a><a name="0621c23" id="0621c23">出世间出世间上上。大慧。世间波罗蜜者。谓</a><a name="0621c24" id="0621c24">诸凡愚着我我所执取二边。求诸有身贪</a><a name="0621c25" id="0621c25">色等境。如是修行檀波罗蜜持戒忍辱精</a><a name="0621c26" id="0621c26">进禅定。成就神通生于梵世。大慧。出世间</a><a name="0621c27" id="0621c27">波罗蜜者。谓声闻缘觉执着涅槃希求自</a><a name="0621c28" id="0621c28">乐。如是修习诸波罗蜜。大慧。出世间上上</a><a name="0621c29" id="0621c29">波罗蜜者。谓菩萨摩诃萨于自心二法。了知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160621b.htm'><img src='up.gif' border=0></a>
<a href='T160622a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>