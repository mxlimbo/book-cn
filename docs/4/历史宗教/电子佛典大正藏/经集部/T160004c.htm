<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0004c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷1)</font> 识定品第二 <font face='Arial'>T16, p0004c</h2></font><hr>
<span class='old'>
</a><a name="0004b28" id="0004b28">贤律。渐渐牵示而灭度之。能令正法住若干</a><a name="0004b29" id="0004b29">劫。有余众生令至无余。寂然泥洹。无生老</span><a name="0004c01" id="0004c01">死受形之患。不依四大地水火风。诸在邪见</a><a name="0004c02" id="0004c02">愚惑之部。示以正见一道之法。若在闲处修</a><a name="0004c03" id="0004c03">十二法勤苦之行。燕坐树下而无所猗。思</a><a name="0004c04" id="0004c04">惟禅法唯空为务。一心静定而无谬错。菩萨</a><a name="0004c05" id="0004c05">识定璎珞之宝。亦不念色有相无相。相自虚</a><a name="0004c06" id="0004c06">寂种好亦尔。分别内外了之为一。三世空寂</a><a name="0004c07" id="0004c07">无去来今。以识定心。复观五阴性诸衰持入。</a><a name="0004c08" id="0004c08">为从何来复从何灭。一一分别知为巧伪。非</a><a name="0004c09" id="0004c09">有生灭不兴希望。亦复不见有是有非。不因</a><a name="0004c10" id="0004c10">心意得发道教。识兴则兴识灭则灭。不见相</a><a name="0004c11" id="0004c11">像亦无我想。亦复不着住立处所。内外六尘</a><a name="0004c12" id="0004c12">亦复如是。计挍耳目尚无所有。何况当有见</a><a name="0004c13" id="0004c13">闻之事。此则不然。宝王当知。菩萨璎珞心</a><a name="0004c14" id="0004c14">识定法。不起不灭亦无终始。缘起则起缘灭</a><a name="0004c15" id="0004c15">则灭。起不见起灭不见灭。内自思惟增减之</a><a name="0004c16" id="0004c16">意。无苦乐想。所以然者离吾我念。虽复在</a><a name="0004c17" id="0004c17">欲众恼之中。心无染着以远三界欲色无色。</a><a name="0004c18" id="0004c18">意如金刚不可沮坏。知本宿命究竟根元。</a><a name="0004c19" id="0004c19">而断诸结不以为难。不见有极不见无极。是</a><a name="0004c20" id="0004c20">谓菩萨识定璎珞。随世训诲恭奉尊长。不</a><a name="0004c21" id="0004c21">望其报。于百千劫勤修精进。具足成就道</a><a name="0004c22" id="0004c22">慧之法。宣诸菩萨平等持忍。讽诵通利启</a><a name="0004c23" id="0004c23">受不忘。如来法身五分之性。一一颁畅</a><a name="0004c24" id="0004c24">言迹不饰。语常含笑心无所著。不起断灭</a><a name="0004c25" id="0004c25">二见之想。若在大众亦无适莫。于空无法亦</a><a name="0004c26" id="0004c26">无想念。内实充满外现咨受。亦不生意。我</a><a name="0004c27" id="0004c27">行过量彼有短乏。离诸利养无所希望。常自</a><a name="0004c28" id="0004c28">思惟知身无主。从头至足达了本无。修行六</a><a name="0004c29" id="0004c29">度解无处所。挍计诸法悉是假号。知无形质。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160004b.htm'><img src='up.gif' border=0></a>
<a href='T160005a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>