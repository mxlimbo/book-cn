<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0477c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷4)</font> 离爱品第八 <font face='Arial'>T17, p0477c</h2></font><hr>
<span class='old'>
</a><br><a name="0477b28" id="0477b28">　　向五百生中　　　常于他求乞</a><br><a name="0477b29" id="0477b29">　　下色常低言　　　匮乏心逼迫</span><br><a name="0477c01" id="0477c01">　　唯苦为己分　　　皆由爱所得</a><br><a name="0477c02" id="0477c02">　　若人断其爱　　　常乐求佛慧</a><br><a name="0477c03" id="0477c03">　　斯为其正人　　　得最上寂静</a><br><a name="0477c04" id="0477c04">　　若遣心中爱　　　如驱蛇出穴</a><br><a name="0477c05" id="0477c05">　　爱毒未蠲除　　　决定当破坏</a><br><a name="0477c06" id="0477c06">　　若决定造作　　　彼爱常现前</a><br><a name="0477c07" id="0477c07">　　如火掷干薪　　　其焰则弥盛</a><br><a name="0477c08" id="0477c08">　　众生贪珍财　　　积聚无止足</a><br><a name="0477c09" id="0477c09">　　彼于命终时　　　皆为他所有</a><br><a name="0477c10" id="0477c10">　　由爱所获咎　　　财散罪不消</a><br><a name="0477c11" id="0477c11">　　由业之所牵　　　含悲趣地狱</a><br><a name="0477c12" id="0477c12">　　财为他受用　　　罪则当己身</a><br><a name="0477c13" id="0477c13">　　堕彼恶趣中　　　后悔徒热恼</a><br><a name="0477c14" id="0477c14">　　财散名为衰　　　乐坏则为苦</a><br><a name="0477c15" id="0477c15">　　亲友忽如冤　　　皆从爱心转</a><br><a name="0477c16" id="0477c16">　　智人不起爱　　　爱火常炽然</a><br><a name="0477c17" id="0477c17">　　损害诸有情　　　令堕于恶道</a><br><a name="0477c18" id="0477c18">　　积财如彼山　　　守御常忧怖</a><br><a name="0477c19" id="0477c19">　　云何造诸罪　　　非理而持用</a><br><a name="0477c20" id="0477c20">　　不乐畜财者　　　无怖无防护</a><br><a name="0477c21" id="0477c21">　　是离贪智人　　　在处常安住</a><br><a name="0477c22" id="0477c22">　　乐求于富乐　　　倏然而散坏</a><br><a name="0477c23" id="0477c23">　　盛衰不久停　　　如日之轮转</a><br><a name="0477c24" id="0477c24">　　荣富者如缚　　　贫乏者如罪</a><br><a name="0477c25" id="0477c25">　　皆为爱所使　　　于欲无厌患</a><br><a name="0477c26" id="0477c26">　　受上妙快乐　　　所欲皆如意</a><br><a name="0477c27" id="0477c27">　　为爱火所逼　　　身乐俱散坏</a><br><a name="0477c28" id="0477c28">　　若诸天及人　　　由于欲无厌</a><br><a name="0477c29" id="0477c29">　　皆为爱所烧　　　如来悉知见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170477b.htm'><img src='up.gif' border=0></a>
<a href='T170478a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>