<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0355c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷4)</font> 舍身品第十七 <font face='Arial'>T16, p0355c</h2></font><hr>
<span class='old'>
</a><br><a name="0355b28" id="0355b28">　　是时王子　　　当舍身时　　　正值后宫</a><br><a name="0355b29" id="0355b29">　　妃后婇女　　　眷属五百　　　共相娱乐</span><br><a name="0355c01" id="0355c01">　　王妃是时　　　两乳汁出　　　一切肢节</a><br><a name="0355c02" id="0355c02">　　痛如针刺　　　心生愁恼　　　似丧爱子</a><br><a name="0355c03" id="0355c03">　　于是王妃　　　疾至王所　　　其声微细</a><br><a name="0355c04" id="0355c04">　　悲泣而言　　　大王今当　　　谛听谛听</a><br><a name="0355c05" id="0355c05">　　忧愁盛火　　　今来烧我　　　我今二乳</a><br><a name="0355c06" id="0355c06">　　俱时汁出　　　身体苦切　　　如被针刺</a><br><a name="0355c07" id="0355c07">　　我见如是　　　不祥瑞相　　　恐更不复</a><br><a name="0355c08" id="0355c08">　　见所爱子　　　今以身命　　　奉上大王</a><br><a name="0355c09" id="0355c09">　　愿速遣人　　　求觅我子　　　梦三鸽雏</a><br><a name="0355c10" id="0355c10">　　在我怀抱　　　其最小者　　　可适我心</a><br><a name="0355c11" id="0355c11">　　有鹰飞来　　　夺我而去　　　梦是事已</a><br><a name="0355c12" id="0355c12">　　即生忧恼　　　我今愁怖　　　恐命不济</a><br><a name="0355c13" id="0355c13">　　愿速遣人　　　推求我子　　　是时王妃</a><br><a name="0355c14" id="0355c14">　　说是语已　　　即时闷绝　　　而复躄地</a><br><a name="0355c15" id="0355c15">　　王闻是语　　　复生忧恼　　　以不得见</a><br><a name="0355c16" id="0355c16">　　所爱子故　　　其王大臣　　　及诸眷属</a><br><a name="0355c17" id="0355c17">　　悉皆聚集　　　在王左右　　　哀哭悲号</a><br><a name="0355c18" id="0355c18">　　声动天地　　　尔时城内　　　所有人民</a><br><a name="0355c19" id="0355c19">　　闻是声已　　　惊愕而出　　　各相谓言</a><br><a name="0355c20" id="0355c20">　　今是王子　　　为活来耶　　　为已死亡</a><br><a name="0355c21" id="0355c21">　　如是大士　　　常出软语　　　为众所爱</a><br><a name="0355c22" id="0355c22">　　今难可见　　　已有诸人　　　入林推求</a><br><a name="0355c23" id="0355c23">　　不久自当　　　得定消息　　　诸人尔时</a><br><a name="0355c24" id="0355c24">　　慞惶如是　　　而复悲号　　　哀动神祇</a><br><a name="0355c25" id="0355c25">　　尔时大王　　　即从座起　　　以水洒妃</a><br><a name="0355c26" id="0355c26">　　良久乃苏　　　还得正念　　　微声问王</a><br><a name="0355c27" id="0355c27">　　我子今者　　　为死活耶　　　尔时王妃</a><br><a name="0355c28" id="0355c28">　　念其子故　　　倍复懊恼　　　心无暂舍</a><br><a name="0355c29" id="0355c29">　　可惜我子　　　形色端正　　　如何一旦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160355b.htm'><img src='up.gif' border=0></a>
<a href='T160356a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>