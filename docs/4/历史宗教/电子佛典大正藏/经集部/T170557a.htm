<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0744 佛说除恐灾患经 0557a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 744 佛说除恐灾患经</font> <font face='Arial'>(卷1)</font> <font face='Arial'>T17, p0557a</h2></font><hr>
<span class='old'>
</a><a name="0556c28" id="0556c28">人。每不远离于此二事。是故女人。当勤奉法。</a><a name="0556c29" id="0556c29">可离怨会恩爱离别。不复遭遇生老病死。众</span><a name="0557a01" id="0557a01">苦都灭。柰女闻佛若干妙化女人之秽。心怀</a><a name="0557a02" id="0557a02">惭愧。即起长跪。叉手白佛。愿垂慈哀。与圣众</a><a name="0557a03" id="0557a03">俱。至舍受食。佛即默受。于是柰女。稽首而</a><a name="0557a04" id="0557a04">退。还归办具百味之食。甘脆精美。张施幡盖。</a><a name="0557a05" id="0557a05">床座綩綖。香汁洒地。烧香散花。长跪请佛。日</a><a name="0557a06" id="0557a06">时已到。愿与圣众垂回临覆。佛与弟子。着</a><a name="0557a07" id="0557a07">衣持钵。至柰女家。花香伎乐。请佛入舍。各就</a><a name="0557a08" id="0557a08">坐位。手自斟酌。行水奉食。食讫澡漱。佛为广</a><a name="0557a09" id="0557a09">说布施福报戒慎之果。天人快乐。不得长久。</a><a name="0557a10" id="0557a10">危亡别<span class='corr'>离</span>。不可恃怙。唯四圣谛。八贤圣路。</a><a name="0557a11" id="0557a11">以获大安。永无忧患。心皆欢喜。疑除结解。得</a><a name="0557a12" id="0557a12">须陀洹。众坐怀疑。柰女前世。有何功德。从树</a><a name="0557a13" id="0557a13">花生。端正姝好。贤者阿难。知众怀疑。长跪叉</a><a name="0557a14" id="0557a14">手。前白佛言。众坐悉疑。柰女前世。于何福</a><a name="0557a15" id="0557a15">田。植何德本。今遇世尊。服甘露药。佛告阿</a><a name="0557a16" id="0557a16">难。乃前过世。迦叶佛时。人寿二万岁。佛事</a><a name="0557a17" id="0557a17">终竟。复舍寿命。尔时有王。名曰善颈。供养舍</a><a name="0557a18" id="0557a18">利。起七宝塔。高一由延。一切众生。然灯烧</a><a name="0557a19" id="0557a19">香。花盖缯彩。供养礼事。时有众女。欲供养</a><a name="0557a20" id="0557a20">塔。便共相率。扫除塔地。时有狗粪。污秽塔</a><a name="0557a21" id="0557a21">地。有一女人。手撮除弃。复有一女。见其以</a><a name="0557a22" id="0557a22">手除地狗粪。便唾笑之曰。汝手以污不可复</a><a name="0557a23" id="0557a23">近。彼女逆骂。汝弊淫物。水洗我手。便可得</a><a name="0557a24" id="0557a24">净。佛天人师。敬意无已。手除不净。已便澡</a><a name="0557a25" id="0557a25">手。绕塔求愿。今扫塔地。污秽得除。令我来世</a><a name="0557a26" id="0557a26">劳垢消灭清净无秽。时诸女人。扫塔地者。今</a><a name="0557a27" id="0557a27">此会中。诸女人是。尔时扫地。愿灭尘劳。服</a><a name="0557a28" id="0557a28">甘露味。尔时以手。除狗粪女。今柰女是。尔时</a><a name="0557a29" id="0557a29">发愿。不与污秽会。所生清净。以是福报。不因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170556c.htm'><img src='up.gif' border=0></a>
<a href='T170557b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>