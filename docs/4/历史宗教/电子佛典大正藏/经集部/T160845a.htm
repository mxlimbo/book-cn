<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0719 十二缘生祥瑞经 0845a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 719 十二缘生祥瑞经</font> <font face='Arial'>(卷1)</font> <font face='Arial'>T16, p0845a</h2></font><hr>
<span class='old'>
<p><p></span><a name="0845a01" id="0845a01"></a><a name="0845a02" id="0845a02"><p><b>　　<A NAME="n488"></A>No. 719</b></a><a name="0845a03" id="0845a03"><p class='juan'>
十二缘生祥瑞经卷上</p>
</a><a name="0845a04" id="0845a04"></a><a name="0845a05" id="0845a05"><p><span class='byline'>　　　　西天译经三藏朝散大夫试鸿胪</a><a name="0845a06" id="0845a06">少卿传法大师臣施护奉　诏译</span><br></a><a name="0845a07" id="0845a07"><p>如是我闻一时世尊。在大众中。结跏趺坐。时</a><a name="0845a08" id="0845a08">诸大众。恭敬围绕。瞻仰如来。即于佛前。而</a><a name="0845a09" id="0845a09">说漏曰</a><a name="0845a10" id="0845a10"><p class='lg'>　　顶礼佛德海　　　真实正遍知</a><br><a name="0845a11" id="0845a11">　　过去及未来　　　敷演缘生法</a><br><a name="0845a12" id="0845a12">　　世间虚妄见　　　颠倒苦沉沦</a><br><a name="0845a13" id="0845a13">　　烦恼业无边　　　愿佛为宣说　</p></a><a name="0845a14" id="0845a14"><p>尔时众会。无量百千。若人若天。而白佛言。</a><a name="0845a15" id="0845a15">今此大众。及于未来。乐闻深法。唯愿演说</a><a name="0845a16" id="0845a16"><p>尔时世尊告诸大众。善哉善哉。应当谛听。今</a><a name="0845a17" id="0845a17">为汝说。诸善男子。若欲了达十二缘生吉祥</a><a name="0845a18" id="0845a18">瑞应。谓从无明乃至老死。轮转次第。于十</a><a name="0845a19" id="0845a19">二月。各生祥瑞。而乃有异。始十月乃至九</a><a name="0845a20" id="0845a20">月。又从一日乃至十五。试于祥瑞。快乐忧</a><a name="0845a21" id="0845a21">苦。其事非一</a><a name="0845a22" id="0845a22"><p>诸善男子。此十二支。始从宝沙(十)么洗(月)。一</a><a name="0845a23" id="0845a23">日无明。二日老死。三日生支。四日有支。五</a><a name="0845a24" id="0845a24">日取支。六日爱支。七日受支。八日触支。九</a><a name="0845a25" id="0845a25">日六入。十日名色。十一识支。十二行支</a><a name="0845a26" id="0845a26"><p>又从么佉(十一)么洗(月)。一日行支。二日无明。三</a><a name="0845a27" id="0845a27">日老死。四日生支。五日有支。六日取支。七</a><a name="0845a28" id="0845a28">日爱支。八日受支。九日触支。十日六入。十</a><a name="0845a29" id="0845a29">一名色。十二识支<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160844c.htm'><img src='up.gif' border=0></a>
<a href='T160845b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>