<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0834 大威灯光仙人问疑经 0888a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 834 大威灯光仙人问疑经</font> <font face='Arial'>(卷1)</font> <font face='Arial'>T17, p0888a</h2></font><hr>
<span class='old'>
</a><a name="0887c28" id="0887c28">时无尽意菩萨复白佛言。世尊。若未来世诸</a><a name="0887c29" id="0887c29">善男子。及善女人。于此经中若以一句若以</span><a name="0888a01" id="0888a01">一偈为他显说。其福几何。惟愿说之。佛言</a><a name="0888a02" id="0888a02">善男子。所有十方诸佛刹中。诸佛世尊眼所</a><a name="0888a03" id="0888a03">见者。彼等一切资生乐具。悉以供养十方一</a><a name="0888a04" id="0888a04">切诸佛世尊。乃至入于大般涅。般涅后。</a><a name="0888a05" id="0888a05">复以一切种种宝物起舍利塔。若复有人。于</a><a name="0888a06" id="0888a06">此真如法本之中。乃至一句及以一偈。分别</a><a name="0888a07" id="0888a07">为他而显说者。所得福德乃多于彼。复次善</a><a name="0888a08" id="0888a08">男子。若有说是法本之时。能于是中。赞言善</a><a name="0888a09" id="0888a09">哉快哉之者。当知彼人。一切诸佛皆共赞叹。</a><a name="0888a10" id="0888a10">若有供养是经典者。当知彼人。即是供养于</a><a name="0888a11" id="0888a11">我身也。尔时世尊普观大众。观大众已即告</a><a name="0888a12" id="0888a12">之言。诸善男子。若此经典所在之处。如是</a><a name="0888a13" id="0888a13">地分一切诸佛皆共忆念。诸善男子。当知是</a><a name="0888a14" id="0888a14">经于未来世阎浮提内诸众生边为大良药。</a><a name="0888a15" id="0888a15">若人能于是经典中。若自转读。若教人读。</a><a name="0888a16" id="0888a16">一遍二遍及三遍者。当知是人。自请如来</a><a name="0888a17" id="0888a17">转妙法轮。若有善男子。于是经典若自抄</a><a name="0888a18" id="0888a18">写。若教人抄。当知彼人即是受持一切诸佛</a><a name="0888a19" id="0888a19">甚深法藏。常得欢喜速获安乐。于未来世当</a><a name="0888a20" id="0888a20">得作佛。若有善男子善女人。应堕地狱者。</a><a name="0888a21" id="0888a21">终不闻是微妙经典。诸善男子及善女人。若</a><a name="0888a22" id="0888a22">得闻是妙经典者。舍是身已。必得生于清净</a><a name="0888a23" id="0888a23">国土。复次善男子善女人等。得闻是经。闻</a><a name="0888a24" id="0888a24">已欢喜。信乐受持。广为他人读诵解说。当</a><a name="0888a25" id="0888a25">知彼人速得菩提。毕定不久。六根具足。五</a><a name="0888a26" id="0888a26">眼清净。临命终时不忘正念。复当得彼无量</a><a name="0888a27" id="0888a27">无边百千三昧陀罗尼门。所谓入于一切诸</a><a name="0888a28" id="0888a28">佛三昧。普照奋迅三昧。总持藏三昧。髻珠</a><a name="0888a29" id="0888a29">印三昧。灌顶位三昧。观印三昧。复得无字<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170887c.htm'><img src='up.gif' border=0></a>
<a href='T170888b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>