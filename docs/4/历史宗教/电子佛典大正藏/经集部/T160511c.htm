<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0511c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷4)</font> 一切佛语心品第一之一 <font face='Arial'>T16, p0511c</h2></font><hr>
<span class='old'>
</a><br><a name="0511b28" id="0511b28">　　名相虚妄想　　　自性二种相</a><br><a name="0511b29" id="0511b29">　　正智及如如　　　是则为成相　</p></span><a name="0511c01" id="0511c01"><p>尔时大慧菩萨。复白佛言。世尊。如世尊所</a><a name="0511c02" id="0511c02">说句。过去诸佛如恒河沙。未来现在亦复如</a><a name="0511c03" id="0511c03">是。云何世尊。为如说而受。为更有余义。</a><a name="0511c04" id="0511c04">惟愿如来哀愍解说。佛告大慧。莫如说而</a><a name="0511c05" id="0511c05">受。三世诸佛量非如恒河沙。所以者何。过</a><a name="0511c06" id="0511c06">世间望非譬所譬。以凡愚计常外道妄想。</a><a name="0511c07" id="0511c07">长养恶见生死无穷。欲令厌离生死趣</a><a name="0511c08" id="0511c08">转精勤胜进。故为彼说言。诸佛易见。非如</a><a name="0511c09" id="0511c09">优昙钵华难得见故。息方便求。有时复观</a><a name="0511c10" id="0511c10">诸受化者。作是说言。佛难值遇如优昙钵</a><a name="0511c11" id="0511c11">华。优昙钵华无已见今见当见。如来者世间</a><a name="0511c12" id="0511c12">悉见。不以建立自通故。说言如来出世如</a><a name="0511c13" id="0511c13">优昙钵华。大慧。自建立自通者。过世间望。</a><a name="0511c14" id="0511c14">彼诸凡愚所不能信。自觉圣智境界无以</a><a name="0511c15" id="0511c15">为譬。真实如来过心意意识所见之相。不</a><a name="0511c16" id="0511c16">可为譬。大慧。然我说譬佛如恒沙。无有</a><a name="0511c17" id="0511c17">过咎。大慧。譬如恒沙一切鱼鳖输牧魔罗</a><a name="0511c18" id="0511c18">师子象马人兽践踏。沙不念言彼恼乱我</a><a name="0511c19" id="0511c19">而生妄想。自性清净无诸垢污。如来应供等</a><a name="0511c20" id="0511c20">正觉自觉圣智恒河。大力神通自在等沙。一</a><a name="0511c21" id="0511c21">切外道诸人兽等。一切恼乱。如来不念而生</a><a name="0511c22" id="0511c22">妄想。如来寂然无有念想。如来本愿以三昧</a><a name="0511c23" id="0511c23">乐。安众生故无有恼乱。犹如恒沙等无</a><a name="0511c24" id="0511c24">有异。又断贪恚故。譬如恒沙。是地自性。</a><a name="0511c25" id="0511c25">劫尽烧时烧一切地。而彼地大不舍自性。</a><a name="0511c26" id="0511c26">与火大俱生故。其余愚夫作地烧想。而地</a><a name="0511c27" id="0511c27">不烧以火因故。如是大慧。如来法身如</a><a name="0511c28" id="0511c28">恒沙不坏。大慧。譬如恒沙无有限量。如来</a><a name="0511c29" id="0511c29">光明亦复如是无有限量。为成熟众生故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160511b.htm'><img src='up.gif' border=0></a>
<a href='T160512a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>