<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0341b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷2)</font> 四天王品第六 <font face='Arial'>T16, p0341b</h2></font><hr>
<span class='old'>
</a><a name="0341a28" id="0341a28">等四王。过去已曾供养恭敬尊重赞叹无</a><a name="0341a29" id="0341a29">量百千万亿诸佛。于诸佛所种诸善根。说</span><a name="0341b01" id="0341b01">于正法修行正法。以法治世为人天王。汝</a><a name="0341b02" id="0341b02">等今日长夜利益于诸众生行大悲心。施</a><a name="0341b03" id="0341b03">与众生一切乐具。能遮诸恶勤与诸善。以</a><a name="0341b04" id="0341b04">是义故。若有人王能供养恭敬此金光明</a><a name="0341b05" id="0341b05">微妙经典。汝等正应如是护念。灭其苦恼</a><a name="0341b06" id="0341b06">与其安乐。汝等四王及诸眷属。无量无边</a><a name="0341b07" id="0341b07">百千鬼神。若能护念如是经者。即是护持</a><a name="0341b08" id="0341b08">去来现在诸佛正法。汝等四王及余天众百</a><a name="0341b09" id="0341b09">千鬼神。与阿修罗共战斗时。汝等诸天常</a><a name="0341b10" id="0341b10">得胜利。汝等若能护念此经。悉能消伏一</a><a name="0341b11" id="0341b11">切诸苦。所谓怨贼饥馑疾疫。若四部众有能</a><a name="0341b12" id="0341b12">受持读诵此经。汝等亦应勤心守护。为除</a><a name="0341b13" id="0341b13">衰恼施与安乐。尔时四王复白佛言。世尊。</a><a name="0341b14" id="0341b14">是金光明微妙经典。于未来世在所流布。若</a><a name="0341b15" id="0341b15">国土城邑郡县村落随所至处。若诸国王以</a><a name="0341b16" id="0341b16">天律治世。复能恭敬至心听受是妙经典。</a><a name="0341b17" id="0341b17">并复尊重供养供给持是经典四部之众以</a><a name="0341b18" id="0341b18">是因缘。我等时时得闻如是微妙经典。闻</a><a name="0341b19" id="0341b19">已即得增益身力。心进勇锐具诸威德。是</a><a name="0341b20" id="0341b20">故我等及无量鬼神。常当隐形随其妙典所</a><a name="0341b21" id="0341b21">流布处。而作拥护令无留难。亦当护念</a><a name="0341b22" id="0341b22">听是经典诸国王等及其人民。除其患难</a><a name="0341b23" id="0341b23">悉令安隐。他方怨贼亦使退散。若有人王</a><a name="0341b24" id="0341b24">听是经时。邻国怨敌兴如是念。当具四</a><a name="0341b25" id="0341b25">兵坏彼国土。世尊。以是经典威神力故。</a><a name="0341b26" id="0341b26">尔时邻敌更有异怨为作留难。于其境界</a><a name="0341b27" id="0341b27">起诸衰恼灾异疫病。尔时怨敌起如是等诸</a><a name="0341b28" id="0341b28">恶事已。备具四兵。发向是国规往讨罚</a><a name="0341b29" id="0341b29">我等尔时。当与眷属无量无边百千鬼神。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160341a.htm'><img src='up.gif' border=0></a>
<a href='T160341c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>