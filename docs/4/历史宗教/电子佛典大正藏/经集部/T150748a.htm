<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0649 观察诸法行经 0748a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 649 观察诸法行经</font> <font face='Arial'>(卷4)</font> 授记品第三之一 <font face='Arial'>T15, p0748a</h2></font><hr>
<span class='old'>
</a><br><a name="0747c28" id="0747c28">　　所有爱乐于教师　　　诸天及人皆普满</a><br><a name="0747c29" id="0747c29">　　彼善逝所众甚多　　　于中数量不易得</span><br><a name="0748a01" id="0748a01">　　喜王汝于往昔时　　　是彼童子名法上</a><br><a name="0748a02" id="0748a02">　　若于彼中作父王　　　今此慈氏菩萨是</a><br><a name="0748a03" id="0748a03">　　彼时所有诸王子　　　即是坐此诸会众</a><br><a name="0748a04" id="0748a04">　　众生常在相续界　　　知已令净行行中</a><br><a name="0748a05" id="0748a05">　　是故闻此寂定已　　　应当受取常净信</a><br><a name="0748a06" id="0748a06">　　常为他说莫悭惜　　　当有佛智得不难</a><br><a name="0748a07" id="0748a07">　　彼福之量不易得　　　说时多劫俱致数</a><br><a name="0748a08" id="0748a08">　　若能持此胜上定　　　为众当说莫放逸　</p></a><a name="0748a09" id="0748a09"><p>尔时喜王菩萨摩诃萨白佛言。希有世尊。此</a><a name="0748a10" id="0748a10">三摩地多作利益。乃能与诸菩萨诸功德法</a><a name="0748a11" id="0748a11">令其转生。世尊。菩萨欲得此三摩地。何等</a><a name="0748a12" id="0748a12">法应当亲近。应当念修。应当多作。何等法</a><a name="0748a13" id="0748a13">应当不亲近。应当不念修。应当不多作。甚善</a><a name="0748a14" id="0748a14">世尊。有何等法无何等法。婆伽婆。愿为广</a><a name="0748a15" id="0748a15">说。修迦多。愿为分别。菩萨何法有何法无。佛</a><a name="0748a16" id="0748a16">言喜王。菩萨于流转中无有疲倦。菩萨于众</a><a name="0748a17" id="0748a17">生中无有差别。菩萨于资财中无有受取。菩</a><a name="0748a18" id="0748a18">萨于施无不平等。菩萨于学无不敬重。持戒</a><a name="0748a19" id="0748a19">无有生处。心无热恼。心无怯弱。无有邪觉。无</a><a name="0748a20" id="0748a20">不思惟而有所作。于众生中无有杀害。于他</a><a name="0748a21" id="0748a21">财中无有偷盗。于他妇中无有爱着。无语业</a><a name="0748a22" id="0748a22">恶无破坏言。无有恶口。无有绮语。不贪他</a><a name="0748a23" id="0748a23">财。无随嗔恚。无有见行稠林。无有过菩提</a><a name="0748a24" id="0748a24">爱不毁谤法。不欺慢僧。于诸尊中无不敬</a><a name="0748a25" id="0748a25">重。于解脱门无有恐怖。于他作中无有疲倦。</a><a name="0748a26" id="0748a26">不自称誉不毁呰他。流转行中无有随顺。非</a><a name="0748a27" id="0748a27">流转行中无不随顺。所发誓言终不移堕。</a><a name="0748a28" id="0748a28">于已作事终不重毁。他作知恩自作无求。于</a><a name="0748a29" id="0748a29">无力中无有欺陵。于未学中无有轻贱。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150747c.htm'><img src='up.gif' border=0></a>
<a href='T150748b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>