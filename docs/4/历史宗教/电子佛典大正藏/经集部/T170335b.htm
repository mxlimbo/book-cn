<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0335b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷57)</font> 观天品第六之一四天王初 <font face='Arial'>T17, p0335b</h2></font><hr>
<span class='old'>
</a><a name="0335a28" id="0335a28">利益他。说如是偈。尔时天王牟修楼陀。复为</a><a name="0335a29" id="0335a29">天众。说放逸过。作如是言。汝等天众。云何没</span><a name="0335b01" id="0335b01">在放逸闇中。不见大恶。不见大畏。汝等皆见</a><a name="0335b02" id="0335b02">如是等天。以放逸故。皆悉破坏。归于死灭。无</a><a name="0335b03" id="0335b03">能救者。彼诸天众。一切乐具。皆悉胜汝。色量</a><a name="0335b04" id="0335b04">形貌。富乐光明。天女歌咏。舞戏皆胜。汝等</a><a name="0335b05" id="0335b05">现见彼诸天众。以放逸故。一切磨灭。汝等</a><a name="0335b06" id="0335b06">天众皆应思惟。远离放逸。一切世间恶龙池</a><a name="0335b07" id="0335b07">中。放逸池中。境界恶龙最为大恶。诸风火恶</a><a name="0335b08" id="0335b08">中。放逸之火。与忆念风。最为甚恶。一切闇</a><a name="0335b09" id="0335b09">聚。无量时集。无始来集。放逸闇聚。最为闇冥</a><a name="0335b10" id="0335b10">一切求便。诸恶怨中。放逸大怨。求境界便。最</a><a name="0335b11" id="0335b11">为大恶。诸利刀中。放逸利刀。最为伤害。堕</a><a name="0335b12" id="0335b12">恶道刀。一切大恶毒蛇之中。放逸毒蛇。贪欲</a><a name="0335b13" id="0335b13">之毒。能杀一切愚痴众生毒中最恶。一切怨</a><a name="0335b14" id="0335b14">家。诈亲善中。放逸怨家。诈现亲善。最为大</a><a name="0335b15" id="0335b15">恶。以起一切亲故爱故。一切杻械枷锁及以</a><a name="0335b16" id="0335b16">绳索系缚之中。放逸系缚。最为坚固。过坚</a><a name="0335b17" id="0335b17">难故。一切旷野。无水无树。无果无荫。无量</a><a name="0335b18" id="0335b18">众生。于中遭苦。诸旷野中。放逸旷野。最为</a><a name="0335b19" id="0335b19">大恶。以离乐水。离善人树。离持戒荫。能与</a><a name="0335b20" id="0335b20">世间一切众生无量苦恼。一切不实虚妄见</a><a name="0335b21" id="0335b21">中。妄见为实。如旋火轮。乾闼婆城。鹿爱炎</a><a name="0335b22" id="0335b22">中。放逸虚妄。最为不实。境界乐动。不停不</a><a name="0335b23" id="0335b23">住。无有如实。唯虚妄见。如旋火轮。乾闼婆</a><a name="0335b24" id="0335b24">城。鹿爱炎中。放逸最为虚妄不实。一切崄岸</a><a name="0335b25" id="0335b25">颠坠之中。放逸崄岸。最为可畏。必定当堕</a><a name="0335b26" id="0335b26">大恶道故。汝等天众。当知如是。一切五道所</a><a name="0335b27" id="0335b27">摄众生。以放逸故。三趣众生。行恶业故。堕</a><a name="0335b28" id="0335b28">大恶道。是故一切畏苦恼者。应当勤心舍离</a><a name="0335b29" id="0335b29">放逸。此放逸者一切苦本。尔时天王牟修楼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170335a.htm'><img src='up.gif' border=0></a>
<a href='T170335c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>