<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0453c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷10)</font> 舍身品第二十六 <font face='Arial'>T16, p0453c</h2></font><hr>
<span class='old'>
</a><br><a name="0453b28" id="0453b28">　　夫人白王已　　　举身而躄地</a><br><a name="0453b29" id="0453b29">　　悲痛心闷绝　　　荒迷不觉知</span><br><a name="0453c01" id="0453c01">　　婇女见夫人　　　闷绝在于地</a><br><a name="0453c02" id="0453c02">　　举声皆大哭　　　忧惶失所依</a><br><a name="0453c03" id="0453c03">　　王闻如是语　　　怀忧不自胜</a><br><a name="0453c04" id="0453c04">　　因命诸群臣　　　寻求所爱子</a><br><a name="0453c05" id="0453c05">　　皆共出城外　　　各随处追觅</a><br><a name="0453c06" id="0453c06">　　涕泣问诸人　　　王子今何在</a><br><a name="0453c07" id="0453c07">　　今者为存亡　　　谁知所去处</a><br><a name="0453c08" id="0453c08">　　云何令我见　　　解我忧悲心</a><br><a name="0453c09" id="0453c09">　　诸人悉共传　　　咸言王子死</a><br><a name="0453c10" id="0453c10">　　闻者皆伤悼　　　悲叹苦难裁</a><br><a name="0453c11" id="0453c11">　　尔时大车王　　　悲号从座起</a><br><a name="0453c12" id="0453c12">　　即就夫人处　　　以水洒其身</a><br><a name="0453c13" id="0453c13">　　夫人蒙水洒　　　久乃得醒悟</a><br><a name="0453c14" id="0453c14">　　悲啼以问王　　　我儿今在不</a><br><a name="0453c15" id="0453c15">　　王告夫人曰　　　我已使诸人</a><br><a name="0453c16" id="0453c16">　　四向求王子　　　尚未有消息</a><br><a name="0453c17" id="0453c17">　　王又告夫人　　　汝莫生烦恼</a><br><a name="0453c18" id="0453c18">　　且当自安慰　　　可共出追寻</a><br><a name="0453c19" id="0453c19">　　王即与夫人　　　严驾而前进</a><br><a name="0453c20" id="0453c20">　　号动声凄感　　　忧心若火然</a><br><a name="0453c21" id="0453c21">　　士庶百千万　　　亦随王出城</a><br><a name="0453c22" id="0453c22">　　各欲求王子　　　悲号声不绝</a><br><a name="0453c23" id="0453c23">　　王求爱子故　　　目视于四方</a><br><a name="0453c24" id="0453c24">　　见有一人来　　　被发身涂血</a><br><a name="0453c25" id="0453c25">　　遍体蒙尘土　　　悲哭逆前来</a><br><a name="0453c26" id="0453c26">　　王见是恶相　　　倍复生忧恼</a><br><a name="0453c27" id="0453c27">　　王便举两手　　　哀号不自裁</a><br><a name="0453c28" id="0453c28">　　初有一大臣　　　[<a href='javascript:showpic("images/010366.gif")'>公/心</a>]忙至王所</a><br><a name="0453c29" id="0453c29">　　进白大王曰　　　幸愿勿悲哀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160453b.htm'><img src='up.gif' border=0></a>
<a href='T160454a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>