<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0574 佛说坚固女经 0947c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 574 佛说坚固女经</font> <font face='Arial'>(卷1)</font> <font face='Arial'>T14, p0947c</h2></font><hr>
<span class='old'>
</a><a name="0947b28" id="0947b28">罗汉果。不能广利益众生为大丈夫事。唯有</a><a name="0947b29" id="0947b29">大丈夫具丈夫法者。能多利益无量众生。如</span><a name="0947c01" id="0947c01">坚固女。为自利益及利益一切众生故。发阿</a><a name="0947c02" id="0947c02">耨多罗三藐三菩提心。作是念已即问女言。</a><a name="0947c03" id="0947c03">阿耨多罗三藐三菩提者名为何法。坚固女</a><a name="0947c04" id="0947c04">言。大德舍利弗。阿耨多罗三藐三菩提者。</a><a name="0947c05" id="0947c05">一切法中最上最胜更无过者。是名阿耨多</a><a name="0947c06" id="0947c06">罗三藐三菩提。复次舍利弗。所言阿耨多罗</a><a name="0947c07" id="0947c07">三藐三菩提者。我不见彼法为阿耨多罗三</a><a name="0947c08" id="0947c08">藐三菩提。舍利弗言。若不见有法名阿耨多</a><a name="0947c09" id="0947c09">罗三藐三菩提者。汝云何发菩提心欲觉菩</a><a name="0947c10" id="0947c10">提。女言。欲令行邪道众生住正道故。我发</a><a name="0947c11" id="0947c11">阿耨多罗三藐三菩提心。舍利弗。闻此语已</a><a name="0947c12" id="0947c12">又问女言。佛得阿耨多罗三藐三菩提时。不</a><a name="0947c13" id="0947c13">见法不见道不见果。汝见何利益欲觉菩提。</a><a name="0947c14" id="0947c14">女闻是已。语舍利弗言。如是我得阿耨多罗</a><a name="0947c15" id="0947c15">三藐三菩提时。国土中所有弟子。如舍利弗</a><a name="0947c16" id="0947c16">目犍连等。见此事故我欲觉无上菩提。舍利</a><a name="0947c17" id="0947c17">弗言。妹不可得法中云何欲觉。女言。如是</a><a name="0947c18" id="0947c18">如是。舍利弗。我正欲觉此不可得法。不可</a><a name="0947c19" id="0947c19">得法非得非不得故。以是故我欲觉阿耨多</a><a name="0947c20" id="0947c20">罗三藐三菩提。觉阿耨多罗三藐三菩提已</a><a name="0947c21" id="0947c21">转大法轮。转法轮时。令三千大千世界众生</a><a name="0947c22" id="0947c22">普得闻知。尔时舍利弗问坚固妹言。我云何</a><a name="0947c23" id="0947c23">知汝当来得阿耨多罗三藐三菩提转大法轮</a><a name="0947c24" id="0947c24">时。其声遍满三千大千世界。时坚固女即以</a><a name="0947c25" id="0947c25">右足大指按地。应时三千大千世界地大震</a><a name="0947c26" id="0947c26">动。唯舍利弗所坐之处其地不动。时舍利</a><a name="0947c27" id="0947c27">弗作是念。今此女人作大神通。乃能令此三</a><a name="0947c28" id="0947c28">千大千世界地皆震动。何故唯我坐处其地</a><a name="0947c29" id="0947c29">不动为是佛力为是我力。尔时世尊知舍利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140947b.htm'><img src='up.gif' border=0></a>
<a href='T140948a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>