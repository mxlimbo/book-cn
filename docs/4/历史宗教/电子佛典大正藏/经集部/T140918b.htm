<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0564 佛说转女身经 0918b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 564 佛说转女身经</font> <font face='Arial'>(卷1)</font> <font face='Arial'>T14, p0918b</h2></font><hr>
<span class='old'>
</a><a name="0918a28" id="0918a28">雨颇有分别相不。舍利弗言。其水虽能生长</a><a name="0918a29" id="0918a29">苗稼。而无分别。如是舍利弗。诸佛菩萨。其</span><a name="0918b01" id="0918b01">所说法亦无分别。随诸众生于三乘道善根</a><a name="0918b02" id="0918b02">熟者而调伏之。舍利弗复问女言。云何调伏。</a><a name="0918b03" id="0918b03">其义云何。时女答曰。言调伏者。能观邪道</a><a name="0918b04" id="0918b04">即是正道。是名调伏。所以者何。凡夫颠倒</a><a name="0918b05" id="0918b05">不能正观故不调伏。若观邪道平等之相。不</a><a name="0918b06" id="0918b06">随不愿诸邪道者。是则名为毕竟调伏。又舍</a><a name="0918b07" id="0918b07">利弗。言调伏者。于我无我亦名调伏。所以</a><a name="0918b08" id="0918b08">者何。无我见者。于诸烦恼不爱不起。是名</a><a name="0918b09" id="0918b09">解脱。女问舍利弗言。尊者得解脱耶。舍利</a><a name="0918b10" id="0918b10">弗言。我得解脱。女言。谁缚汝者。言得解脱。</a><a name="0918b11" id="0918b11">舍利弗言。无有缚者而得解脱。而其本性是</a><a name="0918b12" id="0918b12">解脱相。是故我言得解脱耳。女言。若其本</a><a name="0918b13" id="0918b13">性无缚无解。是解脱相。汝何故言我得解脱。</a><a name="0918b14" id="0918b14">舍利弗言。一切诸法皆解脱相。是故我言我</a><a name="0918b15" id="0918b15">得解脱。女言。如尊者舍利弗所言。若知诸</a><a name="0918b16" id="0918b16">法皆解脱相。是则名为究竟解脱。舍利弗言。</a><a name="0918b17" id="0918b17">若诸漏尽阿罗汉所说。汝今所说等无有异。</a><a name="0918b18" id="0918b18">女言。尊者舍利弗。今我亦是漏尽阿罗汉。</a><a name="0918b19" id="0918b19">舍利弗言。以何缘故而作是说。女言。我亦</a><a name="0918b20" id="0918b20">远离一切尘垢。缘觉声闻所有道品。我悉知</a><a name="0918b21" id="0918b21">见而不愿乐。惟求佛智。是故我言。是阿罗</a><a name="0918b22" id="0918b22">汉诸漏已尽。舍利弗言。颇有因缘。而诸菩</a><a name="0918b23" id="0918b23">萨作罗汉耶。女答言有。舍利弗言。以何缘</a><a name="0918b24" id="0918b24">有。女言。若有众生先种善根。应以声闻身</a><a name="0918b25" id="0918b25">得度者。即现声闻身。而作是言。我是阿罗</a><a name="0918b26" id="0918b26">汉。为众生说证罗汉法。是名菩萨作罗汉也。</a><a name="0918b27" id="0918b27">说此法时。二百比丘不受漏法。心得解脱。</a><a name="0918b28" id="0918b28">是诸比丘白佛言。世尊。此女辩才。是佛威</a><a name="0918b29" id="0918b29">神为自力耶。佛言。是佛威神。其女亦自有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140918a.htm'><img src='up.gif' border=0></a>
<a href='T140918c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>