<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0755 佛说净意优婆塞所问经 0589b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 755 佛说净意优婆塞所问经</font> <font face='Arial'>(卷1)</font> <font face='Arial'>T17, p0589b</h2></font><hr>
<span class='old'>
</a><a name="0589a28" id="0589a28">恚之心。生诸过失。由此因缘。身坏命终。堕在</a><a name="0589a29" id="0589a29">恶趣。受地狱苦。地狱报尽。纵得为人。在在所</span><a name="0589b01" id="0589b01">生。相貌丑陋。净意当知。由忿恚因。感丑陋</a><a name="0589b02" id="0589b02">果</a><a name="0589b03" id="0589b03"><p>复次净意。世间一类男子女人不起忿恨嗔</a><a name="0589b04" id="0589b04">恚之心。不生过失。由此因缘。身坏命终。得生</a><a name="0589b05" id="0589b05">善趣。受天人身。天中报尽。来生人间。在在</a><a name="0589b06" id="0589b06">所生。相貌端正。净意当知。由不忿恚因。感端</a><a name="0589b07" id="0589b07">正果</a><a name="0589b08" id="0589b08"><p>复次净意。世间一类男子女人。若见他人所</a><a name="0589b09" id="0589b09">有利养。乃至名闻。诸可意事。即以方便。而为</a><a name="0589b10" id="0589b10">障碍。不令他得。由此因缘。身坏命终。堕在恶</a><a name="0589b11" id="0589b11">趣。受地狱苦。地狱报尽。纵得为人。在在所</a><a name="0589b12" id="0589b12">生。凡所施作。皆不如意。净意当知。由障可</a><a name="0589b13" id="0589b13">意事因。感不如意果</a><a name="0589b14" id="0589b14"><p>复次净意。世间一类男子女人。若见他人所</a><a name="0589b15" id="0589b15">有利养。乃至名闻。诸可意事。不以方便而为</a><a name="0589b16" id="0589b16">障碍。欲令他得。由此因缘。身坏命终。得生善</a><a name="0589b17" id="0589b17">趣。受天人身。天中报尽。来生人间。在在所</a><a name="0589b18" id="0589b18">生。凡所施作。悉得如意。净意当知。由不障他</a><a name="0589b19" id="0589b19">可意事因。感如意果</a><a name="0589b20" id="0589b20"><p>复次净意。世间一类男子女人。于他人所应</a><a name="0589b21" id="0589b21">尊重者。而不尊重。所应恭敬。而不恭敬。所应</a><a name="0589b22" id="0589b22">供养。而不供养。常起我慢。自高其心。由此因</a><a name="0589b23" id="0589b23">缘。身坏命终。堕在恶趣。受地狱苦。地狱报</a><a name="0589b24" id="0589b24">尽。纵得为人。在在所生。常生下族。净意当</a><a name="0589b25" id="0589b25">知。由起我慢自高为因。感下族果</a><a name="0589b26" id="0589b26"><p>复次净意。世间一类男子女人。于他人所应</a><a name="0589b27" id="0589b27">尊重者。即起尊重。所应恭敬。即起恭敬。所应</a><a name="0589b28" id="0589b28">供养。即当供养。不起我慢自高之心。由此因</a><a name="0589b29" id="0589b29">缘。身坏命终。得生善趣。受天人身。天中报<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170589a.htm'><img src='up.gif' border=0></a>
<a href='T170589c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>