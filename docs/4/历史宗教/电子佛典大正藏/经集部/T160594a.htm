<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0594a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷1)</font> 集一切法品第二之一 <font face='Arial'>T16, p0594a</h2></font><hr>
<span class='old'>
</a><a name="0593c28" id="0593c28">种不能生牙。此亦如是。若蕴界处法已现</a><a name="0593c29" id="0593c29">当灭。应知此则无相续生。以无因故。但是</span><a name="0594a01" id="0594a01">自心虚妄所见。复次大慧。若本无有识三缘</a><a name="0594a02" id="0594a02">合生。龟应生毛沙应出油。汝宗则坏。违</a><a name="0594a03" id="0594a03">决定义。所作事业悉空无益。大慧。三合为</a><a name="0594a04" id="0594a04">缘是因果性可说为有。过现未来从无生</a><a name="0594a05" id="0594a05">有。此依住觉想地者。所有理教及自恶</a><a name="0594a06" id="0594a06">见熏习余气。作如是说。大慧。愚痴凡夫恶</a><a name="0594a07" id="0594a07">见所噬邪见迷醉。无智妄称一切智说。大慧。</a><a name="0594a08" id="0594a08">复有沙门婆罗门。观一切法。皆无自性。如</a><a name="0594a09" id="0594a09">空中云。如旋火轮。如乾闼婆城。如幻如焰。</a><a name="0594a10" id="0594a10">如水中月。如梦所见。不离自心。由无始来</a><a name="0594a11" id="0594a11">虚妄见故取以为外。作是观已断分别缘。</a><a name="0594a12" id="0594a12">亦离妄心所取名义。知身及物并所住处一</a><a name="0594a13" id="0594a13">切皆是藏识境界。无能所取及生住灭。如是</a><a name="0594a14" id="0594a14">思惟恒住不舍。大慧。此菩萨摩诃萨不久当</a><a name="0594a15" id="0594a15">得生死涅槃二种平等。大悲方便无功用</a><a name="0594a16" id="0594a16">行。观众生如幻如影从缘而起。知一切</a><a name="0594a17" id="0594a17">境界离心无得。行无相道渐升诸地住三</a><a name="0594a18" id="0594a18">昧境。了达三界皆唯自心。得如幻定绝众</a><a name="0594a19" id="0594a19">影像。成就智慧证无生法。入金刚喻三昧。</a><a name="0594a20" id="0594a20">当得佛身恒住如如。起诸变化力通自</a><a name="0594a21" id="0594a21">在。大慧。方便以为严饰游众佛国。离诸外</a><a name="0594a22" id="0594a22">道及心意识。转依次第成如来身。大慧。菩</a><a name="0594a23" id="0594a23">萨摩诃萨欲得佛身。应当远离蕴界处心</a><a name="0594a24" id="0594a24">因缘所作生住灭法戏论分别。但住心量观</a><a name="0594a25" id="0594a25">察三有无始时来妄习所起。思惟佛地无相</a><a name="0594a26" id="0594a26">无生自证圣法。得心自在无功用行。如如意</a><a name="0594a27" id="0594a27">宝随宜现身。令达唯心渐入诸地。是故</a><a name="0594a28" id="0594a28">大慧。菩萨摩诃萨于自悉檀应善修学</a><a name="0594a29" id="0594a29"><p class='juan'>
大乘入楞伽经卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160593c.htm'><img src='up.gif' border=0></a>
<a href='T160594b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>