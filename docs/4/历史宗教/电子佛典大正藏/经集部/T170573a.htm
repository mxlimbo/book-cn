<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0751a 佛说五无反复经 0573a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 751a 佛说五无反复经</font> <font face='Arial'>(卷1)</font> <font face='Arial'>T17, p0573a</h2></font><hr>
<span class='old'>
<p><p></span><a name="0573a01" id="0573a01"></a><a name="0573a02" id="0573a02"><p><b>　　<A NAME="n259"></A>No. 751</b></a><a name="0573a03" id="0573a03"><p class='juan'>
佛说五无反复经</p>
</a><a name="0573a04" id="0573a04"></a><a name="0573a05" id="0573a05"><p><span class='byline'>　　　　宋居士沮渠京声译</span><br></a><a name="0573a06" id="0573a06"><p>闻如是。一时佛在舍卫国。与千二百五十比</a><a name="0573a07" id="0573a07">丘俱。时有一梵志。从罗阅只国来。闻舍卫国</a><a name="0573a08" id="0573a08">人慈孝顺奉经修道。敬事三尊。便到舍卫国。</a><a name="0573a09" id="0573a09">见父子二人耕地。毒蛇螫杀其子。其父故耕</a><a name="0573a10" id="0573a10">不看其子。亦不啼哭梵志问曰。此是谁儿。耕</a><a name="0573a11" id="0573a11">者答言。是我之子。梵志问曰。是卿之子。何不</a><a name="0573a12" id="0573a12">啼哭。故耕如故。其人答曰。人生有死。物成有</a><a name="0573a13" id="0573a13">败。善者有报。恶者有对。忧愁不乐。啼哭懊</a><a name="0573a14" id="0573a14">恼。何益死者。卿今入城。吾家某处。愿过语</a><a name="0573a15" id="0573a15">之。吾子已死。但持一人食来。梵志自念。此是</a><a name="0573a16" id="0573a16">何人。而无反复。子死在地。情不忧愁。而反索</a><a name="0573a17" id="0573a17">食。此人不慈。无有是比。梵志入城。诣耕者</a><a name="0573a18" id="0573a18">家。见死儿母。即便说云卿子已死。其父寄信</a><a name="0573a19" id="0573a19">但持一人食来。何以不念子耶。儿母即为梵</a><a name="0573a20" id="0573a20">志说譬喻言。儿来托生。我亦不唤。儿今自去。</a><a name="0573a21" id="0573a21">非我能留。譬如行客来过主人。客今自去。何</a><a name="0573a22" id="0573a22">能得留。我之母子。亦复如是。去住进止。非我</a><a name="0573a23" id="0573a23">之力。随其本行。不能得留。愁忧啼哭。何益死</a><a name="0573a24" id="0573a24">者。复语其姊。卿弟已死。何不啼哭。姊为梵志</a><a name="0573a25" id="0573a25">说譬喻言。我之兄弟。譬如巧师入山斫木。缚</a><a name="0573a26" id="0573a26">作大筏。安置水中。卒遇大风。吹筏散失。随水</a><a name="0573a27" id="0573a27">流去。前后分张。不相顾望。我弟亦尔。因缘和</a><a name="0573a28" id="0573a28">会。同一家生。随命长短。生死无常。合会有</a><a name="0573a29" id="0573a29">离。我弟命尽。随其本行。不能得留。愁忧啼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170572c.htm'><img src='up.gif' border=0></a>
<a href='T170573b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>