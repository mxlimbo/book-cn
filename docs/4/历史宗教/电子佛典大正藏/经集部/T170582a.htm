<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0754 佛说未曾有因缘经 0582a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 754 佛说未曾有因缘经</font> <font face='Arial'>(卷2)</font> <font face='Arial'>T17, p0582a</h2></font><hr>
<span class='old'>
</a><a name="0581c28" id="0581c28">以为食资。令施主檀越灭罪生福。世世所生。</a><a name="0581c29" id="0581c29">所愿从心。汝今罪重。应以家中一切所有诸</span><a name="0582a01" id="0582a01">珍宝物。布施五百大婆罗门。诸婆罗门得布</a><a name="0582a02" id="0582a02">施已。当为咒愿。令汝后生常得大富。欲灭</a><a name="0582a03" id="0582a03">罪者。于恒水边。积薪自烧。诸婆罗门。当复</a><a name="0582a04" id="0582a04">咒愿。令汝前身所造一切轻重过罪。一时灭</a><a name="0582a05" id="0582a05">尽。后世更生。无复余殃。父母兄弟夫婿儿子。</a><a name="0582a06" id="0582a06">寿命无量。快乐无极。于是提违。便许可之。决</a><a name="0582a07" id="0582a07">定开心。当自烧身。便敕家奴。将十乘车。入山</a><a name="0582a08" id="0582a08">伐樵。规以自烧</a><a name="0582a09" id="0582a09"><p>尔时国中。有一道人。名钵底婆(齐言辩才)。精进</a><a name="0582a10" id="0582a10">持戒。多闻智慧。常以慈心。教化天下。令改邪</a><a name="0582a11" id="0582a11">就正舍恶修善。传闻提违欲自烧身。心生怜</a><a name="0582a12" id="0582a12">愍。往诣其所。问提违言。办具薪火。欲何所</a><a name="0582a13" id="0582a13">为。提违答言。欲自烧身灭除殃罪。辩才答曰。</a><a name="0582a14" id="0582a14">汝身罪业。随逐精神。不与身合。徒苦烧身。</a><a name="0582a15" id="0582a15">安能灭罪。夫人祸福。随心而起。心念善故。受</a><a name="0582a16" id="0582a16">报亦善。心念恶故。受恶果报。心念苦乐。受报</a><a name="0582a17" id="0582a17">亦尔。如人饿死。则作饿鬼。苦恼死者。受苦恼</a><a name="0582a18" id="0582a18">报。欢喜死者。受欢喜报。安隐快乐。果报亦</a><a name="0582a19" id="0582a19">尔。汝今云何。于苦恼中。求欲灭罪。望善报</a><a name="0582a20" id="0582a20">也。幸可不须。于理不通</a><a name="0582a21" id="0582a21"><p>复次提违。如困病人。为苦所逼。若有恶人。来</a><a name="0582a22" id="0582a22">至其所。呵骂病人。以手抟耳。于意云何。尔时</a><a name="0582a23" id="0582a23">病人。宁有善心。无忿恼不。提违答言。其人困</a><a name="0582a24" id="0582a24">病。未见人时。常怀忿恼。况被抟耳。而当无</a><a name="0582a25" id="0582a25">忿。辩才告曰。汝今如是。先身罪故。守穷抱</a><a name="0582a26" id="0582a26">厄。常怀忧恼。复欲烧身。欲离忧恼。当可得</a><a name="0582a27" id="0582a27">不。如困病人。得人呵骂。尚增苦恼。百千万</a><a name="0582a28" id="0582a28">倍。况自烧身。猛炎起时。身体焦烂。气息未</a><a name="0582a29" id="0582a29">绝。心未坏故。当尔之时。身心被煮。神识未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170581c.htm'><img src='up.gif' border=0></a>
<a href='T170582b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>