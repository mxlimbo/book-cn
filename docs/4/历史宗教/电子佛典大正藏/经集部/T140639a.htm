<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0481 持人菩萨经 0639a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 481 持人菩萨经</font> <font face='Arial'>(卷4)</font> 宝光菩萨品第十二 <font face='Arial'>T14, p0639a</h2></font><hr>
<span class='old'>
</a><a name="0638c28" id="0638c28">道。成最正觉</a><a name="0638c29" id="0638c29"><p><b>　　<A NAME="n327"></A>持人菩萨经宝光菩萨品第十二</b></span><a name="0639a01" id="0639a01"><p>佛告持人。乃往过去无央数劫不可称计悬</a><a name="0639a02" id="0639a02">旷无限。尔时于世有佛。号紫金山王如来至</a><a name="0639a03" id="0639a03">真等正觉明行成为善逝世间解无上士道法</a><a name="0639a04" id="0639a04">御天人师为佛世尊。其紫金山王如来寿住</a><a name="0639a05" id="0639a05">五劫。诸声闻众不可计数。诸菩萨会亦不可</a><a name="0639a06" id="0639a06">限。无能称了知其多少。其土炽盛。风雨时节</a><a name="0639a07" id="0639a07">五谷丰熟。人民安宁强不凌弱。各得其所心</a><a name="0639a08" id="0639a08">行平等。饮食消化不以为病。淫怒痴薄善自</a><a name="0639a09" id="0639a09">修身。家居义教顺律清净。彼时如来。为诸菩</a><a name="0639a10" id="0639a10">萨一切众生。决诸疑网令无怀恨。颁宣菩萨</a><a name="0639a11" id="0639a11">道法之藏。时有菩萨名曰宝光。闻佛说是诸</a><a name="0639a12" id="0639a12">菩萨业。解阴衰入诸种十八。十二缘起。诸</a><a name="0639a13" id="0639a13">根意止。八正道行。世俗度世。有为无为。即</a><a name="0639a14" id="0639a14">辄奉受。如是精进十二亿岁。未曾发起淫怒</a><a name="0639a15" id="0639a15">痴心。不贪利养饮食衣服床蓐卧具病瘦医</a><a name="0639a16" id="0639a16">药。惟心精修。入如是像晓了思惟。常修精</a><a name="0639a17" id="0639a17">进尽其形寿。净修梵行在其佛所。寿终之后</a><a name="0639a18" id="0639a18">还生本土。在于人间适生堕地。便复出家复</a><a name="0639a19" id="0639a19">受学斯。如是像法晓了奉行。复在于彼六十</a><a name="0639a20" id="0639a20">亿岁。净修梵行心不舍远。如是像法慕求不</a><a name="0639a21" id="0639a21">废。复寿终竟还生佛国。其紫金山王如来续</a><a name="0639a22" id="0639a22">存。复在其所净修梵行。一一劫中。五返生没</a><a name="0639a23" id="0639a23">终而复始。其紫金山王如来至真。临欲灭度</a><a name="0639a24" id="0639a24">终五劫已。因是景模博闻无量。晓了诸法。于</a><a name="0639a25" id="0639a25">五劫中所可闻受。观已从佛咨讲解者。逮其</a><a name="0639a26" id="0639a26">意力观戴如来。便为众生一一敷演。开发无</a><a name="0639a27" id="0639a27">量人。皆发无上正真道意。佛灭度后正法住</a><a name="0639a28" id="0639a28">世一劫。复五百返往来周旋。生于人间常</a><a name="0639a29" id="0639a29">出家学。奉是景模晓了正典。化无央数不可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140638c.htm'><img src='up.gif' border=0></a>
<a href='T140639b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>