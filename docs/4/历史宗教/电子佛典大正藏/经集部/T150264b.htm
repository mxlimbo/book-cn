<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0264b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷3)</font> <font face='Arial'>T15, p0264b</h2></font><hr>
<span class='old'>
</a><a name="0264a28" id="0264a28">达闻佛说此。豁然意解。应时即得阿罗汉道。</a><a name="0264a29" id="0264a29">三明六通。具八解脱。即于佛前。踊身空中。作</span><a name="0264b01" id="0264b01">十八变。作十八变已。从空中下。顶礼佛足。白</a><a name="0264b02" id="0264b02">言。世尊。如来今者为我宣说往昔因缘。及说</a><a name="0264b03" id="0264b03">慈心。广演四谛。我因佛力。寻时即破三界结</a><a name="0264b04" id="0264b04">业。成阿罗汉。唯愿天尊。为未来世浊恶众</a><a name="0264b05" id="0264b05">生。恶业罪故。生五浊世。如此众生。若修头陀</a><a name="0264b06" id="0264b06">行诸禅定。得阿那含。如我心疑停住不行。当</a><a name="0264b07" id="0264b07">修何法得离苦际</a><a name="0264b08" id="0264b08"><p>佛告阿只达。谛听谛听当善思之。如来今者</a><a name="0264b09" id="0264b09">因汝阿只达。普为未来世一切众生。广说</a><a name="0264b10" id="0264b10">从阿那含至阿罗汉。于其中间。所有微细一</a><a name="0264b11" id="0264b11">切境界。当自分别。若风病多者。入风大定时。</a><a name="0264b12" id="0264b12">因风大故。喜发狂病。当教观佛。教观佛者。教</a><a name="0264b13" id="0264b13">观如来十力四无所畏。十八不共法。大慈大</a><a name="0264b14" id="0264b14">悲。三念处法。观此法时。自然得见无量色身。</a><a name="0264b15" id="0264b15">微细妙相好。或有诸佛。飞腾空中。作十八变。</a><a name="0264b16" id="0264b16">或有诸佛。一一相好。普现无量百千变化。见</a><a name="0264b17" id="0264b17">此事时。当起恭敬供养之心。作香华想。普散</a><a name="0264b18" id="0264b18">诸佛。然后复当自思惟言。我今身中五阴四</a><a name="0264b19" id="0264b19">大。皆悉无常。生灭不住。结使枝条。及使根</a><a name="0264b20" id="0264b20">本。皆悉无常。我所念者。念佛十力四无所畏</a><a name="0264b21" id="0264b21">十八不共大慈大悲。如是功德。庄严色身。</a><a name="0264b22" id="0264b22">犹如宝瓶盛如意宝珠。宝珠力故。映饰此</a><a name="0264b23" id="0264b23">瓶。珠无我所。瓶亦无住。但为众生。佛亦如</a><a name="0264b24" id="0264b24">是。无有色性及与色像。解脱清净。云何我今</a><a name="0264b25" id="0264b25">谛观如来十力。是处非处力。乃至漏尽力。十</a><a name="0264b26" id="0264b26">八不共法。大慈大悲。云何更见无量色像。作</a><a name="0264b27" id="0264b27">此想已。见真金像。满娑婆世界。行住坐卧四</a><a name="0264b28" id="0264b28">威仪中。皆说苦空无常无我。虽见此事。复</a><a name="0264b29" id="0264b29">当起意想。是诸佛皆是戒定慧解脱解脱知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150264a.htm'><img src='up.gif' border=0></a>
<a href='T150264c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>