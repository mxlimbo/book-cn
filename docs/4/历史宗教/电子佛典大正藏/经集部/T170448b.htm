<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0723 分别业报略经 0448b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 723 分别业报略经</font> <font face='Arial'>(卷1)</font> <font face='Arial'>T17, p0448b</h2></font><hr>
<span class='old'>
</a><br><a name="0448a28" id="0448a28">　　而以广行施　　　性乐心轻躁</a><br><a name="0448a29" id="0448a29">　　生为负多鬼　　　多嗔性难满</span><br><a name="0448b01" id="0448b01">　　好乐修布施　　　嗜酒喜歌舞</a><br><a name="0448b02" id="0448b02">　　后生作地神　　　舆乘献父母</a><br><a name="0448b03" id="0448b03">　　给施亲善人　　　禀性多悭吝</a><br><a name="0448b04" id="0448b04">　　生作游空神　　　宅舍乘饮食</a><br><a name="0448b05" id="0448b05">　　以此修惠施　　　生作虚空神</a><br><a name="0448b06" id="0448b06">　　常与宫殿俱　　　我已略分别</a><br><a name="0448b07" id="0448b07">　　畜生饿鬼趣　　　今当次第说</a><br><a name="0448b08" id="0448b08">　　善道人天果　　　修种种净行</a><br><a name="0448b09" id="0448b09">　　后生善趣中　　　随业受果报</a><br><a name="0448b10" id="0448b10">　　今当如实说　　　天人阿修罗</a><br><a name="0448b11" id="0448b11">　　欲求长寿者　　　不害生为本</a><br><a name="0448b12" id="0448b12">　　慧者应当知　　　慈愍不害生</a><br><a name="0448b13" id="0448b13">　　乐修诸功德　　　坚固不倾动</a><br><a name="0448b14" id="0448b14">　　所生离诸难　　　于诸群生类</a><br><a name="0448b15" id="0448b15">　　不捶打系缚　　　由斯不恼业</a><br><a name="0448b16" id="0448b16">　　所生常无病　　　未曾修布施</a><br><a name="0448b17" id="0448b17">　　亦不盗他财　　　所生常短乏</a><br><a name="0448b18" id="0448b18">　　多求而少获　　　能广行布施</a><br><a name="0448b19" id="0448b19">　　而复夺他物　　　所生常得财</a><br><a name="0448b20" id="0448b20">　　随得寻复失　　　常不盗他物</a><br><a name="0448b21" id="0448b21">　　时复行少施　　　方便获财利</a><br><a name="0448b22" id="0448b22">　　所得恒不失　　　常不盗他物</a><br><a name="0448b23" id="0448b23">　　兼复广行施　　　所生辄大富</a><br><a name="0448b24" id="0448b24">　　得财常不失　　　决定修斋戒</a><br><a name="0448b25" id="0448b25">　　所生遇正法　　　众见悉爱乐</a><br><a name="0448b26" id="0448b26">　　名闻普流布　　　身心常安乐</a><br><a name="0448b27" id="0448b27">　　易满知止足　　　夷泰无忧恼</a><br><a name="0448b28" id="0448b28">　　质直修正行　　　欲报所生恩</a><br><a name="0448b29" id="0448b29">　　信心修福业　　　随其所生处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170448a.htm'><img src='up.gif' border=0></a>
<a href='T170448c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>