<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0298c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷4)</font> <font face='Arial'>T16, p0298c</h2></font><hr>
<span class='old'>
</a><a name="0298b28" id="0298b28"><p>复次善男子。菩萨成就十种法。等如于风何</a><a name="0298b29" id="0298b29">等为十。一者等于风行无有处所。二者等风所</span><a name="0298c01" id="0298c01">行究竟不尽。三者能得摧破有情我慢山峰。</a><a name="0298c02" id="0298c02">四者能得起于大法云雨。五者能得除灭一</a><a name="0298c03" id="0298c03">切有情烦惑热恼。六者能普施与一切有情等</a><a name="0298c04" id="0298c04">流净法。出息入息活命善巧。七者能持无量</a><a name="0298c05" id="0298c05">大法云雨。八者能得安立最胜大法。一切宫</a><a name="0298c06" id="0298c06">殿种种庄严。九者能于众会决定演说种种</a><a name="0298c07" id="0298c07">妙法。犹如风吹诸劫波树。适意之花如雨而</a><a name="0298c08" id="0298c08">下。十者于阿僧祇劫。积集无量清净法轮。及</a><a name="0298c09" id="0298c09">三摩地解脱总持。于彼大海苏迷卢山。轮围</a><a name="0298c10" id="0298c10">山等之所围绕众会之处。若有众生堪应调</a><a name="0298c11" id="0298c11">伏可成熟者。发智风轮转灭所依一切无余。</a><a name="0298c12" id="0298c12">善男子。云何等于风行无有处所。善男子。譬</a><a name="0298c13" id="0298c13">如风行于一切处无有住着亦无处所。无所</a><a name="0298c14" id="0298c14">依止亦无色相能作自事。谓令一切宫室苏</a><a name="0298c15" id="0298c15">迷卢山及诸海等有所动摇。皆得成办能令</a><a name="0298c16" id="0298c16">他见。菩萨亦复如是。行一切处得无所著。何</a><a name="0298c17" id="0298c17">者是一切处。谓蕴界处。一切法中蕴。谓色蕴</a><a name="0298c18" id="0298c18">受蕴想蕴行蕴识蕴。界谓眼界色界眼识界。</a><a name="0298c19" id="0298c19">耳界声界耳识界。鼻界香界鼻识界。舌界味</a><a name="0298c20" id="0298c20">界舌识界。身界触界身识界。意界法界意识</a><a name="0298c21" id="0298c21">界。处谓眼处色处耳处声处鼻处香处舌处味</a><a name="0298c22" id="0298c22">处身处触处意处法处。菩萨又于世出世法。</a><a name="0298c23" id="0298c23">一切天人富贵炽盛。转轮圣王。释梵护世大</a><a name="0298c24" id="0298c24">自在天。及声闻缘觉诸地菩萨。乃至一切智</a><a name="0298c25" id="0298c25">中于此诸处得无所著。又能远离非有非无。</a><a name="0298c26" id="0298c26">非一性。非异性。非真实性。非虚妄性等。无量</a><a name="0298c27" id="0298c27">分别之所分别。以无有所缘故。然菩萨所行</a><a name="0298c28" id="0298c28">解脱无碍。复能示现普遍十方无量无边诸</a><a name="0298c29" id="0298c29">世界中。现作释梵护世等身。为欲饶益一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160298b.htm'><img src='up.gif' border=0></a>
<a href='T160299a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>