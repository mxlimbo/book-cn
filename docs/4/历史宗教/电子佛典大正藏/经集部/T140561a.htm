<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0561a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷1)</font> 显不思议方便善巧品第二 <font face='Arial'>T14, p0561a</h2></font><hr>
<span class='old'>
</a><a name="0560c28" id="0560c28">念念不住。是身无主为如地。是身无我</a><a name="0560c29" id="0560c29">为如水。是身无有情为如火。是身无命</span><a name="0561a01" id="0561a01">者为如风。是身无有补特伽罗与虚空</a><a name="0561a02" id="0561a02">等。是身不实四大为家。是身为空离我</a><a name="0561a03" id="0561a03">我所。是身无知如草木等。是身无作风力</a><a name="0561a04" id="0561a04">所转。是身不净秽恶充满。是身虚伪虽假</a><a name="0561a05" id="0561a05">覆蔽饮食将养必归磨灭。是身多患四百四</a><a name="0561a06" id="0561a06">病之所集成。是身易坏如水隧级。常为朽</a><a name="0561a07" id="0561a07">老之所逼迫。是身无定为要当死。是身如</a><a name="0561a08" id="0561a08">怨害周遍毒蛇之所充满。是身如空聚诸</a><a name="0561a09" id="0561a09">蕴界处所共合成。诸仁者。于如是身应生</a><a name="0561a10" id="0561a10">厌离。于如来身应起欣乐。所以者何。如</a><a name="0561a11" id="0561a11">来身者。无量善法共所集成。从修无量殊</a><a name="0561a12" id="0561a12">胜福德智慧所生。从修无量胜戒定慧解</a><a name="0561a13" id="0561a13">脱解脱知见所生。从修慈悲喜舍所生。</a><a name="0561a14" id="0561a14">从修布施调伏寂静戒忍精进静虑解脱等</a><a name="0561a15" id="0561a15">持等至般若方便愿力智生。从修一切到彼</a><a name="0561a16" id="0561a16">岸生。修六通生。修三明生。修三十七菩</a><a name="0561a17" id="0561a17">提分生。修止观生。从修十力四无畏生。</a><a name="0561a18" id="0561a18">从修十八不共法生。从断一切不善法集</a><a name="0561a19" id="0561a19">一切善法生。从修谛实不放逸生。从修</a><a name="0561a20" id="0561a20">无量清净业生。诸仁者。如来之身功德</a><a name="0561a21" id="0561a21">如是。汝等皆应发心求证。汝等欲得如是</a><a name="0561a22" id="0561a22">之身息除一切有情病者。当发阿耨多罗</a><a name="0561a23" id="0561a23">三藐三菩提心。是无垢称。为诸集会来问疾</a><a name="0561a24" id="0561a24">者如应说法。令无数千人皆发阿耨多罗三</a><a name="0561a25" id="0561a25">藐三菩提心</a><a name="0561a26" id="0561a26"><p class='juan'>
说无垢称经卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140560c.htm'><img src='up.gif' border=0></a>
<a href='T140561b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>