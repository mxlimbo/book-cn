<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0559c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷1)</font> 序品第一 <font face='Arial'>T14, p0559c</h2></font><hr>
<span class='old'>
</a><a name="0559b28" id="0559b28">菩萨证得大菩提时。通达一切念住正断神</a><a name="0559b29" id="0559b29">足根力觉支道支圆满有情来生其国修回</span><a name="0559c01" id="0559c01">向土。是为菩萨严净佛土。菩萨证得大菩</a><a name="0559c02" id="0559c02">提时。其国具足众德庄严。善说息除八无暇</a><a name="0559c03" id="0559c03">土。是为菩萨严净佛土。菩萨证得大菩提</a><a name="0559c04" id="0559c04">时。其国永离恶趣无暇。自守戒行不讥彼土。</a><a name="0559c05" id="0559c05">是为菩萨严净佛土。菩萨证得大菩提时。</a><a name="0559c06" id="0559c06">其国无有犯禁之名。十善业道极清净土。是</a><a name="0559c07" id="0559c07">为菩萨严净佛土。菩萨证得大菩提时。寿</a><a name="0559c08" id="0559c08">量决定大富梵行。所言诚谛常以软语眷属</a><a name="0559c09" id="0559c09">不离。善宣密意离诸贪欲心无嗔恚。正见有</a><a name="0559c10" id="0559c10">情来生其国</a><a name="0559c11" id="0559c11"><p>诸善男子。如是菩萨随发菩提心则有纯</a><a name="0559c12" id="0559c12">净意乐。随其纯净意乐则有妙善加行。随</a><a name="0559c13" id="0559c13">其妙善加行则有增上意乐。随其增上意</a><a name="0559c14" id="0559c14">乐则有止息。随其止息则有发起。随其发</a><a name="0559c15" id="0559c15">起则有回向。随其回向则有寂静。随其寂</a><a name="0559c16" id="0559c16">静则有清净有情。随其清净有情则有严</a><a name="0559c17" id="0559c17">净佛土。随其严净佛土则有清净法教。随</a><a name="0559c18" id="0559c18">其清净法教即有清净妙福。随其清净妙</a><a name="0559c19" id="0559c19">福则有清净妙慧。随其清净妙慧则有清</a><a name="0559c20" id="0559c20">净妙智。随其清净妙智则有清净妙行。随</a><a name="0559c21" id="0559c21">其清净妙行则有清净自心。随其清净自</a><a name="0559c22" id="0559c22">心则有清净诸妙功德</a><a name="0559c23" id="0559c23"><p>诸善男子。是故菩萨若欲勤修严净佛土。</a><a name="0559c24" id="0559c24">先应方便严净自心。所以者何。随诸菩萨</a><a name="0559c25" id="0559c25">自心严净。即得如是严净佛土</a><a name="0559c26" id="0559c26"><p>尔时舍利子。承佛威神作如是念。若诸菩</a><a name="0559c27" id="0559c27">萨心严净故佛土严净。而我世尊行菩萨时。</a><a name="0559c28" id="0559c28">心不严净故。是佛土杂秽若此。佛知其念</a><a name="0559c29" id="0559c29">即告之言。于意云何。世间日月岂不净耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140559b.htm'><img src='up.gif' border=0></a>
<a href='T140560a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>