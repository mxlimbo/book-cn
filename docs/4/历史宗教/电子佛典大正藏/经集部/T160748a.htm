<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0748a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷1)</font> 密严道场品第一 <font face='Arial'>T16, p0748a</h2></font><hr>
<span class='old'>
</a><a name="0747c28" id="0747c28">觉所行之境。与诸修习胜瑜伽者。十亿佛刹</a><a name="0747c29" id="0747c29">微尘数等菩萨摩诃萨俱。其名曰摧一切外</span><a name="0748a01" id="0748a01">道异论菩萨摩诃萨。大慧菩萨摩诃萨。一切</a><a name="0748a02" id="0748a02">佛法如实见菩萨摩诃萨。圣观自在菩萨摩</a><a name="0748a03" id="0748a03">诃萨。得大势菩萨摩诃萨神通王菩萨摩诃</a><a name="0748a04" id="0748a04">萨。曼殊室利菩萨摩诃萨。金刚藏菩萨摩诃</a><a name="0748a05" id="0748a05">萨。解脱月菩萨摩诃萨。持进菩萨摩诃萨而</a><a name="0748a06" id="0748a06">为上首。皆超三界心意识境智成身。转于</a><a name="0748a07" id="0748a07">所依成就如幻。首楞严法云三摩地。无量诸</a><a name="0748a08" id="0748a08">佛手灌其顶。处离三有莲华宫</a><a name="0748a09" id="0748a09"><p>尔时如来应正遍知。从现法乐住自觉圣智</a><a name="0748a10" id="0748a10">甚深境界。微妙奋迅无量众色之所现显三</a><a name="0748a11" id="0748a11">摩地起。出帝雷光妙庄严殿。与诸菩萨入于</a><a name="0748a12" id="0748a12">无垢月藏殿中。升密严场师子之座。世尊坐</a><a name="0748a13" id="0748a13">已观察四方。从眉间珠髻光明庄严。出于无</a><a name="0748a14" id="0748a14">量百千净光。围绕交映成光明网。是光网流</a><a name="0748a15" id="0748a15">照之时。一切佛刹庄严之相分明显现。如一</a><a name="0748a16" id="0748a16">佛刹余诸佛土。严饰细妙同于微尘。密严世</a><a name="0748a17" id="0748a17">界超诸佛国。远离星宿及日月。如无为性不</a><a name="0748a18" id="0748a18">同微尘。此密严中佛及弟子。并余世界来此</a><a name="0748a19" id="0748a19">会者。当如涅槃及以虚空非择灭性</a><a name="0748a20" id="0748a20"><p>尔时世尊。现彼世界佛及菩萨。威神功德胜</a><a name="0748a21" id="0748a21">妙事已。复以佛眼遍视十方诸菩萨众。告一</a><a name="0748a22" id="0748a22">切佛法如实见菩萨摩诃萨言。如实见今此</a><a name="0748a23" id="0748a23">世界名曰密严。是中菩萨悉于欲色无色无想</a><a name="0748a24" id="0748a24">有情之处。以三摩地力生智慧火。焚烧色<span class='corr'>贪</span></a><a name="0748a25" id="0748a25">及以无明。转所依止得意成身。神足力通以</a><a name="0748a26" id="0748a26">为严饰。无窍隙无骨体。犹如日月摩尼电光。</a><a name="0748a27" id="0748a27">帝弓珊瑚纥利多罗。黄金瞻卜孔雀花月镜</a><a name="0748a28" id="0748a28">中之像。如是色身住于诸地修无漏因。由三</a><a name="0748a29" id="0748a29">摩地而得自在。十无尽愿及以回向。获殊胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160747c.htm'><img src='up.gif' border=0></a>
<a href='T160748b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>