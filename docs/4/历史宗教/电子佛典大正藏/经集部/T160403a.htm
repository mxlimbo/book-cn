<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0403a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷1)</font> <font face='Arial'>T16, p0403a</h2></font><hr>
<span class='old'>
<p><p></span><a name="0403a01" id="0403a01"></a><a name="0403a02" id="0403a02"><p><b>　　<A NAME="n207"></A>No. 665 [Nos. 663, 664]</b></a><a name="0403a03" id="0403a03"><p class='juan'>
金光明最胜王经卷第一</p>
</a><a name="0403a04" id="0403a04"></a><a name="0403a05" id="0403a05"><p><span class='byline'>　　　　大唐三藏沙门义净奉　制译</span><br></a><a name="0403a06" id="0403a06"><p><b>　　<A NAME="n209"></A>序品第一</b></a><a name="0403a07" id="0403a07"><p>如是我闻。一时薄伽梵。在王舍城鹫峰山</a><a name="0403a08" id="0403a08">顶。于最清净甚深法界。诸佛之境如来所居。</a><a name="0403a09" id="0403a09">与大苾刍众九万八千人。皆是阿罗汉。能</a><a name="0403a10" id="0403a10">善调伏如大象王。诸漏已除。无复烦恼。心</a><a name="0403a11" id="0403a11">善解脱。慧善解脱。所作已毕。舍诸重担。逮</a><a name="0403a12" id="0403a12">得己利。尽诸有结。得大自在。住清净戒。善</a><a name="0403a13" id="0403a13">巧方便。智慧庄严。证八解脱。已到彼岸。其</a><a name="0403a14" id="0403a14">名曰具寿阿若憍陈如。具寿阿说侍多。具</a><a name="0403a15" id="0403a15">寿婆湿波。具寿摩诃那摩。具寿婆帝利迦。</a><a name="0403a16" id="0403a16">大迦摄波。优楼频螺迦摄。伽耶迦摄。那</a><a name="0403a17" id="0403a17">提迦摄。舍利子。大目干连。惟阿难陀住于</a><a name="0403a18" id="0403a18">学地。如是等诸大声闻。各于晡时从定而</a><a name="0403a19" id="0403a19">起。往诣佛所。顶礼佛足。右绕三匝。退坐一</a><a name="0403a20" id="0403a20">面</a><a name="0403a21" id="0403a21"><p>复有菩萨摩诃萨。百千万亿人俱。有大威</a><a name="0403a22" id="0403a22">德。如大龙王。名称普闻。众所知识。施戒清</a><a name="0403a23" id="0403a23">净。常乐奉持。忍行精勤。经无量劫。超诸静</a><a name="0403a24" id="0403a24">卢。系念现前。开阐慧门。善修方便。自在游</a><a name="0403a25" id="0403a25">戏。微妙神通。逮得总持。辩才无尽。断诸</a><a name="0403a26" id="0403a26">烦恼。累染皆亡。不久当成一切种智。降魔</a><a name="0403a27" id="0403a27">军众。而击法鼓。制诸外道。令起净心。转</a><a name="0403a28" id="0403a28">妙法轮。度人天众。十方佛土悉已庄严。六趣</a><a name="0403a29" id="0403a29">有情无不蒙益。成就大智。具足大忍。住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160402a.htm'><img src='up.gif' border=0></a>
<a href='T160403b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>