<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0815 佛升忉利天为母说法经 0795a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 815 佛升忉利天为母说法经</font> <font face='Arial'>(卷2)</font> <font face='Arial'>T17, p0795a</h2></font><hr>
<span class='old'>
</a><a name="0794c28" id="0794c28">言辞无所言者。乃为信乐。彼则未曾无欢豫</a><a name="0794c29" id="0794c29">信也。亦无结恨。是故天子。假使有人求欢豫</span><a name="0795a01" id="0795a01">信。便当修行无言辞法。所精进行如无所行。</a><a name="0795a02" id="0795a02">亦无不行无忧无喜。所以者何。其法界者亦</a><a name="0795a03" id="0795a03">无有行。亦不不行不进不怠。月上天子谓月</a><a name="0795a04" id="0795a04">氏曰。所可名曰菩萨学者为何谓乎。月氏答</a><a name="0795a05" id="0795a05">曰。所谓菩萨学者。则无有身亦不护体。又无</a><a name="0795a06" id="0795a06">有舌亦不护口。又无有心亦不护意。是为菩</a><a name="0795a07" id="0795a07">萨第一之学也。所谓学者其无所受亦无所</a><a name="0795a08" id="0795a08">行。若无所起亦无不起。是为菩萨学也。又复</a><a name="0795a09" id="0795a09">问曰。仁者。学斯如来授决乎。答曰。天子。吾</a><a name="0795a10" id="0795a10">不学此而见授决。所以者何。学如此者不得</a><a name="0795a11" id="0795a11">吾我及我所耶。其不念知有所学斯名曰学</a><a name="0795a12" id="0795a12">也。天上世间不能得短亦无有失。若有念言</a><a name="0795a13" id="0795a13">我有所学。则不为趣于正业也。不逮平等。</a><a name="0795a14" id="0795a14">用自谓言我所学故。又问曰。以何等事谓逮</a><a name="0795a15" id="0795a15">平等也。答曰。天子。假使行者不上不下不处</a><a name="0795a16" id="0795a16">中间。不着所行不有所作。有所行者而无所</a><a name="0795a17" id="0795a17">造是菩萨行。其作斯念是为尊法此卑贱法</a><a name="0795a18" id="0795a18">于斯诸法。晓了平等不为二念。如是行者谓</a><a name="0795a19" id="0795a19">逮平等。又问曰。于今仁者。逮何等法乃为如</a><a name="0795a20" id="0795a20">来所见授决。月氏答曰。亦不蠲除凡夫之法。</a><a name="0795a21" id="0795a21">亦不逮成诸佛之法。如来以此授吾之决。吾</a><a name="0795a22" id="0795a22">于是法无所断除。又于诸法亦无所得故见</a><a name="0795a23" id="0795a23">授决。又问曰。计如是者愚冥凡夫悉当得决。</a><a name="0795a24" id="0795a24">所以者何。亦不蠲除凡夫之法。斯则名曰为</a><a name="0795a25" id="0795a25">凡夫矣焉致佛法。又重问曰。何故解凡夫法</a><a name="0795a26" id="0795a26">乎。月氏答曰。吾以空义为诸法界解佛法耳。</a><a name="0795a27" id="0795a27">其本际者实无有本也。谓空法界可灭乎。答</a><a name="0795a28" id="0795a28">曰。不能也。本际无本岂可获乎。答曰。不也。</a><a name="0795a29" id="0795a29">是故天子。吾说此言。亦不灭除凡夫之法。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170794c.htm'><img src='up.gif' border=0></a>
<a href='T170795b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>