<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0461 佛说文殊师利现宝藏经 0461b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 461 佛说文殊师利现宝藏经</font> <font face='Arial'>(卷2)</font> <font face='Arial'>T14, p0461b</h2></font><hr>
<span class='old'>
</a><a name="0461a28" id="0461a28">行大悲德铠。视五道得如处空相。十七者大</a><a name="0461a29" id="0461a29">喜悦德铠。无有厌足相。十八者大护德铠。于</span><a name="0461b01" id="0461b01">苦乐不动转相。十九者具足诸愿德铠。观脱</a><a name="0461b02" id="0461b02">如掌无所疑相。二十者不思一切盖德铠。诸</a><a name="0461b03" id="0461b03">冥无有迹相。二十一者四大五阴所起德铠。</a><a name="0461b04" id="0461b04">如幻法化现好妙相。二十二者四种如供视</a><a name="0461b05" id="0461b05">毒蛇德铠。法界为平等相。二十三者诸入如</a><a name="0461b06" id="0461b06">空聚德铠。诸身无复挂碍相。二十四者三</a><a name="0461b07" id="0461b07">界所有德铠。不起有念相。二十五者审谛</a><a name="0461b08" id="0461b08">受诸有德铠。无所起相。二十六者大勇猛德</a><a name="0461b09" id="0461b09">铠。为不退转相。二十七者大通达德铠。随</a><a name="0461b10" id="0461b10">一切人行而施药相。二十八者大导师德铠。</a><a name="0461b11" id="0461b11">示现三道相。二十九者不断三宝教德铠。皆</a><a name="0461b12" id="0461b12">现诸佛慧化普示义相。三十者一切诸法无</a><a name="0461b13" id="0461b13">所受无所生德铠。得不起法忍相。三十一者</a><a name="0461b14" id="0461b14">得住无动转地德铠。皆降伏过弟子缘觉相。</a><a name="0461b15" id="0461b15">三十二者庄严道场德铠。为一心行平等智</a><a name="0461b16" id="0461b16">慧。于一切诸法如审正觉相。唯迦叶。是为菩</a><a name="0461b17" id="0461b17">萨行三十二大德铠。若有信受是三十二德</a><a name="0461b18" id="0461b18">铠者。可使四大有异其菩萨终不可动转于</a><a name="0461b19" id="0461b19">无上正真道。迦叶又问。文殊师利诸弟子于</a><a name="0461b20" id="0461b20">是德铠而无有一。文殊师利曰。以是故。唯迦</a><a name="0461b21" id="0461b21">叶。诸弟子不得被大德铠。于迦叶意云何。其</a><a name="0461b22" id="0461b22">勇猛大力之人所被铠。下劣不肖之子亦被</a><a name="0461b23" id="0461b23">是铠耶。迦叶曰不也。文殊师利曰。唯迦叶。菩</a><a name="0461b24" id="0461b24">萨所被大德之铠。一切弟子缘觉不能得被</a><a name="0461b25" id="0461b25">彼德铠也。说是诸菩萨德铠时。三万二千诸</a><a name="0461b26" id="0461b26">天人。皆发无上正真道意。迦叶谓舍利弗。</a><a name="0461b27" id="0461b27">唯贤者。文殊师利童子神通变化说法所现</a><a name="0461b28" id="0461b28">乃如是矣。我目所睹也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140461a.htm'><img src='up.gif' border=0></a>
<a href='T140461c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>