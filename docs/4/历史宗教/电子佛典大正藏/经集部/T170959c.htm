<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0847 大乘修行菩萨行门诸经要集 0959c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 847 大乘修行菩萨行门诸经要集</font> <font face='Arial'>(卷3)</font> 第三十九 <font face='Arial'>T17, p0959c</h2></font><hr>
<span class='old'>
</a><a name="0959b28" id="0959b28">为蛇。诸余龙王皆有三难。唯阿耨达多龙王</a><a name="0959b29" id="0959b29">而无此难。阿耨达多龙王宫殿。恒止神通禅</span><a name="0959c01" id="0959c01">定之人。所有众生入其宫者。热沙不堕其身。</a><a name="0959c02" id="0959c02">尔时舍利弗白世尊言。世尊。阿耨达多龙王</a><a name="0959c03" id="0959c03">宫殿。如何得如是奇妙功德威力。何故诸余</a><a name="0959c04" id="0959c04">龙王<span class='corr'>昼</span>夜六时。皆有厄难。唯此阿耨达多龙</a><a name="0959c05" id="0959c05">王及彼宫中无如是难。而有无量善根功德。</a><a name="0959c06" id="0959c06">流出四河利益无量众生产业。佛告舍利弗。</a><a name="0959c07" id="0959c07">诚如所言。阿耨达多龙王是大菩萨。是大修</a><a name="0959c08" id="0959c08">行菩萨。舍利弗。譬如阿耨达多龙王。于三种</a><a name="0959c09" id="0959c09">难而得解脱。修行菩萨亦复如是。亦得解脱</a><a name="0959c10" id="0959c10">三种厄难。何者为三。地狱难饿鬼难畜生难。</a><a name="0959c11" id="0959c11">譬如阿耨达多龙王池中四河潜润广遍田</a><a name="0959c12" id="0959c12">野。修行菩萨亦复如是。以四摄事摄诸众生。</a><a name="0959c13" id="0959c13">何者为四。一者布施摄。二者爱语摄。三者利</a><a name="0959c14" id="0959c14">行摄。四者同事摄。舍利弗。譬如四大海水。以</a><a name="0959c15" id="0959c15">阿耨达多龙王四大河故成就。初修行菩萨</a><a name="0959c16" id="0959c16">亦复如是。以发生菩提心故。而成阿耨多罗</a><a name="0959c17" id="0959c17">三藐三菩提。譬如四大海中无量无边亿百</a><a name="0959c18" id="0959c18">千众生快乐相应。舍利弗。当知三界众生于</a><a name="0959c19" id="0959c19">佛法中安立亦复如是。应见欲界色界无色</a><a name="0959c20" id="0959c20">界众生。若三千大千世界众生受乐。皆因菩</a><a name="0959c21" id="0959c21">萨应现功德</a><a name="0959c22" id="0959c22"><p><b>　　<A NAME="n538"></A>第四十</b></a><a name="0959c23" id="0959c23"><p>出解深密经(显说一条行)</a><a name="0959c24" id="0959c24"><p>　修行菩萨修六波罗蜜住地行</a><a name="0959c25" id="0959c25"><p>尔时观世音菩萨白佛言。世尊。是诸修行菩</a><a name="0959c26" id="0959c26">萨凡有几种修学住地。菩萨应学能成无上</a><a name="0959c27" id="0959c27">菩提。佛告观世音菩萨言。善男子。当知修行</a><a name="0959c28" id="0959c28">菩萨学住地。略有六种。何者为六。所谓布施</a><a name="0959c29" id="0959c29">持戒忍辱精进禅定智慧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170959b.htm'><img src='up.gif' border=0></a>
<a href='T170960a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>