<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0820 佛说演道俗业经 0835a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 820 佛说演道俗业经</font> <font face='Arial'>(卷1)</font> <font face='Arial'>T17, p0835a</h2></font><hr>
<span class='old'>
</a><a name="0834c28" id="0834c28">曰缘觉。三曰大乘。何谓声闻。畏苦厌身。思无</a><a name="0834c29" id="0834c29">央数生死之难周旋之患视身如怨。四大犹</span><a name="0835a01" id="0835a01">虺五阴处贼。坐禅数息安般守意。观身恶露</a><a name="0835a02" id="0835a02">不净之形。畏色欲本痛想行识。怖地狱苦。饿</a><a name="0835a03" id="0835a03">鬼之厄。畜生恼结。人中之难。天上别离。不可</a><a name="0835a04" id="0835a04">称计。轮转无休如狱中囚。欲断生死勤劳之</a><a name="0835a05" id="0835a05">罪。求无为乐泥洹之安。但自为己不念众生。</a><a name="0835a06" id="0835a06">常执小慈不兴大哀。倚于音声不解空慧。三</a><a name="0835a07" id="0835a07">界犹幻。趣自济己不顾恩慈。是为声闻学。佛</a><a name="0835a08" id="0835a08">于是颂曰</a><a name="0835a09" id="0835a09"><p class='lg'>　　畏无量生死　　　周旋之艰难</a><br><a name="0835a10" id="0835a10">　　心已怀恐惧　　　唯欲求自安</a><br><a name="0835a11" id="0835a11">　　坐禅而数息　　　专精志安般</a><br><a name="0835a12" id="0835a12">　　观身中恶露　　　不净有若干</a><br><a name="0835a13" id="0835a13">　　弃捐三界色　　　断欲得自安</a><br><a name="0835a14" id="0835a14">　　不能修大慈　　　唯志乐泥洹　</p></a><a name="0835a15" id="0835a15"><p>佛告长者。缘觉者。本发大意。为菩萨业。布施</a><a name="0835a16" id="0835a16">持戒忍辱精进一心智慧。以用望想求为尊</a><a name="0835a17" id="0835a17">豪天上天下咸令自归。三十二相八十种好。</a><a name="0835a18" id="0835a18">威神德重巍巍堂堂无能及者。不解如来色</a><a name="0835a19" id="0835a19">身所现。因世愚人不识大道。断生死流不能</a><a name="0835a20" id="0835a20">反原。尽生死本故为现身。相好严容。文辞</a><a name="0835a21" id="0835a21">言教以化愚冥。显示大明及着相好。谓审有</a><a name="0835a22" id="0835a22">色像。虽行四等四恩六度无极三十七品。观</a><a name="0835a23" id="0835a23">十二缘欲拔其原。不解本无悕望大道。正使</a><a name="0835a24" id="0835a24">积德如虚空界不得至佛。所以者何。用不达</a><a name="0835a25" id="0835a25">故。何谓不达。布施持戒忍辱精进一心智慧。</a><a name="0835a26" id="0835a26">四等四恩有所悕望。念救一切五趣生死。解</a><a name="0835a27" id="0835a27">空无想不愿诸法。晓一切法如幻化梦野马</a><a name="0835a28" id="0835a28">影响芭蕉泡沫皆无所有。道慧无形等如虚</a><a name="0835a29" id="0835a29">空。无所增坏普度众生。佛于是颂曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170834c.htm'><img src='up.gif' border=0></a>
<a href='T170835b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>