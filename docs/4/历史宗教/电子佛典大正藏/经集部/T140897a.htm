<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0553 佛说奈女只域因缘经 0897a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 553 佛说奈女只域因缘经</font> <font face='Arial'>(卷1)</font> <font face='Arial'>T14, p0897a</h2></font><hr>
<span class='old'>
</a><a name="0896c28" id="0896c28">一奈树。枝叶繁茂。实又加大。既有光色。香</a><a name="0896c29" id="0896c29">美非凡。王宝爱此奈。自非中宫尊贵美人。</span><a name="0897a01" id="0897a01">不得啖此奈果。国中有梵志居士。财富无数。</a><a name="0897a02" id="0897a02">一国无双。又聪明博达。才智超群。王重爱</a><a name="0897a03" id="0897a03">之。用为大臣。王请梵志饭食。食毕以一奈</a><a name="0897a04" id="0897a04">宝与之。梵志见奈香美非凡。乃问王曰。此</a><a name="0897a05" id="0897a05">奈树下。宁有小栽可得乞不。王曰。大多小</a><a name="0897a06" id="0897a06">栽。吾恐妨其大树。辄除去之。卿若欲得。今</a><a name="0897a07" id="0897a07">当相与。即以一奈栽与梵志。梵志得归种之。</a><a name="0897a08" id="0897a08">朝夕溉灌。日日长大。枝条茂好。三年生实。光</a><a name="0897a09" id="0897a09">彩大小。如王家奈。梵志大喜。自念我家资</a><a name="0897a10" id="0897a10">财无数。不减于王。唯无此奈。以为不如。</a><a name="0897a11" id="0897a11">今已得之。为无减王。即取食之。而大苦涩。</a><a name="0897a12" id="0897a12">了不可食。梵志更大愁恼。乃退思惟当是</a><a name="0897a13" id="0897a13">土无肥润故耳。乃捉取百牛之乳。以饮一</a><a name="0897a14" id="0897a14">牛。复取此一牛乳。煎之为醍醐。以灌奈</a><a name="0897a15" id="0897a15">根。日日灌之。到至明年。实乃甘美。如王家</a><a name="0897a16" id="0897a16">奈。而奈树边。忽复生一瘤节。大如手拳。</a><a name="0897a17" id="0897a17">日日增长。梵志心念。忽有此瘤节。恐妨其</a><a name="0897a18" id="0897a18">实。适欲斫去。恐复伤树。连日思惟。迟徊未</a><a name="0897a19" id="0897a19">决。而节中忽生一枝。正指上向。洪直调好</a><a name="0897a20" id="0897a20">高出树巅。去地七丈。其杪乃分作诸枝。周</a><a name="0897a21" id="0897a21">围旁出。形如偃盖。花叶茂好。胜于本树。</a><a name="0897a22" id="0897a22">梵志怪之。不知枝上当何所有。乃作栈阁。</a><a name="0897a23" id="0897a23">登而视之。见枝上偃盖之中。乃有池水。既</a><a name="0897a24" id="0897a24">清且香。又有众华。彩色鲜明。披视华下。</a><a name="0897a25" id="0897a25">有一女儿。在池水中。梵志抱取。归养长</a><a name="0897a26" id="0897a26">之。名曰奈女。至年十五。颜色端正。天下无</a><a name="0897a27" id="0897a27">双。宣闻远国。有七国王。同时俱来。诣梵志</a><a name="0897a28" id="0897a28">所。求娉奈女。以为夫人。梵志大恐怖。不知</a><a name="0897a29" id="0897a29">当以与谁。乃于园中。架一高楼。以奈女着<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140896c.htm'><img src='up.gif' border=0></a>
<a href='T140897b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>