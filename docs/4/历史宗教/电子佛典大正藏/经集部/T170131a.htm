<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0131a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷23)</font> 观天品第六之一四天王初 <font face='Arial'>T17, p0131a</h2></font><hr>
<span class='old'>
</a><a name="0130c28" id="0130c28">恼。五乐音声。天鬘庄严。戏笑歌舞。与天女</a><a name="0130c29" id="0130c29">众。常相娱乐。如山涌水。游戏山峰。天青珠</span><a name="0131a01" id="0131a01">宝。珊瑚玫瑰。车磲马瑙。金山峰中。种种流</a><a name="0131a02" id="0131a02">水。河泉花池。俱翅鸟林。见种种林。游戏其</a><a name="0131a03" id="0131a03">中。流水河池。其味美妙。胜阎浮提。一切美</a><a name="0131a04" id="0131a04">味。善业所生。食此上味。受是天乐。乃至爱</a><a name="0131a05" id="0131a05">善业尽。从天还退。有余善业。不堕地狱饿鬼</a><a name="0131a06" id="0131a06">畜生。得受人身。生大富家。多饶财物。丰足五</a><a name="0131a07" id="0131a07">谷。以余业故</a><a name="0131a08" id="0131a08"><p>复次比丘。知业果报。观迦留足天第五住处。</a><a name="0131a09" id="0131a09">彼以闻慧。见迦留足天有第五地处。名曰风</a><a name="0131a10" id="0131a10">行。以何业故。生于彼处。即以闻慧。知彼</a><a name="0131a11" id="0131a11">众生信心持戒。见比丘僧。以扇布施。令得清</a><a name="0131a12" id="0131a12">凉。如忧尸罗(冷药草名)。令诸比丘。读诵经法。是人</a><a name="0131a13" id="0131a13">寿终。生风行天。受天快乐。以善业故。香风</a><a name="0131a14" id="0131a14">来吹。悦乐无比。四天香风。皆来熏之。百千</a><a name="0131a15" id="0131a15">倍香。凉冷可爱。或胜一倍。乃至五倍。四天王</a><a name="0131a16" id="0131a16">天。香气二倍。三十三天。香气三倍。夜摩天</a><a name="0131a17" id="0131a17">上。香气四倍。兜率陀天。香气五倍。化乐天。</a><a name="0131a18" id="0131a18">他化自在天。香气六倍。以业胜故。天众亦胜。</a><a name="0131a19" id="0131a19">观善业已。其风行天。游戏林中。受诸香触。六</a><a name="0131a20" id="0131a20">天香风。皆入此天。同一风力。何以故。一风功</a><a name="0131a21" id="0131a21">德。不可宣说。随天所念。从风皆得。欲闻音</a><a name="0131a22" id="0131a22">乐。风吹山峪。天女歌音所不能及。若欲念香。</a><a name="0131a23" id="0131a23">乃至他化自在天众。华香和合。不可称说。来</a><a name="0131a24" id="0131a24">熏此天。若念凉冷。随心所欲。若游异方欲见</a><a name="0131a25" id="0131a25">众宝。须弥山峰。或游金峰。阎浮檀金。或颇梨</a><a name="0131a26" id="0131a26">峰。园林之中。种种华果。流泉河池。众鸟香</a><a name="0131a27" id="0131a27">华。以为庄严。种种天女所住之处。无量香触。</a><a name="0131a28" id="0131a28">出妙音声。天子乘风。至诸园林。山峪游戏。如</a><a name="0131a29" id="0131a29">前所说。如是香风。令此天子乘之去来受五<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170130c.htm'><img src='up.gif' border=0></a>
<a href='T170131b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>