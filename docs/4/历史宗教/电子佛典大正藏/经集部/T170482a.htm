<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0482a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷5)</font> 治心品第十一 <font face='Arial'>T17, p0482a</h2></font><hr>
<span class='old'>
</a><br><a name="0481c28" id="0481c28">　　若人由彼心　　　造作诸恶业</a><br><a name="0481c29" id="0481c29">　　为彼地狱火　　　长时而烧煮</span><br><a name="0482a01" id="0482a01">　　由心造诸罪　　　由心感其果</a><br><a name="0482a02" id="0482a02">　　当知彼心者　　　从因缘生起</a><br><a name="0482a03" id="0482a03">　　众生为心诳　　　自在作诸咎</a><br><a name="0482a04" id="0482a04">　　堕于地狱中　　　深生大恐怖</a><br><a name="0482a05" id="0482a05">　　当依于正法　　　不随心造恶</a><br><a name="0482a06" id="0482a06">　　善行常轻安　　　恶行唯非法</a><br><a name="0482a07" id="0482a07">　　一切唯心造　　　果亦从心得</a><br><a name="0482a08" id="0482a08">　　心若种种生　　　彼果亦如是</a><br><a name="0482a09" id="0482a09">　　心如彩绘者　　　画三界众生</a><br><a name="0482a10" id="0482a10">　　无有善安住　　　不随心动转</a><br><a name="0482a11" id="0482a11">　　又彼心为本　　　能生解与缚</a><br><a name="0482a12" id="0482a12">　　善业则解脱　　　不善乃缠缚</a><br><a name="0482a13" id="0482a13">　　众生堕业网　　　为心之所降</a><br><a name="0482a14" id="0482a14">　　不求趣菩提　　　如盲不见道</a><br><a name="0482a15" id="0482a15">　　是心唯一种　　　能造作诸业</a><br><a name="0482a16" id="0482a16">　　若业若彼心　　　则遍于三有</a><br><a name="0482a17" id="0482a17">　　又如彼五色　　　能种种显现</a><br><a name="0482a18" id="0482a18">　　缘五根诸尘　　　则处处随转</a><br><a name="0482a19" id="0482a19">　　如世间画者　　　诸人咸共睹</a><br><a name="0482a20" id="0482a20">　　当知心画师　　　巧妙无能见</a><br><a name="0482a21" id="0482a21">　　如壁图诸像　　　好丑随画工</a><br><a name="0482a22" id="0482a22">　　善不善业缘　　　皆由心造作</a><br><a name="0482a23" id="0482a23">　　是心常思惟　　　昼夜无暂住</a><br><a name="0482a24" id="0482a24">　　如其所造业　　　受报皆相似</a><br><a name="0482a25" id="0482a25">　　若为心伏者　　　乐作诸不善</a><br><a name="0482a26" id="0482a26">　　命终生恐怖　　　于苦无能免</a><br><a name="0482a27" id="0482a27">　　业则如彼画　　　随处而显现</a><br><a name="0482a28" id="0482a28">　　由心所作故　　　彼果则随转</a><br><a name="0482a29" id="0482a29">　　种种业差别　　　受报亦如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170481c.htm'><img src='up.gif' border=0></a>
<a href='T170482b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>