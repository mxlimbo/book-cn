<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0812 菩萨行五十缘身经 0773c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 812 菩萨行五十缘身经</font> <font face='Arial'>(卷1)</font> <font face='Arial'>T17, p0773c</h2></font><hr>
<span class='old'>
</a><a name="0773b28" id="0773b28">之。用是故。佛说经无有踬误。菩萨世世不持</a><a name="0773b29" id="0773b29">恶目视人。设有嗔恚稍稍忍之。用是故。佛眼</span><a name="0773c01" id="0773c01">不大不小引长好。人有见佛无不欢喜者</a><a name="0773c02" id="0773c02"><p>菩萨世世见他人端正妇女。不持淫意向之。</a><a name="0773c03" id="0773c03">用是故。佛身颜色姝好无比。人有见者莫不</a><a name="0773c04" id="0773c04">欢喜</a><a name="0773c05" id="0773c05"><p>菩萨世世随时熟果及好香华。持上佛比丘</a><a name="0773c06" id="0773c06">僧师父母。用是故。果树华见佛无不曲倾向</a><a name="0773c07" id="0773c07">佛</a><a name="0773c08" id="0773c08"><p>菩萨世世见丘墟恶道正令平正。见无桥梁</a><a name="0773c09" id="0773c09">为作桥梁。不以钱财故恐迫人。用是故。佛所</a><a name="0773c10" id="0773c10">入卑门为大</a><a name="0773c11" id="0773c11"><p>菩萨世世见闲空无井树之处。为种树作井</a><a name="0773c12" id="0773c12">及诸饮食令人得食。用是故。佛所行处地为</a><a name="0773c13" id="0773c13">出泉水出于八味</a><a name="0773c14" id="0773c14"><p>菩萨世世见人行步出入不说其恶。用是故。</a><a name="0773c15" id="0773c15">佛身悉姝好无瑕秽</a><a name="0773c16" id="0773c16"><p>菩萨世世持杂香涂佛身。持善意施佛及上</a><a name="0773c17" id="0773c17">塔。用是故。诸天人作香风之香持供养佛</a><a name="0773c18" id="0773c18"><p>菩萨世世持杂香水与佛及诸菩萨。澡面及</a><a name="0773c19" id="0773c19">杨枝梳齿。用是故。佛面口中皆香。譬若发</a><a name="0773c20" id="0773c20">藏之缄</a><a name="0773c21" id="0773c21"><p>菩萨世世见人有嗔恚意向菩萨。常以善意</a><a name="0773c22" id="0773c22">待之。用是故。佛行道时足下有虫蚁。无不</a><a name="0773c23" id="0773c23">得安隐者。佛威神巍巍乃如是</a><a name="0773c24" id="0773c24"><p>菩萨世世所有国土及好香花衣被持施与</a><a name="0773c25" id="0773c25">佛。用是故。有人散花着佛上便成花盖</a><a name="0773c26" id="0773c26"><p>菩萨世世不坏人宅舍常喜作舍。用是故。佛</a><a name="0773c27" id="0773c27">鞈金刚之力四方如山。无能害佛身者</a><a name="0773c28" id="0773c28"><p>菩萨世世见人有饥渴者。先饭食之却为说</a><a name="0773c29" id="0773c29">经。用是故。佛所止前皆有香花流水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170773b.htm'><img src='up.gif' border=0></a>
<a href='T170774a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>