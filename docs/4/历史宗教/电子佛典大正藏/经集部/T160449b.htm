<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0449b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷9)</font> 长者子流水品第二十五 <font face='Arial'>T16, p0449b</h2></font><hr>
<span class='old'>
</a><a name="0449a28" id="0449a28">办。时长者子。速还本城至大王所。头面</a><a name="0449a29" id="0449a29">礼足却住一面。合掌恭敬作如是言。我为</span><a name="0449b01" id="0449b01">大王国土人民。治种种病悉令安隐。渐</a><a name="0449b02" id="0449b02">次游行至其空泽。见有一池。名曰野生。其</a><a name="0449b03" id="0449b03">水欲涸有十千鱼。为日所曝。将死不久。</a><a name="0449b04" id="0449b04">惟愿大王。慈悲愍念。与二十大象。暂往负</a><a name="0449b05" id="0449b05">水。济彼鱼命。如我与诸病人寿命。尔时大</a><a name="0449b06" id="0449b06">王。即敕大臣。速疾与此医王大象。时彼大</a><a name="0449b07" id="0449b07">臣。奉王敕已。白长者子。善哉大士。仁今自</a><a name="0449b08" id="0449b08">可至象厩中。随意选取二十大象。利益</a><a name="0449b09" id="0449b09">众生令得安乐。是时流水及其二子。将二</a><a name="0449b10" id="0449b10">十大象。又从酒家多借皮囊。往决水处。</a><a name="0449b11" id="0449b11">以囊盛水。象负至池。泻置池中。水即</a><a name="0449b12" id="0449b12">弥满。还复如故。善女天。时长者子。于</a><a name="0449b13" id="0449b13">池四边。周旋而视。时彼众鱼。亦复随逐循岸</a><a name="0449b14" id="0449b14">而行。时长者子。复作是念。众鱼何故随我</a><a name="0449b15" id="0449b15">而行。必为饥火之所恼逼。复欲从我求索</a><a name="0449b16" id="0449b16">于食。我今当与。尔时长者子流水。告其子</a><a name="0449b17" id="0449b17">言。汝取一象最大力者。速至家中。启父长</a><a name="0449b18" id="0449b18">者。家中所有可食之物。乃至父母食啖之</a><a name="0449b19" id="0449b19">分。及以妻子奴婢之分。悉皆收取即可持来。</a><a name="0449b20" id="0449b20">尔时二子受父教已。乘最大象。速往家中。</a><a name="0449b21" id="0449b21">至祖父所。说如上事。收取家中可食之物。</a><a name="0449b22" id="0449b22">置于象上。疾还父所。至彼池边。是时流</a><a name="0449b23" id="0449b23">水。见其子来。身心喜跃。遂取饼食。遍</a><a name="0449b24" id="0449b24">散池中。鱼得食已。悉皆饱足。便作是念。</a><a name="0449b25" id="0449b25">我今施食令鱼得命。愿于来世当施法</a><a name="0449b26" id="0449b26">食充济无边。复更思惟。我先曾于空闲</a><a name="0449b27" id="0449b27">林处。见一苾刍读大乘经。说十二缘生甚</a><a name="0449b28" id="0449b28">深法要。又经中说。若有众生临命终时。得</a><a name="0449b29" id="0449b29">闻宝髻如来名者。即生天上。我今当为是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160449a.htm'><img src='up.gif' border=0></a>
<a href='T160449c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>