<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0410c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷1)</font> 化佛品第二 <font face='Arial'>T15, p0410c</h2></font><hr>
<span class='old'>
</a><a name="0410b28" id="0410b28">舍利弗。贤者阿难。及余大弟子悉闻斯讲。舍</a><a name="0410b29" id="0410b29">利弗白佛。唯然如来。怪未曾有。斯诸正士为</span><a name="0410c01" id="0410c01">大圣人。而师子吼等同一法。说若干种音声</a><a name="0410c02" id="0410c02">言说。与法会同而无错谬。谁闻斯者不发无</a><a name="0410c03" id="0410c03">上正真之道乎。佛告舍利弗。诚如所云。菩萨</a><a name="0410c04" id="0410c04">大学无挂碍故。今者所说无所挂碍。如其所</a><a name="0410c05" id="0410c05">种必获其果。如其所出报应亦然。菩萨如是</a><a name="0410c06" id="0410c06">学无挂碍。从其圣慧而分别说。如舍利弗本</a><a name="0410c07" id="0410c07">所学禁。自故斯慧辩才亦然。光净菩萨问世</a><a name="0410c08" id="0410c08">尊曰。何谓声闻学。何谓菩萨学。佛言。有限</a><a name="0410c09" id="0410c09">有碍是声闻学。无限无碍是菩萨学。其声闻</a><a name="0410c10" id="0410c10">学因其所限而致挂碍。由是之故所说有限</a><a name="0410c11" id="0410c11">致于挂碍。而诸菩萨学无有限致无挂碍。由</a><a name="0410c12" id="0410c12">是之故所说无限无有挂碍。光净菩萨前白</a><a name="0410c13" id="0410c13">佛言。惟天中天。愿现感应使诸正士来至于</a><a name="0410c14" id="0410c14">斯。令此众会闻所说法。各得其所无令唐举。</a><a name="0410c15" id="0410c15">所以者何。软首童真所行深奥。所论经法亦</a><a name="0410c16" id="0410c16">复要妙。尔时世尊即现瑞应。软首寻时与二</a><a name="0410c17" id="0410c17">十五正士及诸天子。往诣佛所稽首足下迁</a><a name="0410c18" id="0410c18">住一面。光净菩萨谓软首曰。仁者。何故越</a><a name="0410c19" id="0410c19">如来会。独于屏处而论讲经。软首答曰。族</a><a name="0410c20" id="0410c20">姓子。知如来甚尊而不可当。诸佛大圣由是</a><a name="0410c21" id="0410c21">之故。一切所说。或惧不可故在一面。又问</a><a name="0410c22" id="0410c22">软首。说何所法可如来乎。软首答曰。如吾</a><a name="0410c23" id="0410c23">所说世尊知之。光净曰。虽尔愿说其意。答曰。</a><a name="0410c24" id="0410c24">如吾所及今当宣现。惟族姓子。如有所说不</a><a name="0410c25" id="0410c25">违法界。不失本无不失本际所说如是则可</a><a name="0410c26" id="0410c26">如来。又若所说无所讼理。无所呵叱。无所</a><a name="0410c27" id="0410c27">兴为。亦无因缘。无有色像。亦无比类。如是</a><a name="0410c28" id="0410c28">说者奉顺如来。无我同像。无他人形。不等法</a><a name="0410c29" id="0410c29">貌。无非法貌。无终始貌。无泥洹貌。如是说者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150410b.htm'><img src='up.gif' border=0></a>
<a href='T150411a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>