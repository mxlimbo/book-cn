<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0642 佛说首楞严三昧经 0637a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 642 佛说首楞严三昧经</font> <font face='Arial'>(卷1)</font> <font face='Arial'>T15, p0637a</h2></font><hr>
<span class='old'>
</a><a name="0636c28" id="0636c28">是人于彼常说首楞严三昧。坚意。一切诸佛</a><a name="0636c29" id="0636c29">无有不说首楞严三昧者。坚意。是现意天子。</span><a name="0637a01" id="0637a01">于此娑婆世界当得成佛。是人欲断此五浊</a><a name="0637a02" id="0637a02">恶取净佛土教化众生。修习增长首楞严故</a><a name="0637a03" id="0637a03">来至于此。坚意白佛言。今此天子。几时当于</a><a name="0637a04" id="0637a04">此间世界得成佛道。其号云何。世界何名。佛</a><a name="0637a05" id="0637a05">言。是天子者。过是贤劫千佛灭已。六十二劫</a><a name="0637a06" id="0637a06">无复有佛。中间但有百千万亿辟支佛出。其</a><a name="0637a07" id="0637a07">中众生得种善根。过是劫已。当得成佛号净</a><a name="0637a08" id="0637a08">光称王如来。世界尔时名为净见。于时净</a><a name="0637a09" id="0637a09">光称王如来。能令众生心得清净。世界众</a><a name="0637a10" id="0637a10">生不为贪欲嗔恚愚痴所覆。得法净信皆行</a><a name="0637a11" id="0637a11">善法。坚意。是净光称王佛寿十小劫。以三乘</a><a name="0637a12" id="0637a12">法度脱众生。其中无量无边菩萨。得首楞严</a><a name="0637a13" id="0637a13">三昧。于诸法中得自在力。尔时魔若魔民。</a><a name="0637a14" id="0637a14">皆修大乘慈愍众生。其佛国土无三恶道及</a><a name="0637a15" id="0637a15">诸难处。庄严清净如郁单越。无众魔事离诸</a><a name="0637a16" id="0637a16">邪见。佛灭度后法住千万亿岁。坚意。是天子</a><a name="0637a17" id="0637a17">者。当于如是清净国土而成佛道。尔时坚意</a><a name="0637a18" id="0637a18">菩萨谓天子言。汝得大利。如来授汝阿耨多</a><a name="0637a19" id="0637a19">罗三藐三菩提记。天子答言。善男子。于一切</a><a name="0637a20" id="0637a20">法若无所得是名大利。于法有得是则无利。</a><a name="0637a21" id="0637a21">善男子。是故当知。若不得法是名大利。说是</a><a name="0637a22" id="0637a22">法时。二万五千天子。曾于先世殖众德本。</a><a name="0637a23" id="0637a23">皆发阿耨多罗三藐三菩提心。有万菩萨得</a><a name="0637a24" id="0637a24">无生忍</a><a name="0637a25" id="0637a25"><p class='juan'>
佛说首楞严三昧经卷上</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150636c.htm'><img src='up.gif' border=0></a>
<a href='T150637b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>