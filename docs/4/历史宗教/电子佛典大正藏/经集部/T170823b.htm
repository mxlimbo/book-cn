<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0817 佛说大净法门经 0823b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 817 佛说大净法门经</font> <font face='Arial'>(卷1)</font> <font face='Arial'>T17, p0823b</h2></font><hr>
<span class='old'>
</a><br><a name="0823a28" id="0823a28">　　三界虚无实　　　如幻师现化</a><br><a name="0823a29" id="0823a29">　　愚戆所迷惑　　　朽肉之涂覆</span><br><a name="0823b01" id="0823b01">　　思想彼虚伪　　　愚者生染污</a><br><a name="0823b02" id="0823b02">　　譬之如画瓶　　　中满盛不净</a><br><a name="0823b03" id="0823b03">　　而人不分别　　　戴着头上行</a><br><a name="0823b04" id="0823b04">　　已知中所有　　　破坏则悉现</a><br><a name="0823b05" id="0823b05">　　不净自流出　　　无奇乃迸走</a><br><a name="0823b06" id="0823b06">　　无智亦如是　　　志染着女色</a><br><a name="0823b07" id="0823b07">　　睹见像颜貌　　　思想以自污</a><br><a name="0823b08" id="0823b08">　　年少今当观　　　开化自然身</a><br><a name="0823b09" id="0823b09">　　明者岂着此　　　瑕秽之臭恶</a><br><a name="0823b10" id="0823b10">　　年少莫恐惧　　　无得畏虚伪</a><br><a name="0823b11" id="0823b11">　　仁者前所集　　　诸法自然尔</a><br><a name="0823b12" id="0823b12">　　世尊之兴出　　　施恐使无畏</a><br><a name="0823b13" id="0823b13">　　号谓释师子　　　讲说上妙法</a><br><a name="0823b14" id="0823b14">　　爱欲非常久　　　犹如电忽现</a><br><a name="0823b15" id="0823b15">　　虽睹无有实　　　慧者无所著</a><br><a name="0823b16" id="0823b16">　　譬如流河水　　　欲取上聚沫</a><br><a name="0823b17" id="0823b17">　　彼无有作者　　　亦不成报应</a><br><a name="0823b18" id="0823b18">　　名色亦如是　　　而无有造作</a><br><a name="0823b19" id="0823b19">　　因有罪福缘　　　便生报应果</a><br><a name="0823b20" id="0823b20">　　少童今自见　　　颜貌为所凑</a><br><a name="0823b21" id="0823b21">　　不净何从来　　　令人怀恐惧</a><br><a name="0823b22" id="0823b22">　　此法无处所　　　去亦无方面</a><br><a name="0823b23" id="0823b23">　　无往亦无来　　　自然而化现</a><br><a name="0823b24" id="0823b24">　　彼无有作者　　　亦复无受者</a><br><a name="0823b25" id="0823b25">　　造法无所受　　　如幻无有形</a><br><a name="0823b26" id="0823b26">　　放逸于他身　　　年幼因生畏</a><br><a name="0823b27" id="0823b27">　　当自观己体　　　亦是其比类</a><br><a name="0823b28" id="0823b28">　　犹如梦中戏　　　欢喜而踊跃</a><br><a name="0823b29" id="0823b29">　　一切诸所乐　　　如梦已便觉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170823a.htm'><img src='up.gif' border=0></a>
<a href='T170823c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>