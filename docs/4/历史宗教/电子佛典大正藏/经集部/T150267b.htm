<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0267b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷3)</font> <font face='Arial'>T15, p0267b</h2></font><hr>
<span class='old'>
</a><a name="0267a28" id="0267a28">空。心无所寄。尔时自然见金刚际。有十四金</a><a name="0267a29" id="0267a29">刚轮。从金刚轮下。自然上踊。更相振触。至</span><a name="0267b01" id="0267b01">行者前。尔时心树诸妙花端。自然火起。烧诸</a><a name="0267b02" id="0267b02">华叶树上四果。堕行者顶。从顶而入。住于心</a><a name="0267b03" id="0267b03">中。尔时此心。豁然明了。见障外事。复有六</a><a name="0267b04" id="0267b04">象。其正色黑。踏大地坏。吸饮诸水。风吹象</a><a name="0267b05" id="0267b05">杀。象耳出火。烧象都尽。四大毒蛇。走上树</a><a name="0267b06" id="0267b06">端。见有一人。似大力士。拔此大树。下至金</a><a name="0267b07" id="0267b07">刚际。上至三界顶。令树动摇。行者心中。四明</a><a name="0267b08" id="0267b08">珠果。复出大火。烧树荄绝。是时大树。散如微</a><a name="0267b09" id="0267b09">尘。行者见已。我今观于水火风等及与水大。</a><a name="0267b10" id="0267b10">一切无常。须臾变灭。当自观我身内四大。火</a><a name="0267b11" id="0267b11">起无穷。地水风等亦复如是。此无明相。空无</a><a name="0267b12" id="0267b12">所有。假伪颠倒。犹如霜炎。属于三界。缘于痴</a><a name="0267b13" id="0267b13">爱。三十三亿念生法。九百九十转。次第念粗</a><a name="0267b14" id="0267b14">相。结使九十有八。枝条种子。弥覆三界。</a><a name="0267b15" id="0267b15">为是众结。受生无数。或堕地狱。猛火焚身。或</a><a name="0267b16" id="0267b16">为饿鬼。吞饮融铜。啖热铁丸。百千世中。不</a><a name="0267b17" id="0267b17">闻水谷。或为畜生。驼驴猪狗。数不可知。人</a><a name="0267b18" id="0267b18">中受苦。众难非一。如是众多。从痴爱得。今观</a><a name="0267b19" id="0267b19">痴爱。性无所有。作是思惟时。释迦牟尼佛。放</a><a name="0267b20" id="0267b20">金色光。与诸声闻眷属围绕。告行者言。汝</a><a name="0267b21" id="0267b21">今知不。色相虚寂。受想行识。亦复如是。汝</a><a name="0267b22" id="0267b22">今应当谛观空无相无作无愿三昧。空三昧</a><a name="0267b23" id="0267b23">者。观色色性。及一切诸法。空无所有。如是</a><a name="0267b24" id="0267b24">众空。名空三昧。无愿三昧者。观涅槃性。寂灭</a><a name="0267b25" id="0267b25">无相。观生死相。悉同如实际。作此观时。不</a><a name="0267b26" id="0267b26">愿生死。不乐涅槃。观生死本际空寂。观涅槃</a><a name="0267b27" id="0267b27">性相皆同入空。无有和合。是名无愿三昧。无</a><a name="0267b28" id="0267b28">作三昧者。不见心。不见身及诸威仪有所修</a><a name="0267b29" id="0267b29">作。不见涅槃有起性相。但见灭谛通达空无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150267a.htm'><img src='up.gif' border=0></a>
<a href='T150267c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>