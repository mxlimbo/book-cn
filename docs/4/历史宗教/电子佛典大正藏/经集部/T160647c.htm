<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0673 大乘同性经 0647c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 673 大乘同性经</font> <font face='Arial'>(卷2)</font> <font face='Arial'>T16, p0647c</h2></font><hr>
<span class='old'>
</a><a name="0647b28" id="0647b28"><p>尔时弥勒菩萨摩诃萨即发此念。何因何缘。</a><a name="0647b29" id="0647b29">此佛刹中显现希有不可思议大庄严事。神</span><a name="0647c01" id="0647c01">通之力令众踊跃。我当问佛至真等正觉破</a><a name="0647c02" id="0647c02">此疑心。尔时弥勒菩萨摩诃萨从座而起。偏</a><a name="0647c03" id="0647c03">袒右肩以其右膝置莲花上。向佛合掌而白</a><a name="0647c04" id="0647c04">佛言。世尊。我今有疑欲问如来愿开疑网。佛</a><a name="0647c05" id="0647c05">告弥勒。如来至真等正觉常开汝问。若有疑</a><a name="0647c06" id="0647c06">惑当为解说。尔时弥勒菩萨摩诃萨。蒙佛许</a><a name="0647c07" id="0647c07">已白佛言。世尊。是谁因缘有此事相。于此娑</a><a name="0647c08" id="0647c08">婆佛刹。显现如是希有奇特踊跃之法。所谓</a><a name="0647c09" id="0647c09">现神通力一切功德。庄严佛刹胜净严饰明</a><a name="0647c10" id="0647c10">彻无垢。一切恶心悉已除灭。乃至不可称说</a><a name="0647c11" id="0647c11">无有穷尽未曾闻见。世尊。此菩萨众见如是</a><a name="0647c12" id="0647c12">等神通为法。世间显现。一切疑惑。世尊。欲为</a><a name="0647c13" id="0647c13">何事。尔时弥勒菩萨摩诃萨说偈问佛</a><a name="0647c14" id="0647c14"><p class='lg'>　　世间希有今是何　　　显现如是大世尊</a><br><a name="0647c15" id="0647c15">　　惊怪未曾有斯法　　　今于此事生疑惑</a><br><a name="0647c16" id="0647c16">　　震动大地并巨海　　　或有安住净世界</a><br><a name="0647c17" id="0647c17">　　开敷清净金光网　　　除灭世间一切闇</a><br><a name="0647c18" id="0647c18">　　莲华百千无有边　　　复有杂花妙宝树</a><br><a name="0647c19" id="0647c19">　　亿数幢盖及缯幡　　　并真珠贯铃网等</a><br><a name="0647c20" id="0647c20">　　无量种福慧光明　　　灭除一切恶道苦</a><br><a name="0647c21" id="0647c21">　　世尊何事现此相　　　妙净娑婆佛刹中　</p></a><a name="0647c22" id="0647c22"><p>说此语已。佛告弥勒菩萨摩诃萨言。汝可复</a><a name="0647c23" id="0647c23">坐吾当为汝分别解说。何因何缘大希有法</a><a name="0647c24" id="0647c24">世间现者。弥勒。东方过阿僧祇恒河沙等佛</a><a name="0647c25" id="0647c25">刹。彼有佛刹名清净光轮功德庄严宝缕界</a><a name="0647c26" id="0647c26">厕。彼佛刹有佛名开敷精妙具庄严神通法</a><a name="0647c27" id="0647c27">界轮一盖吼声毗卢遮那藏安自在王如来至</a><a name="0647c28" id="0647c28">真等正觉。现在游行演说法要。世界清净除</a><a name="0647c29" id="0647c29">灭悭贪嗔痴一切烦恼诸恶道等。彼佛刹中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160647b.htm'><img src='up.gif' border=0></a>
<a href='T160648a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>