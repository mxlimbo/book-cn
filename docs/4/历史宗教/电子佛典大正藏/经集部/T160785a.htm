<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0690 佛说希有挍量功德经 0785a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 690 佛说希有挍量功德经</font> <font face='Arial'>(卷1)</font> <font face='Arial'>T16, p0785a</h2></font><hr>
<span class='old'>
</a><a name="0784c28" id="0784c28">塔。一一宝塔。皆以华香伎乐幡盖香油灯烛。</a><a name="0784c29" id="0784c29">一切奉施其福尚多。无量无边不可称数。何</span><a name="0785a01" id="0785a01">况满三千大千世界诸佛如来。二万岁中常</a><a name="0785a02" id="0785a02">以四事供养供给。乃至灭度收其舍利起七</a><a name="0785a03" id="0785a03">宝塔。一一宝塔。各以华香伎乐幡盖及香油</a><a name="0785a04" id="0785a04">灯。种种所须悉皆供养。实得无量无边不</a><a name="0785a05" id="0785a05">可算不可数福德之聚。佛言。阿难犹不。如</a><a name="0785a06" id="0785a06">是善男子善女人。以淳净心作如是言。我今</a><a name="0785a07" id="0785a07">归依佛。归依法。归依僧。所得功德胜前福</a><a name="0785a08" id="0785a08">德。百倍千倍万倍。不可算数言辞譬类所能</a><a name="0785a09" id="0785a09">知及</a><a name="0785a10" id="0785a10"><p>尔时世尊。复告阿难。若有人能归依佛竟。归</a><a name="0785a11" id="0785a11">依法竟。归依僧竟。乃至一弹指顷能受十善。</a><a name="0785a12" id="0785a12">受已修行。以是因缘得无量无边功德。阿难。</a><a name="0785a13" id="0785a13">若复有人能一日一夜。受八戒斋已。如说</a><a name="0785a14" id="0785a14">修行。所得功德胜前福德。千倍万倍百千万</a><a name="0785a15" id="0785a15">倍。乃至算数譬喻所不能及。阿难。若能受持</a><a name="0785a16" id="0785a16">五戒尽其形寿。如说修行。所得功德胜前福</a><a name="0785a17" id="0785a17">德。百倍千倍万倍千亿万倍。非算数譬喻所</a><a name="0785a18" id="0785a18">能知及。阿难。若复有人。受沙弥戒沙弥尼戒。</a><a name="0785a19" id="0785a19">复胜于前百倍千倍万倍千亿万倍。非算数</a><a name="0785a20" id="0785a20">譬喻所能知及。阿难。若复有人能受持式叉</a><a name="0785a21" id="0785a21">摩那戒。又复所得功德。胜前福德百倍千倍</a><a name="0785a22" id="0785a22">百千万倍。乃至算数譬喻所不能及。何况受</a><a name="0785a23" id="0785a23">持比丘尼戒。依波罗提木叉如说修行。况复</a><a name="0785a24" id="0785a24">有人尽形受持大比丘戒。依波罗提木叉戒。</a><a name="0785a25" id="0785a25">如说修行不缺不犯无有秽浊。清净梵行得</a><a name="0785a26" id="0785a26">无量无边功德。胜前百倍千倍万倍百千万</a><a name="0785a27" id="0785a27">倍。乃至算数譬喻所不能及</a><a name="0785a28" id="0785a28"><p>尔时长老阿难。闻佛说此三归依处。乃至尽</a><a name="0785a29" id="0785a29">寿。护大比丘波罗提木叉。功德无量叹未曾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160784c.htm'><img src='up.gif' border=0></a>
<a href='T160785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>