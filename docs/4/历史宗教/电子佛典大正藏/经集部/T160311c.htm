<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0311c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷7)</font> <font face='Arial'>T16, p0311c</h2></font><hr>
<span class='old'>
</a><a name="0311b28" id="0311b28">等为十。一者无方所慈。二者无差别慈。三</a><a name="0311b29" id="0311b29">者得诸法慈。四者得决定思惟一缘之慈。五</span><a name="0311c01" id="0311c01">者无滞碍慈。六者恒利益慈。七者于一切有</a><a name="0311c02" id="0311c02">情心平等慈。八者无损害慈。九者遍一切慈。</a><a name="0311c03" id="0311c03">十者出世间慈。善男子。菩萨成就此十种法。</a><a name="0311c04" id="0311c04">是名修慈自性</a><a name="0311c05" id="0311c05"><p>复次善男子。菩萨成就十种法而行于悲。何</a><a name="0311c06" id="0311c06">等为十。一者见诸有情无归无护受苦恼者。</a><a name="0311c07" id="0311c07">即起哀愍发菩提心。二者发菩提心已勇猛</a><a name="0311c08" id="0311c08">精进速入法性。三者入法性已饶益有情。四</a><a name="0311c09" id="0311c09">者为悭吝有情令其布施。五者为毁禁有情</a><a name="0311c10" id="0311c10">令其持戒。六者为嗔害有情令其忍辱。七者</a><a name="0311c11" id="0311c11">为懈怠有情令其精进。八者为散乱有情令</a><a name="0311c12" id="0311c12">其静虑。九者为恶慧有情令其智慧。十者虽</a><a name="0311c13" id="0311c13">为有情受诸苦恼志必拔济无有疲厌。于大</a><a name="0311c14" id="0311c14">菩提终不退转。善男子。菩萨成就此十种法。</a><a name="0311c15" id="0311c15">是名修悲自性</a><a name="0311c16" id="0311c16"><p>复次善男子。菩萨成就十种法而行于喜。何</a><a name="0311c17" id="0311c17">等为十。一者我得出离诸有牢狱猛火炽然。</a><a name="0311c18" id="0311c18">如是生喜。二者我能断除久远相续生死之</a><a name="0311c19" id="0311c19">缚。如是生喜。三者我已能度种种寻伺邪执</a><a name="0311c20" id="0311c20">杂乱生死大海。如是生喜。四者我能倾折x</a><a name="0311c21" id="0311c21">慢久远之幢。如是生喜。五者我能以金刚智</a><a name="0311c22" id="0311c22">破烦恼山。乃至无有如微尘许。如是生喜。六</a><a name="0311c23" id="0311c23">者我今自既安隐。亦复能令他得安隐。如是</a><a name="0311c24" id="0311c24">生喜。七者我于长夜睡眠之中而得觉寤。亦</a><a name="0311c25" id="0311c25">能令他于长夜中为爱绳所缚痴盖所覆盲冥</a><a name="0311c26" id="0311c26">有情。皆令觉寤。如是生喜。八者我于一切恶</a><a name="0311c27" id="0311c27">趣既得解脱。亦能令他而得解脱。如是生喜。</a><a name="0311c28" id="0311c28">九者我于长夜生死旷远。困乏饥渴独行无</a><a name="0311c29" id="0311c29">伴流转无穷。不识正道不知方所。既能识道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160311b.htm'><img src='up.gif' border=0></a>
<a href='T160312a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>