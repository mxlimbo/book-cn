<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0279c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷7)</font> 宝积品第七 <font face='Arial'>T16, p0279c</h2></font><hr>
<span class='old'>
</a><a name="0279b28" id="0279b28">无相观治诸忆想分别境界。以无愿观治于</a><a name="0279b29" id="0279b29">一切生三界愿。以四非倒治于四倒。以无常</span><a name="0279c01" id="0279c01">观治无常中计常颠倒。以修苦观治诸苦中</a><a name="0279c02" id="0279c02">计乐颠倒。以法无我治无我中计我颠倒。涅</a><a name="0279c03" id="0279c03">槃寂灭治不净中计净颠倒。身受心法四念</a><a name="0279c04" id="0279c04">处观。则为对治四种颠倒。顺身相观不堕我</a><a name="0279c05" id="0279c05">见。顺受相观不堕我见。顺心相观不堕我见。</a><a name="0279c06" id="0279c06">顺法相观不堕我见。是四念处能治一切身</a><a name="0279c07" id="0279c07">受心法。开涅槃门以四正勤。能断已生诸不</a><a name="0279c08" id="0279c08">善法。不起未生诸不善法。未生善法悉能令</a><a name="0279c09" id="0279c09">生。已生善法能令增长。举要言之。能断一切</a><a name="0279c10" id="0279c10">诸不善法。成就一切诸善之法。四如意足。治</a><a name="0279c11" id="0279c11">于身心一合之相。令得如意自在神通。以此</a><a name="0279c12" id="0279c12">五根。治诸无信懈怠失念乱心无慧一切众</a><a name="0279c13" id="0279c13">生。以此五力摧诸烦恼。以七觉分。治诸法中</a><a name="0279c14" id="0279c14">疑悔妄谬。以八正道。治诸邪道一切论师善</a><a name="0279c15" id="0279c15">男子。是为毕竟智慧妙药。菩萨常应修集殷</a><a name="0279c16" id="0279c16">勤行之。善男子。阎浮提内耆婆医王最为第</a><a name="0279c17" id="0279c17">一。令三千大千世界一切众生皆如耆婆。若</a><a name="0279c18" id="0279c18">有人问心中结使烦恼邪见疑悔病。药尚不</a><a name="0279c19" id="0279c19">能答何况能治。菩萨于中应作是念。我终不</a><a name="0279c20" id="0279c20">以世药为足。我当修习出世智药。亦修一切</a><a name="0279c21" id="0279c21">善根福德。如是菩萨得智药已遍到十方。毕</a><a name="0279c22" id="0279c22">竟疗治一切众生烦恼等病。何谓菩萨出世</a><a name="0279c23" id="0279c23">智药。信知诸法从缘合生。信一切法无我无</a><a name="0279c24" id="0279c24">人亦无众生寿命知见。亦无作者亦无受者。</a><a name="0279c25" id="0279c25">信解通达无我我所。于是空法无所得中不</a><a name="0279c26" id="0279c26">惊不畏。勤加精进而求心相。菩萨摩诃萨如</a><a name="0279c27" id="0279c27">是求心。何等是心。若贪欲耶。若嗔恚耶若愚</a><a name="0279c28" id="0279c28">痴耶。若过去未来现在耶。若心过去过去已</a><a name="0279c29" id="0279c29">灭。若心未来未来未至。若心现在现在无住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160279b.htm'><img src='up.gif' border=0></a>
<a href='T160280a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>