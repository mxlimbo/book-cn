<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0424b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷5)</font> 重显空性品第九 <font face='Arial'>T16, p0424b</h2></font><hr>
<span class='old'>
</a><br><a name="0424a28" id="0424a28">　　我今于此大众中　　　演说令彼明空义</a><br><a name="0424a29" id="0424a29">　　当知此身如空聚　　　六贼依止不相知</span><br><a name="0424b01" id="0424b01">　　六尘诸贼别依根　　　各不相知亦如是</a><br><a name="0424b02" id="0424b02">　　眼根常观于色处　　　耳根听声不断绝</a><br><a name="0424b03" id="0424b03">　　鼻根恒嗅于香境　　　舌根镇尝于美味</a><br><a name="0424b04" id="0424b04">　　身根受于轻软触　　　意根了法不知厌</a><br><a name="0424b05" id="0424b05">　　此等六根随事起　　　各于自境生分别</a><br><a name="0424b06" id="0424b06">　　识如幻化非真实　　　依止根处妄贪求</a><br><a name="0424b07" id="0424b07">　　如人奔走空聚中　　　六识依根亦如是</a><br><a name="0424b08" id="0424b08">　　心遍驰求随处转　　　托根缘境了诸事</a><br><a name="0424b09" id="0424b09">　　常爱色声香味触　　　于法寻思无暂停</a><br><a name="0424b10" id="0424b10">　　随缘遍行于六根　　　如鸟飞空无障碍</a><br><a name="0424b11" id="0424b11">　　藉此诸根作依处　　　方能了别于外境</a><br><a name="0424b12" id="0424b12">　　此身无知无作者　　　体不坚固托缘成</a><br><a name="0424b13" id="0424b13">　　皆从虚妄分别生　　　譬如机关由业转</a><br><a name="0424b14" id="0424b14">　　地水火风共成身　　　随彼因缘招异果</a><br><a name="0424b15" id="0424b15">　　同在一处相违害　　　如四毒蛇居一箧</a><br><a name="0424b16" id="0424b16">　　此四大蛇性各异　　　虽居一处有升沉</a><br><a name="0424b17" id="0424b17">　　或上或下遍于身　　　斯等终归于灭法</a><br><a name="0424b18" id="0424b18">　　于此四种毒蛇中　　　地水二蛇多沉下</a><br><a name="0424b19" id="0424b19">　　风火二蛇性轻举　　　由此乖违众病生</a><br><a name="0424b20" id="0424b20">　　心识依止于此身　　　造作种种善恶业</a><br><a name="0424b21" id="0424b21">　　当往人天三恶趣　　　随其业力受身形</a><br><a name="0424b22" id="0424b22">　　遭诸疾病身死后　　　大小便利悉盈流</a><br><a name="0424b23" id="0424b23">　　脓烂虫蛆不可乐　　　弃在尸林如朽木</a><br><a name="0424b24" id="0424b24">　　汝等当观法如是　　　云何执有我众生</a><br><a name="0424b25" id="0424b25">　　一切诸法尽无常　　　悉从无明缘力起</a><br><a name="0424b26" id="0424b26">　　彼诸大种咸虚妄　　　本非实有体无生</a><br><a name="0424b27" id="0424b27">　　故说大种性皆空　　　知此浮虚非实有</a><br><a name="0424b28" id="0424b28">　　无明自性本是无　　　藉众缘力和合有</a><br><a name="0424b29" id="0424b29">　　于一切时失正慧　　　故我说彼为无明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160424a.htm'><img src='up.gif' border=0></a>
<a href='T160424c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>