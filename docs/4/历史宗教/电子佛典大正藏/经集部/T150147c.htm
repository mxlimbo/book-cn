<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0147c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷3)</font> 十德六度品第十一 <font face='Arial'>T15, p0147c</h2></font><hr>
<span class='old'>
</a><a name="0147b28" id="0147b28">常大富有喜好衣食床卧具足。行菩萨道已</a><a name="0147b29" id="0147b29">所喜者。而以加施得大尊豪。离嗔恚心而布</span><a name="0147c01" id="0147c01">施者。常大富有威耀端正。所言说者众人爱</a><a name="0147c02" id="0147c02">乐。行菩萨道心无加害诸根具足。离于邪见</a><a name="0147c03" id="0147c03">而布施者。常大富有立于正见。生于族姓值</a><a name="0147c04" id="0147c04">佛世尊。行菩萨道不离诸佛。常得闻法发菩</a><a name="0147c05" id="0147c05">萨心。佛语龙王。是谓十善布施庄严广大。</a><a name="0147c06" id="0147c06">乃尔此十善行。以戒庄严以自具愿得诸佛</a><a name="0147c07" id="0147c07">法。以忍庄严诸相种好成佛音声。以精进庄</a><a name="0147c08" id="0147c08">严降伏魔怨。以佛道法有所超度。以禅庄</a><a name="0147c09" id="0147c09">严心意所趣而以清净。以智慧庄严除诸枉</a><a name="0147c10" id="0147c10">见。行慈庄严当以仁和不害众生。行哀庄严</a><a name="0147c11" id="0147c11">不舍黎庶。行喜庄严无懈厌心。行护庄严</a><a name="0147c12" id="0147c12">得无所著断诸疑结。行恩庄严劝化群萌。</a><a name="0147c13" id="0147c13">行意止庄严止身诸痛痒心法具足。行意断</a><a name="0147c14" id="0147c14">庄严断诸恶法具足善德。神足庄严神足轻</a><a name="0147c15" id="0147c15">举。五根庄严。坚固其行。以上精进而无放</a><a name="0147c16" id="0147c16">逸。以心修治除诸尘劳。五力庄严以质直</a><a name="0147c17" id="0147c17">心降化众怨。觉意庄严晓了诸法如本所由。</a><a name="0147c18" id="0147c18">八路庄严怀来正慧寂然庄严。灭除一切诸</a><a name="0147c19" id="0147c19">垢尘劳。以观庄严观诸法本审谛悉无。善权</a><a name="0147c20" id="0147c20">庄严。有数无数有为无为具足安隐。佛语龙</a><a name="0147c21" id="0147c21">王。取要言之。十善之德。具足十力四无所</a><a name="0147c22" id="0147c22">畏成诸佛法。以具足之故。于是十善之德。</a><a name="0147c23" id="0147c23">广普庄严常当精进。譬如郡国县邑村落丘</a><a name="0147c24" id="0147c24">聚。百谷药草树木华果种殖刈获皆因地立。</a><a name="0147c25" id="0147c25">十善之德天上人间皆依因之。若学不学及</a><a name="0147c26" id="0147c26">得果证。住缘觉道菩萨道。行诸佛道法皆由</a><a name="0147c27" id="0147c27">从之。于是海龙王白世尊曰。何谓入法门菩</a><a name="0147c28" id="0147c28">萨所行。入法门者。除于宿世阴盖之罪。已</a><a name="0147c29" id="0147c29">除阴盖得至超异。佛语龙王。菩萨有一法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150147b.htm'><img src='up.gif' border=0></a>
<a href='T150148a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>