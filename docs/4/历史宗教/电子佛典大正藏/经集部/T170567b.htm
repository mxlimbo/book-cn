<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0749 佛说因缘僧护经 0567b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 749 佛说因缘僧护经</font> <font face='Arial'>(卷1)</font> <font face='Arial'>T17, p0567b</h2></font><hr>
<span class='old'>
</a><a name="0567a28" id="0567a28">寺。如前入寺。见诸众僧。共坐而食。诸比丘</a><a name="0567a29" id="0567a29">言。汝今出去。僧护踟蹰。未及出去。见诸比</span><a name="0567b01" id="0567b01">丘。钵中唯是人粪。热沸涌出。时诸比丘。皆悉</a><a name="0567b02" id="0567b02">食啖。食已火然。咽喉五藏。皆成烟炭。流下直</a><a name="0567b03" id="0567b03">过。见已惊怖。复疾而去。其去未远。复见一</a><a name="0567b04" id="0567b04">寺。其寺严仪。如前不异。即入僧坊。见诸比</a><a name="0567b05" id="0567b05">丘。手把铁锤。互相棒打。摧碎如尘。见已惊</a><a name="0567b06" id="0567b06">怖。复更进路。其去未远。复见一寺。其寺严</a><a name="0567b07" id="0567b07">好。亦不异前。即入僧坊。闻犍稚声。僧护问</a><a name="0567b08" id="0567b08">曰。何故打稚。诸比丘答言。欲饮甜浆。僧护</a><a name="0567b09" id="0567b09">比丘。即自念言。我今渴乏。须饮甜浆。即入众</a><a name="0567b10" id="0567b10">中。见诸食器。床卧敷具。诸比丘等。互相骂</a><a name="0567b11" id="0567b11">辱。诸食器中。盛满融铜。诸比丘等。皆共饮</a><a name="0567b12" id="0567b12">啖。食已火然。咽喉五藏。皆成炭火。流下直</a><a name="0567b13" id="0567b13">过。见已惊怖。进路而去。其去未远。见大肉</a><a name="0567b14" id="0567b14">地。其火焰炽。叫声号痛。苦楚难忍。见已惊</a><a name="0567b15" id="0567b15">怖。进路而去。其去未远。复见大地。如前不</a><a name="0567b16" id="0567b16">异。复更前进。见大肉瓮。尽皆火然。热疼难</a><a name="0567b17" id="0567b17">忍。如前无异。复更前进。亦见肉瓮。尽皆火</a><a name="0567b18" id="0567b18">然。如前不异。复更前进。见一肉瓶。其火焰</a><a name="0567b19" id="0567b19">炽。叫声呼苦。毒痛难忍。复更前进。见一肉</a><a name="0567b20" id="0567b20">瓶。其火焰炽。如前不异。复更前进。见大皮</a><a name="0567b21" id="0567b21">泉。其火焰炽。烂皮浩沸。苦声楚毒。亦不异</a><a name="0567b22" id="0567b22">前。见已惊怖。复更前进。进路未远。更见一</a><a name="0567b23" id="0567b23">大肉瓮。其火焰炽。苦事如前。复更前进。见一</a><a name="0567b24" id="0567b24">比丘。手捉利刀。而自劓鼻。劓已复生。生已</a><a name="0567b25" id="0567b25">复劓。终而复始。无有休息。复更前进。见一</a><a name="0567b26" id="0567b26">比丘。手捉斲釿。自斫己舌。终而复始。如前</a><a name="0567b27" id="0567b27">不异。复更前进。见一比丘。水中独立。口自唱</a><a name="0567b28" id="0567b28">言。水水不息。而受苦毒。复更前进。见一比</a><a name="0567b29" id="0567b29">丘。在铁刺园中。立铁刺上。苦声号叫。亦不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170567a.htm'><img src='up.gif' border=0></a>
<a href='T170567c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>