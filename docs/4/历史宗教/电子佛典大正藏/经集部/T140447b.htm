<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0459 佛说文殊悔过经 0447b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 459 佛说文殊悔过经</font> <font face='Arial'>(卷1)</font> <font face='Arial'>T14, p0447b</h2></font><hr>
<span class='old'>
</a><a name="0447a28" id="0447a28">惓。以是德本修此事故住一佛土普见一切。</a><a name="0447a29" id="0447a29">诸佛国界。住一切土睹于一土。于一切土入</span><a name="0447b01" id="0447b01">无尽土。于无量土入于一土。无尽本际庄</a><a name="0447b02" id="0447b02">严校饰。还净国土训诲所入。断淫怒痴靡所</a><a name="0447b03" id="0447b03">不散。住于一土教化诸土。在于诸土诱进一</a><a name="0447b04" id="0447b04">土。一切众生所念思想。劝至方面发起人民。</a><a name="0447b05" id="0447b05">令一刹土入一切土。以一国土入于一切。无</a><a name="0447b06" id="0447b06">量佛土等见三界。众生所兴不可动故。以无</a><a name="0447b07" id="0447b07">极哀开化人民。而无处所亦无所住。若怀狐</a><a name="0447b08" id="0447b08">疑悉济犹豫。度众生类。以是德本。以过去</a><a name="0447b09" id="0447b09">事入于过去。又以过去入于当来。又以过去</a><a name="0447b10" id="0447b10">入于现在。其当来事入于当来又当来事。</a><a name="0447b11" id="0447b11">入于过去当来事者入于现在。又现在事入</a><a name="0447b12" id="0447b12">于现在。又现在事入于过去。一切过去当来</a><a name="0447b13" id="0447b13">现在入平等相。令其现在入于现在。其现在</a><a name="0447b14" id="0447b14">者入于过去。其去来今普入平等。以是德本</a><a name="0447b15" id="0447b15">因缘之报。逮得诸佛现在目前三昧要慧。致</a><a name="0447b16" id="0447b16">成佛德圣众如来三昧正定。逮致光明华如</a><a name="0447b17" id="0447b17">来所化庄严三昧。皆庄严净所现三昧。示一</a><a name="0447b18" id="0447b18">切色所现身三昧。皆入诸音言辞三昧。又首</a><a name="0447b19" id="0447b19">楞严现若干种般泥洹事获致不断佛教三</a><a name="0447b20" id="0447b20">昧。而当成就专一严净三昧。究竟善住三</a><a name="0447b21" id="0447b21">昧。定意金刚道场三昧。如金刚三昧。慧眼</a><a name="0447b22" id="0447b22">三昧。以是之比。见于一切众生之心。所行若</a><a name="0447b23" id="0447b23">干志操不同。过去当来今现在事无所不达。</a><a name="0447b24" id="0447b24">乃为如来三昧道场。各各别异令致于彼神</a><a name="0447b25" id="0447b25">通之慧所愿具足。以是德本吾及众生。悉使</a><a name="0447b26" id="0447b26">成就进退自由。究竟清净被蒙开化。以是德</a><a name="0447b27" id="0447b27">本一切众生目之根原使如佛眼。一切世间</a><a name="0447b28" id="0447b28">众生所在诸可闻者。逮兴佛耳其听无极。使</a><a name="0447b29" id="0447b29">众生鼻得如佛鼻。通彻无际悉无所著。令诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140447a.htm'><img src='up.gif' border=0></a>
<a href='T140447c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>