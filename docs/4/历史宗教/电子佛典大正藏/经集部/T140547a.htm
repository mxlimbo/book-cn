<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0547a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 不思议品第六 <font face='Arial'>T14, p0547a</h2></font><hr>
<span class='old'>
</a><a name="0546c28" id="0546c28">有众声。上中下音皆能变之令作佛声。演</a><a name="0546c29" id="0546c29">出无常苦空无我之音。及十方诸佛所说种种</span><a name="0547a01" id="0547a01">之法。皆于其中。普令得闻。舍利弗。我今略</a><a name="0547a02" id="0547a02">说菩萨不可思议解脱之力。若广说者穷劫</a><a name="0547a03" id="0547a03">不尽。是时大迦叶。闻说菩萨不可思议解</a><a name="0547a04" id="0547a04">脱法门。叹未曾有。谓舍利弗。譬如有人于</a><a name="0547a05" id="0547a05">盲者前现众色像非彼所见。一切声闻闻</a><a name="0547a06" id="0547a06">是不可思议解脱法门。不能解了为若此</a><a name="0547a07" id="0547a07">也。智者闻是。其谁不发阿耨多罗三藐三</a><a name="0547a08" id="0547a08">菩提心。我等何为永绝其根。于此大乘已</a><a name="0547a09" id="0547a09">如败种。一切声闻闻是不可思议解脱法门。</a><a name="0547a10" id="0547a10">皆应号泣声震三千大千世界。一切菩萨应</a><a name="0547a11" id="0547a11">大欣庆顶受此法。若有菩萨信解不可思</a><a name="0547a12" id="0547a12">议解脱法门者。一切魔众无如之何。大迦叶</a><a name="0547a13" id="0547a13">说是语时。三万二千天子皆发阿耨多罗</a><a name="0547a14" id="0547a14">三藐三菩提心</a><a name="0547a15" id="0547a15"><p>尔时维摩诘语大迦叶。仁者。十方无量阿僧</a><a name="0547a16" id="0547a16">只世界中作魔王者。多是住不可思议解脱</a><a name="0547a17" id="0547a17">菩萨。以方便力教化众生现作魔王。又</a><a name="0547a18" id="0547a18">迦叶。十方无量菩萨。或有人从乞手足耳鼻</a><a name="0547a19" id="0547a19">头目髓脑血肉皮骨聚落城邑妻子奴婢象</a><a name="0547a20" id="0547a20">马车乘金银琉璃车磲马瑙珊瑚琥珀真珠</a><a name="0547a21" id="0547a21">珂贝衣服饮食。如此乞者多是住不可思议</a><a name="0547a22" id="0547a22">解脱菩萨。以方便力而往试之令其坚固。</a><a name="0547a23" id="0547a23">所以者何。住不可思议解脱菩萨。有威德</a><a name="0547a24" id="0547a24">力故现行逼迫。示诸众生如是难事。凡</a><a name="0547a25" id="0547a25">夫下劣无有力势。不能如是逼迫菩萨。譬</a><a name="0547a26" id="0547a26">如龙象蹴踏非驴所堪。是名住不可思议</a><a name="0547a27" id="0547a27">解脱菩萨智慧方便之门</a><a name="0547a28" id="0547a28"><p><b>　　<A NAME="n272"></A>维摩诘所说经观众生品第七</b></a><a name="0547a29" id="0547a29"><p>尔时文殊师利问维摩诘言。菩萨云何观于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140546c.htm'><img src='up.gif' border=0></a>
<a href='T140547b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>