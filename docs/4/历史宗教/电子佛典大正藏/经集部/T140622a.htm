<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0480 佛说月上女经 0622a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 480 佛说月上女经</font> <font face='Arial'>(卷2)</font> <font face='Arial'>T14, p0622a</h2></font><hr>
<span class='old'>
</a><a name="0621c28" id="0621c28">七莲华自然显现。其女尔时复以彼华掷向</a><a name="0621c29" id="0621c29">如来。至佛顶已即复变成第七华帐。形状大</span><a name="0622a01" id="0622a01">小如上所说。其女尔时复言。世尊。愿我藉此</a><a name="0622a02" id="0622a02">善根因缘。于当来世若有众生住着七识。我</a><a name="0622a03" id="0622a03">为说法令其除断</a><a name="0622a04" id="0622a04"><p>尔时彼女以佛神力。忽然复有第八莲华现</a><a name="0622a05" id="0622a05">其右手。其女复持向佛而掷。其华至已次第</a><a name="0622a06" id="0622a06">成其第八华帐。形状纵广亦如上说。其女于</a><a name="0622a07" id="0622a07">是复言。世尊。愿我来世藉此善因。若有众生</a><a name="0622a08" id="0622a08">着八颠倒。为说其法令悉除灭</a><a name="0622a09" id="0622a09"><p>尔时彼女以佛神力。忽然复有第九莲华现</a><a name="0622a10" id="0622a10">其右手。其女复将遥掷佛顶。其华至已次第</a><a name="0622a11" id="0622a11">复成第九华帐。其帐纵广如上所说。其女于</a><a name="0622a12" id="0622a12">是复言。世尊。愿我藉此善根因缘。于当来世</a><a name="0622a13" id="0622a13">若有众生住九使者。我为说法令除九使</a><a name="0622a14" id="0622a14"><p>尔时彼女以佛神力。忽然复有第十莲华现</a><a name="0622a15" id="0622a15">其右手。其女于是复以彼华掷如来顶。其华</a><a name="0622a16" id="0622a16">至已次第复成第十华帐。庄严纵广如上所</a><a name="0622a17" id="0622a17">说。其女尔时复言。世尊。愿我藉此善根因缘。</a><a name="0622a18" id="0622a18">于当来世具足十力。如今世尊放大光明照</a><a name="0622a19" id="0622a19">十方刹等无有异</a><a name="0622a20" id="0622a20"><p>尔时彼等所化华帐高至梵宫。是以地居乃</a><a name="0622a21" id="0622a21">至大梵诸天子等。因彼华帐复与无量千万</a><a name="0622a22" id="0622a22">天众同来集会</a><a name="0622a23" id="0622a23"><p>尔时世尊便有微笑。然诸佛等有如是法。微</a><a name="0622a24" id="0622a24">笑之时从其口出种种色光。其光所谓青黄</a><a name="0622a25" id="0622a25">赤白颇梨等色。及以金银如是等色。而彼光</a><a name="0622a26" id="0622a26">照至于无量无边佛土。普至梵天覆翳日月。</a><a name="0622a27" id="0622a27">光明威力胜盛无比。晃耀显赫还入佛顶。尔</a><a name="0622a28" id="0622a28">时众中长老阿难。从坐而起整理衣服偏袒</a><a name="0622a29" id="0622a29">右臂右膝着地合十指掌。以偈问佛微笑放<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140621c.htm'><img src='up.gif' border=0></a>
<a href='T140622b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>