<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0143c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷25)</font> 观天品第六之一四天王初 <font face='Arial'>T17, p0143c</h2></font><hr>
<span class='old'>
</a><a name="0143b28" id="0143b28">名杂庄严天。十九者。名如意地天。二十者。名</a><a name="0143b29" id="0143b29">微细行天。二十一者。名歌音喜乐天。二十二</span><a name="0143c01" id="0143c01">者。名威德轮天。二十三者。名月行天。二十</a><a name="0143c02" id="0143c02">四者。名阎摩娑罗天。二十五者。名速行天。二</a><a name="0143c03" id="0143c03">十六者。名影照天。二十七者。名智慧行天。二</a><a name="0143c04" id="0143c04">十八者。名众分天。二十九者。名住轮天。三十</a><a name="0143c05" id="0143c05">者。名上行天。三十一者。名威德颜天。三十</a><a name="0143c06" id="0143c06">二者。名威德焰轮天。三十三者。名清净天。如</a><a name="0143c07" id="0143c07">是三十三天。比丘观于微细业之果报。持戒</a><a name="0143c08" id="0143c08">善业。集何等业。生于善道。善业因缘。得善果</a><a name="0143c09" id="0143c09">报。乐报处生。彼以闻慧。闻佛说法。非外道</a><a name="0143c10" id="0143c10">法。彼见诸天所生之处。游戏受乐。不可称说。</a><a name="0143c11" id="0143c11">帝释天王之所拥护。住善法堂。外道说为常</a><a name="0143c12" id="0143c12">住不灭。初观善法。次分别观。善修何戒。生善</a><a name="0143c13" id="0143c13">法堂。彼见闻知。若人持于七种之戒。不缺戒。</a><a name="0143c14" id="0143c14">不穿戒。不隙戒。坚固持戒。不可讥嫌。布施修</a><a name="0143c15" id="0143c15">心。于福田中。称时而施。若施阿罗汉。若看病</a><a name="0143c16" id="0143c16">人。若父母。若阿那含。若斯陀含。若须陀洹。</a><a name="0143c17" id="0143c17">若起灭定。若道行人。行慈悲心。欢喜舍与。于</a><a name="0143c18" id="0143c18">怖畏者。施其寿命。是人命终。生善法殿。作释</a><a name="0143c19" id="0143c19">迦提婆。姓憍尸迦。名能天主。有九十九那由</a><a name="0143c20" id="0143c20">他天女。以为眷属。恭敬围绕供养帝释。如一</a><a name="0143c21" id="0143c21">女人供给丈夫。诸天女等心无嫉妒。供养天</a><a name="0143c22" id="0143c22">后同奉帝释亦无妒心。其善法殿。广五百由</a><a name="0143c23" id="0143c23">旬。毗琉璃珠。以为栏楯。珊瑚为柱。颇梨车</a><a name="0143c24" id="0143c24">磲马瑙庄严。阎浮檀金。而为殿壁。如融金</a><a name="0143c25" id="0143c25">色。其床皆以金刚摩尼赤莲华珠青珠玉宝。</a><a name="0143c26" id="0143c26">以为庄严。其诸莲华。金刚为须。真金为茎。清</a><a name="0143c27" id="0143c27">净华池以为庄严。复有众鸟。毗琉璃翅。赤莲</a><a name="0143c28" id="0143c28">华珠。以为其嘴。青因陀宝。以为其身。遍满池</a><a name="0143c29" id="0143c29">中。其池四岸。青摩尼华。摩尼布地。复有众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170143b.htm'><img src='up.gif' border=0></a>
<a href='T170144a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>