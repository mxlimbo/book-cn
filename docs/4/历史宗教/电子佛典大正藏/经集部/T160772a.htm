<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0772a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷3)</font> 阿赖耶即密严品第八 <font face='Arial'>T16, p0772a</h2></font><hr>
<span class='old'>
</a><br><a name="0771c28" id="0771c28">　　若能入唯识　　　是则证转依</a><br><a name="0771c29" id="0771c29">　　若说于空性　　　则知相唯识</span><br><a name="0772a01" id="0772a01">　　瓶等本无境　　　体相皆心作</a><br><a name="0772a02" id="0772a02">　　非瓶似瓶现　　　是故说为空</a><br><a name="0772a03" id="0772a03">　　世间所有色　　　诸天等宫殿</a><br><a name="0772a04" id="0772a04">　　变异而可见　　　皆是阿赖耶</a><br><a name="0772a05" id="0772a05">　　有情身所有　　　从头至手足</a><br><a name="0772a06" id="0772a06">　　顿生或渐次　　　无非阿赖耶</a><br><a name="0772a07" id="0772a07">　　习气浊于心　　　凡愚不能了</a><br><a name="0772a08" id="0772a08">　　此性非是有　　　亦复非是空</a><br><a name="0772a09" id="0772a09">　　如人以诸物　　　系破于瓶等</a><br><a name="0772a10" id="0772a10">　　物体若是空　　　即无能所破</a><br><a name="0772a11" id="0772a11">　　我如妙高山　　　此见未为碍</a><br><a name="0772a12" id="0772a12">　　憍慢而着空　　　此恶过于彼</a><br><a name="0772a13" id="0772a13">　　自处为相应　　　不应非处说</a><br><a name="0772a14" id="0772a14">　　若演于非处　　　甘露即为毒</a><br><a name="0772a15" id="0772a15">　　一切诸有情　　　生于种种见</a><br><a name="0772a16" id="0772a16">　　欲令断诸见　　　是故说空理</a><br><a name="0772a17" id="0772a17">　　闻空执为实　　　不能断诸见</a><br><a name="0772a18" id="0772a18">　　此见不可除　　　如病翳所舍</a><br><a name="0772a19" id="0772a19">　　譬如火烧木　　　木尽火不留</a><br><a name="0772a20" id="0772a20">　　见木若已烧　　　空火亦应灭</a><br><a name="0772a21" id="0772a21">　　诸见得灭时　　　生于智慧火</a><br><a name="0772a22" id="0772a22">　　普烧烦恼薪　　　一切皆清净</a><br><a name="0772a23" id="0772a23">　　牟尼由此智　　　密严而解脱</a><br><a name="0772a24" id="0772a24">　　不见以兔角　　　触坏于大山</a><br><a name="0772a25" id="0772a25">　　曾无石女儿　　　执箭射于物</a><br><a name="0772a26" id="0772a26">　　未闻欲斗战　　　而求兔角弓</a><br><a name="0772a27" id="0772a27">　　何有石女儿　　　能造于宫室</a><br><a name="0772a28" id="0772a28">　　一切法空性　　　与法常同体</a><br><a name="0772a29" id="0772a29">　　始于胎脏时　　　色生便坏灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160771c.htm'><img src='up.gif' border=0></a>
<a href='T160772b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>