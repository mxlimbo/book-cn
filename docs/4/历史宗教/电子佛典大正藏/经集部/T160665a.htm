<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0675 深密解脱经 0665a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 675 深密解脱经</font> <font face='Arial'>(卷1)</font> <font face='Arial'>T16, p0665a</h2></font><hr>
<span class='old'>
<p><p></span><a name="0665a01" id="0665a01"></a><a name="0665a02" id="0665a02"><p><b>　　<A NAME="n338"></A>No. 675 [Nos. 676-679]</b></a><a name="0665a03" id="0665a03"><p><b>　　<A NAME="n339"></A>深密解脱经序</b></a><a name="0665a04" id="0665a04"></a><a name="0665a05" id="0665a05"><p><span class='byline'>　　　　沙门都释昙宁造</span><br></a><a name="0665a06" id="0665a06"><p>夫至迹虚微。理包言像之外。幽宗冲秘。旨绝</a><a name="0665a07" id="0665a07">名相之域。是以。大圣秉独悟之灵姿。镜寰中</a><a name="0665a08" id="0665a08">之妙趣。实相廓然。与虚无齐其量。法性憺</a><a name="0665a09" id="0665a09">尔。与幽冥同其源。神辉潜映而不灭。万相俱</a><a name="0665a10" id="0665a10">应而不生。然此生也。生所不能生。此之灭也。</a><a name="0665a11" id="0665a11">灭所不能灭。显既非有。隐岂为无。寂焉而动。</a><a name="0665a12" id="0665a12">动焉而寂。出没无方。教迹星罗者矣。盖深密</a><a name="0665a13" id="0665a13">解脱经者。乃兆圣之玄源。亿善之渊府。论其</a><a name="0665a14" id="0665a14">旨也。则真相不二。语其教也。则湛然理一。义</a><a name="0665a15" id="0665a15">尽冲籍。文穷秘典。妙绝熙怡。包括群藏。自</a><a name="0665a16" id="0665a16">非诠于理教。何以显兹深致。但东西音殊。理</a><a name="0665a17" id="0665a17">凭翻译。非翻非译。文义斯壅。所以久蕴而</a><a name="0665a18" id="0665a18">不显者。良俟嘉运而光通矣。大魏皇帝。总六</a><a name="0665a19" id="0665a19">合以统天。包百王以驭宇。道迈羲唐。德超古</a><a name="0665a20" id="0665a20">哲。而每游神觉典。妙玩大乘。思在翻演。鸿宣</a><a name="0665a21" id="0665a21">遐代。时有北天竺三藏法师菩提留支。魏音</a><a name="0665a22" id="0665a22">道晞。曾为此地之沙门都统也。识性内融。神</a><a name="0665a23" id="0665a23">机外朗。冲文玄藏。罔不该洞。以永熙二年。龙</a><a name="0665a24" id="0665a24">次星纪。月吕蕤宾。诏命三藏。于显阳殿。高</a><a name="0665a25" id="0665a25">升法座。披匣挥尘。口自翻译。义语无滞。皇</a><a name="0665a26" id="0665a26">上尊经只法。执翰轮首下笔成句。文义双显。</a><a name="0665a27" id="0665a27">旨包群籍之秘理。含众典之奥。但万机渊</a><a name="0665a28" id="0665a28">旷。无容终讫。舍笔之后。转授沙门都法师慧</a><a name="0665a29" id="0665a29">光。昙宁。在永宁上寺。共律师僧辩。居士李廓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160663c.htm'><img src='up.gif' border=0></a>
<a href='T160665b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>