<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0456 佛说弥勒大成佛经 0429c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 456 佛说弥勒大成佛经</font> <font face='Arial'>(卷1)</font> <font face='Arial'>T14, p0429c</h2></font><hr>
<span class='old'>
</a><a name="0429b28" id="0429b28">饥馑毒害之难。人常慈心恭敬和顺调伏诸</a><a name="0429b29" id="0429b29">根。如子爱父如母爱子。语言谦逊皆由</span><a name="0429c01" id="0429c01">弥勒慈心训导。持不杀戒不啖肉故。以此</a><a name="0429c02" id="0429c02">因缘生彼国者。诸根恬静面貌端正。威相</a><a name="0429c03" id="0429c03">具足如天童子。复有八万四千众宝小城以</a><a name="0429c04" id="0429c04">为眷属。翅头末城最处其中。男女大小虽</a><a name="0429c05" id="0429c05">远若近。佛神力故两得相见无所障碍。夜</a><a name="0429c06" id="0429c06">光摩尼如意珠华遍满世界。雨七宝花。钵</a><a name="0429c07" id="0429c07">头摩华。优钵罗华。拘物头华。分陀利华。曼</a><a name="0429c08" id="0429c08">陀罗华。摩诃曼陀罗花。曼殊沙花。摩诃曼殊</a><a name="0429c09" id="0429c09">沙华。弥布其地。或复风吹回旋空中。时彼</a><a name="0429c10" id="0429c10">国界城邑聚落。园林浴池泉河流沼。自然</a><a name="0429c11" id="0429c11">而有八功德水。命命之鸟鹅鸭鸳鸯。孔雀鹦</a><a name="0429c12" id="0429c12">鹉。翡翠舍利。美音鸠雕。罗耆婆阇婆快见鸟</a><a name="0429c13" id="0429c13">等。出妙音声。复有异类妙音之鸟不可称</a><a name="0429c14" id="0429c14">数。游集林池。金色无垢净光明华。无忧净慧</a><a name="0429c15" id="0429c15">日光明华。鲜白七日香华。瞻卜六色香华。百</a><a name="0429c16" id="0429c16">千万种水陆生华。青色青光黄色黄光赤色</a><a name="0429c17" id="0429c17">赤光白色白光香净无比。昼夜常生终无萎</a><a name="0429c18" id="0429c18">时。有如意果树。香美无比充满国界。香树</a><a name="0429c19" id="0429c19">金光生宝山间充满国界。出适意香普熏</a><a name="0429c20" id="0429c20">一切。尔时阎浮提中常有好香。譬若香山。</a><a name="0429c21" id="0429c21">流水美好味甘除患。雨泽随时。天园成熟</a><a name="0429c22" id="0429c22">香美稻种。天神力故一种七获。用功甚少所</a><a name="0429c23" id="0429c23">收甚多。谷稼滋茂无有草秽。众生福德本事</a><a name="0429c24" id="0429c24">果报。入口销化。百味具足香美无比气力</a><a name="0429c25" id="0429c25">充实。其国尔时有转轮圣王。名曰穰佉。</a><a name="0429c26" id="0429c26">有四种兵不以威武治四天下。具三十二</a><a name="0429c27" id="0429c27">大人相好。王有千子。勇猛端正怨敌自伏。王</a><a name="0429c28" id="0429c28">有七宝。一金轮宝。千辐毂辋皆悉具足。二白</a><a name="0429c29" id="0429c29">象宝。白如雪山七胑拄地。严显可观犹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140429b.htm'><img src='up.gif' border=0></a>
<a href='T140430a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>