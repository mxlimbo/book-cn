<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0579 优婆夷净行法门经 0953b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 579 优婆夷净行法门经</font> <font face='Arial'>(卷1)</font> 修行品第一 <font face='Arial'>T14, p0953b</h2></font><hr>
<span class='old'>
</a><br><a name="0953a28" id="0953a28">　　逝定不退转　　　行慈利众生</a><br><a name="0953a29" id="0953a29">　　以此四法故　　　而证萨婆若　</p></span><a name="0953b01" id="0953b01"><p>佛说偈已。毗舍佉母心生欢喜。更增上问</a><a name="0953b02" id="0953b02">世尊。复于几法安住得观。云何法集无有分</a><a name="0953b03" id="0953b03">散。初合法者复有几事。佛告毗舍佉。于四</a><a name="0953b04" id="0953b04">法中安住得观。谓慈悲喜舍。其中法集无有</a><a name="0953b05" id="0953b05">分散。谓得声闻智辟支佛智萨婆若智佛智。</a><a name="0953b06" id="0953b06">初合法者。有三十二观法。所谓念佛念法</a><a name="0953b07" id="0953b07">念僧念戒念施念天。阿那念般那念。观灭想。</a><a name="0953b08" id="0953b08">观身想。观寂静想。观地水火风想。观青黄</a><a name="0953b09" id="0953b09">赤白想。观虚空想。观识处想。观[<a href='javascript:showpic("images/029820.gif")'>月*逢</a>]胀想。观</a><a name="0953b10" id="0953b10">臭秽想。观穿漏想。观烂坏想。观处处分散</a><a name="0953b11" id="0953b11">想。观骨肉纵横想。观骨湿想。观白骨色想。观</a><a name="0953b12" id="0953b12">一切无常想。观一切法无我想。是名三十二</a><a name="0953b13" id="0953b13">观法四无量心。是名安住得观声闻智辟支</a><a name="0953b14" id="0953b14">佛智萨婆若智佛智。是名法集无有分散。尔</a><a name="0953b15" id="0953b15">时世尊重说偈言</a><a name="0953b16" id="0953b16"><p class='lg'>　　若以下观　　　得声闻智　　　善修中观</a><br><a name="0953b17" id="0953b17">　　得缘觉智　　　上观满足　　　得菩提智　</p></a><a name="0953b18" id="0953b18"><p>佛说偈已。毗舍佉母心大欢喜。更增上问世</a><a name="0953b19" id="0953b19">尊。于不净法门云何心住。疾离烦恼通达六</a><a name="0953b20" id="0953b20">门。佛告毗舍佉。有三十二法门。于不净中</a><a name="0953b21" id="0953b21">心所乐住。疾离烦恼便通六门。何者三十</a><a name="0953b22" id="0953b22">二法门。谓身中有发毛爪齿皮肉筋骨肪膏</a><a name="0953b23" id="0953b23">髓脑心肾肝胆大肠小肠脾肺肚胃脓血痰</a><a name="0953b24" id="0953b24">汗涕唾涎泪屎尿不净。毗舍佉。是为三十二</a><a name="0953b25" id="0953b25">不净之观。令心乐住净行法门。疾舍烦恼得</a><a name="0953b26" id="0953b26">通六门。尔时世尊重说偈言</a><a name="0953b27" id="0953b27"><p class='lg'>　　犹如江流　　　聚入大海　　　于法门中</a><br><a name="0953b28" id="0953b28">　　流观亦尔　　　善观粗细　　　净以不净</a><br><a name="0953b29" id="0953b29">　　无上智法　　　佛悉通达　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140953a.htm'><img src='up.gif' border=0></a>
<a href='T140953c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>