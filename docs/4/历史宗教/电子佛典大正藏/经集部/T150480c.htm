<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0634 佛说大乘智印经 0480c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 634 佛说大乘智印经</font> <font face='Arial'>(卷3)</font> <font face='Arial'>T15, p0480c</h2></font><hr>
<span class='old'>
</a><a name="0480b28" id="0480b28">生守护正法。是名七种发菩提心。善男子。若</a><a name="0480b29" id="0480b29">诸菩萨。善能修习四无量心。学佛如来甚深</span><a name="0480c01" id="0480c01">法藏。复能成就五种胜法。是诸菩萨具足名</a><a name="0480c02" id="0480c02">曰阿惟越致。弥勒菩萨复白佛言。世尊。云何</a><a name="0480c03" id="0480c03">五法得不退转。善男子。一者于诸众生起平</a><a name="0480c04" id="0480c04">等心。于自眷属不生亲昵。于他有情亦不厌</a><a name="0480c05" id="0480c05">舍。二者见诸有情而得利养。深生欢喜善言</a><a name="0480c06" id="0480c06">赞美。不生憎嫉烦恼之心。三者于佛如来微</a><a name="0480c07" id="0480c07">妙胜法。意愿听闻及欲宣说。为欲护持如是</a><a name="0480c08" id="0480c08">法藏不惜身命。广布流通相续不断。四者所</a><a name="0480c09" id="0480c09">有资生种种财宝无有悭吝。悉能惠施一切有</a><a name="0480c10" id="0480c10">情。及以上妙饮食汤药。平等普济皆令充足。</a><a name="0480c11" id="0480c11">五者于诸如来所得最上胜功德法广大智慧</a><a name="0480c12" id="0480c12">秘密总持。欢喜爱乐精勤修学。是为菩萨五</a><a name="0480c13" id="0480c13">种胜法。应当于此决定趣求心不退转。佛告</a><a name="0480c14" id="0480c14">弥勒菩萨摩诃萨。复有五法其性刚强。能障</a><a name="0480c15" id="0480c15">菩提不得解脱。云何五法。一者于三乘法不</a><a name="0480c16" id="0480c16">能解了。二者贪求利养而无厌足。三者常怀</a><a name="0480c17" id="0480c17">悭惜不能惠舍。四者谄曲不实无时间断。五</a><a name="0480c18" id="0480c18">者口但谈空不了诸相。弥勒菩萨。如是五法。</a><a name="0480c19" id="0480c19">惯习刚强覆障菩提。不能成就无上圣果。复</a><a name="0480c20" id="0480c20">有五法。若诸菩萨而能具足。即于如来所说</a><a name="0480c21" id="0480c21">胜法。开导演说坚固修习入圣性地。如是菩</a><a name="0480c22" id="0480c22">萨名为阿惟越致。云何五法。一者无我远离</a><a name="0480c23" id="0480c23">相缚不执自他。二者无法远离封着世俗胜</a><a name="0480c24" id="0480c24">义轨持自性。三者智性智相平等不二。无诸</a><a name="0480c25" id="0480c25">憎爱。寂静湛然。四者不着菩提及与众生不</a><a name="0480c26" id="0480c26">愚善恶因果渐次。五者了知如来功德色身</a><a name="0480c27" id="0480c27">神通变化成道入灭差别之相。善男子。如是</a><a name="0480c28" id="0480c28">五法具足了知名阿惟越致。能成无上正等</a><a name="0480c29" id="0480c29">正觉。尔时世尊。而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150480b.htm'><img src='up.gif' border=0></a>
<a href='T150481a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>