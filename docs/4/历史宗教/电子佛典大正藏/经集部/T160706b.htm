<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0706b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷4)</font> 地波罗蜜多品第七 <font face='Arial'>T16, p0706b</h2></font><hr>
<span class='old'>
</a><a name="0706a28" id="0706a28">事名实饶益。譬如粪秽若多若少。终无有</a><a name="0706a29" id="0706a29">能令成香洁。如是众生由行苦故。其性是</span><a name="0706b01" id="0706b01">苦无有方便。但以财物暂相饶益可令</a><a name="0706b02" id="0706b02">成乐。唯有安处妙善法中。方可得名第</a><a name="0706b03" id="0706b03">一饶益</a><a name="0706b04" id="0706b04"><p>观自在菩萨复白佛言。世尊。如是一切波罗</a><a name="0706b05" id="0706b05">蜜多有几清净。佛告观自在菩萨曰。善男</a><a name="0706b06" id="0706b06">子。我终不说波罗蜜多除上五相有余清</a><a name="0706b07" id="0706b07">净。然我即依如是诸事总别。当说波罗蜜</a><a name="0706b08" id="0706b08">多清净之相。总说一切波罗蜜多清净相者。</a><a name="0706b09" id="0706b09">当知七种。何等为七。一者菩萨于此诸法</a><a name="0706b10" id="0706b10">不求他知。二者于此诸法见已不生执着。</a><a name="0706b11" id="0706b11">三者即于如是诸法不生疑惑。谓为能得</a><a name="0706b12" id="0706b12">大菩提不。四者终不自赞毁他有所轻蔑。</a><a name="0706b13" id="0706b13">五者终不憍傲放逸。六者终不少有所得便</a><a name="0706b14" id="0706b14">生喜足。七者终不由此诸法于他发起嫉</a><a name="0706b15" id="0706b15">妒悭吝。别说一切波罗蜜多清净相者。亦有</a><a name="0706b16" id="0706b16">七种。何等为七。谓诸菩萨如我所说。七种</a><a name="0706b17" id="0706b17">布施清净之相。随顺修行。一者由施物清净</a><a name="0706b18" id="0706b18">行清净施。二者由戒清净行清净施。三者</a><a name="0706b19" id="0706b19">由见清净行清净施。四者由心清净行清</a><a name="0706b20" id="0706b20">净施。五者由语清净行清净施。六者由智</a><a name="0706b21" id="0706b21">清净行清净施。七者由垢清净行清净施。</a><a name="0706b22" id="0706b22">是名七种施清净相。又诸菩萨能善了知制</a><a name="0706b23" id="0706b23">立律仪一切学处。能善了知出离所犯。具</a><a name="0706b24" id="0706b24">常尸罗坚固尸罗常作尸罗常转尸罗。受</a><a name="0706b25" id="0706b25">学一切所有学处是名七种戒清净相。若诸</a><a name="0706b26" id="0706b26">菩萨于自所有业果异熟深生依信。一切所</a><a name="0706b27" id="0706b27">有不饶益事现在前时。不生愤发亦不反</a><a name="0706b28" id="0706b28">骂。不嗔不打不恐不弄。不以种种不饶益</a><a name="0706b29" id="0706b29">事反相加害。不怀怨结。若谏诲时不令恚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160706a.htm'><img src='up.gif' border=0></a>
<a href='T160706c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>