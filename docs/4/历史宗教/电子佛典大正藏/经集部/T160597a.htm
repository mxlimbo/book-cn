<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0597a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷2)</font> 集一切法品第二之一 <font face='Arial'>T16, p0597a</h2></font><hr>
<span class='old'>
</a><a name="0596c28" id="0596c28">圣智所行相故有相。第一义智为其因故</a><a name="0596c29" id="0596c29">有因。离有无故非作者。如虚空涅槃寂</span><a name="0597a01" id="0597a01">灭法故常不思议。是故我说常不思议。不</a><a name="0597a02" id="0597a02">同外道所有诤论。大慧。此常不思议。是诸</a><a name="0597a03" id="0597a03">如来自证圣智所行真理。是故菩萨当勤修</a><a name="0597a04" id="0597a04">学。复次大慧。外道常不思议。以无常异相</a><a name="0597a05" id="0597a05">因故常。非自相因力故常。大慧。外道常不</a><a name="0597a06" id="0597a06">思议。以见所作法有已还无无常已比知</a><a name="0597a07" id="0597a07">是常。我亦见所作法有已还无无常已不</a><a name="0597a08" id="0597a08">因此说为常。大慧。外道以如是因相成常</a><a name="0597a09" id="0597a09">不思议。此因相非有。同于兔角故。常不思</a><a name="0597a10" id="0597a10">议唯是分别但有言说。何故彼因同于兔角。</a><a name="0597a11" id="0597a11">无自因相故。大慧。我常不思议。以自证为</a><a name="0597a12" id="0597a12">因相。不以外法有已还无无常为因。外道</a><a name="0597a13" id="0597a13">反此。曾不能知常不思议自因之相。而恒</a><a name="0597a14" id="0597a14">在于自证圣智所行相外。此不应说</a><a name="0597a15" id="0597a15"><p>复次大慧。诸声闻畏生死妄想苦而求涅</a><a name="0597a16" id="0597a16">槃。不知生死涅槃差别之相一切皆是妄分</a><a name="0597a17" id="0597a17">别有。无所有故。妄计未来诸根境灭以为</a><a name="0597a18" id="0597a18">涅槃。不知证自智境界转所依藏识为大</a><a name="0597a19" id="0597a19">涅槃。彼愚痴人说有三乘。不说唯心无有</a><a name="0597a20" id="0597a20">境界。大慧。彼人不知去来现在诸佛所说自</a><a name="0597a21" id="0597a21">心境界。取心外境常于生死轮转不绝。复</a><a name="0597a22" id="0597a22">次大慧。去来现在诸如来说一切法不生。</a><a name="0597a23" id="0597a23">何以故。自心所见非有性故。离有无生故。</a><a name="0597a24" id="0597a24">如兔马等角凡愚妄取。唯自证圣智所行之</a><a name="0597a25" id="0597a25">处。非诸愚夫二分别境。大慧。身及资生器世</a><a name="0597a26" id="0597a26">间等。一切皆是藏识影像。所取能取二种相</a><a name="0597a27" id="0597a27">现。彼诸愚夫。堕生住灭二见中故。于中妄</a><a name="0597a28" id="0597a28">起有无分别。大慧。汝于此义当勤修学</a><a name="0597a29" id="0597a29"><p>复次大慧。有五种种性。何等为五。谓声闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160596c.htm'><img src='up.gif' border=0></a>
<a href='T160597b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>