<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0679b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷7)</font> 观四威仪品第六之一 <font face='Arial'>T15, p0679b</h2></font><hr>
<span class='old'>
</a><a name="0679a28" id="0679a28">观者名为邪观。佛灭度后若有众生。思是法</a><a name="0679a29" id="0679a29">者观是法者得此想者。除百千亿劫生死之</span><a name="0679b01" id="0679b01">罪。生生之处不受鬼身。值遇诸佛间无空</a><a name="0679b02" id="0679b02">缺。设无佛时遇辟支佛。无辟支佛恒遇仙人</a><a name="0679b03" id="0679b03">为说正道。佛告阿难。汝今持是境界念想。</a><a name="0679b04" id="0679b04">为未来世一切众生当广宣说。是名诸佛神</a><a name="0679b05" id="0679b05">通境界。若失此事则名谤佛断菩提种。持是</a><a name="0679b06" id="0679b06">法者鬼魅不着。恒为诸佛之所护助</a><a name="0679b07" id="0679b07"><p>佛告阿难。云何名如来到那干诃罗国。古仙</a><a name="0679b08" id="0679b08">山薝卜华林。毒龙池侧青莲华泉北。罗刹</a><a name="0679b09" id="0679b09">穴中阿那斯山岩南。尔时彼穴有五罗刹。化</a><a name="0679b10" id="0679b10">作女龙与毒龙通。龙复降雹罗刹乱行。饥</a><a name="0679b11" id="0679b11">馑疾疫已历四年。时王惊惧。祷祠神祇于事</a><a name="0679b12" id="0679b12">无益。召诸咒师令咒毒龙。罗刹气盛咒术。</a><a name="0679b13" id="0679b13">不行。王作是念。得一神人。驱此罗刹降是毒</a><a name="0679b14" id="0679b14">龙。唯除我身其余无惜。时有梵志聪明多</a><a name="0679b15" id="0679b15">智。白言。大王。迦毗罗城净饭王子。其生之日</a><a name="0679b16" id="0679b16">万神侍御七宝降瑞。阿私陀相。处国当为转</a><a name="0679b17" id="0679b17">轮圣王。若不乐天下成自然佛。今者道成号</a><a name="0679b18" id="0679b18">释迦文。巨身丈六三十二相八十种好。足</a><a name="0679b19" id="0679b19">蹑莲华项佩日光。身相端严如真金山。王闻</a><a name="0679b20" id="0679b20">是语心大欢喜。向佛生地自归作礼。若梵志</a><a name="0679b21" id="0679b21">语审实不虚。有佛出世名释迦文。然我相</a><a name="0679b22" id="0679b22">法。却后九劫乃当有佛名释迦文。云何今</a><a name="0679b23" id="0679b23">日佛日已兴。云何不哀至此国界。空中有声</a><a name="0679b24" id="0679b24">告言大王。汝莫疑。佛释迦牟尼精进勇猛</a><a name="0679b25" id="0679b25">超越九劫。闻是语已。复更长跪合掌赞叹。</a><a name="0679b26" id="0679b26">佛通明慧应知我心。愿屈慈悲光临此国。尔</a><a name="0679b27" id="0679b27">时香烟至佛精舍。如白琉璃云。绕佛七匝化</a><a name="0679b28" id="0679b28">作金盖。其盖有铃出妙音声。其声请佛请比</a><a name="0679b29" id="0679b29">丘僧。尔时如来敕诸比丘。诸得六通者随从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150679a.htm'><img src='up.gif' border=0></a>
<a href='T150679c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>