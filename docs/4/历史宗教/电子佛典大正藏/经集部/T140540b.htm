<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0540b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷1)</font> 弟子品第三 <font face='Arial'>T14, p0540b</h2></font><hr>
<span class='old'>
</a><a name="0540a28" id="0540a28">唯大迦叶。有慈悲心而不能普。舍豪富从</a><a name="0540a29" id="0540a29">贫乞。迦叶。住平等法应次行乞食。为不</span><a name="0540b01" id="0540b01">食故应行乞食。为坏和合相故应取揣</a><a name="0540b02" id="0540b02">食。为不受故应受彼食。以空聚想入于</a><a name="0540b03" id="0540b03">聚落。所见色与盲等。所闻声与响等。所嗅</a><a name="0540b04" id="0540b04">香与风等。所食味不分别。受诸触如智</a><a name="0540b05" id="0540b05">证。知诸法如幻相无自性无他性。本自</a><a name="0540b06" id="0540b06">不然今则无灭。迦叶。若能不舍八邪入八</a><a name="0540b07" id="0540b07">解脱。以邪相入正法。以一食施一切。供</a><a name="0540b08" id="0540b08">养诸佛及众贤圣。然后可食。如是食者非</a><a name="0540b09" id="0540b09">有烦恼非离烦恼。非入定意非起定意。</a><a name="0540b10" id="0540b10">非住世间非住涅槃。其有施者无大福</a><a name="0540b11" id="0540b11">无小福。不为益不为损。是为正入佛道</a><a name="0540b12" id="0540b12">不依声闻。迦叶。若如是食为不空食人</a><a name="0540b13" id="0540b13">之施也。时我世尊。闻说是语得未曾有。即</a><a name="0540b14" id="0540b14">于一切菩萨深起敬心。复作是念。斯有家</a><a name="0540b15" id="0540b15">名辩才智慧乃能如是。其谁闻此不发阿</a><a name="0540b16" id="0540b16">耨多罗三藐三菩提心。我从是来不复劝人</a><a name="0540b17" id="0540b17">以声闻辟支佛行。是故不任诣彼问疾</a><a name="0540b18" id="0540b18"><p>佛告须菩提。汝行诣维摩诘问疾。须菩提</a><a name="0540b19" id="0540b19">白佛言。世尊。我不堪任诣彼问疾。所以者</a><a name="0540b20" id="0540b20">何。忆念我昔入其舍从乞食。时维摩诘取</a><a name="0540b21" id="0540b21">我钵盛满饭。谓我言。唯须菩提。若能于食</a><a name="0540b22" id="0540b22">等者诸法亦等。诸法等者于食亦等。如是</a><a name="0540b23" id="0540b23">行乞乃可取食。若须菩提。不断淫怒痴亦</a><a name="0540b24" id="0540b24">不与俱。不坏于身而随一相。不灭痴爱</a><a name="0540b25" id="0540b25">起于明脱。以五逆相而得解脱。亦不解</a><a name="0540b26" id="0540b26">不缚。不见四谛非不见谛。非得果非</a><a name="0540b27" id="0540b27">不得果。非凡夫非离凡夫法。非圣人非</a><a name="0540b28" id="0540b28">不圣人。虽成就一切法而离诸法相。乃可</a><a name="0540b29" id="0540b29">取食。若须菩提。不见佛不闻法。彼外道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140540a.htm'><img src='up.gif' border=0></a>
<a href='T140540c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>