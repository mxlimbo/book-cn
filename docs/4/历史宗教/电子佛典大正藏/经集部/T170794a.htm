<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0815 佛升忉利天为母说法经 0794a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 815 佛升忉利天为母说法经</font> <font face='Arial'>(卷2)</font> <font face='Arial'>T17, p0794a</h2></font><hr>
<span class='old'>
</a><a name="0793c28" id="0793c28">者无所至趣。又其化者无有没生。所以者</a><a name="0793c29" id="0793c29">何。化者无想。答曰。拘翼。设使无想云何如</span><a name="0794a01" id="0794a01">是。斯幻化人往至于彼没来生斯。于此没已</a><a name="0794a02" id="0794a02">当生某处。设有斯念则非明智人所蚩笑。答</a><a name="0794a03" id="0794a03">曰。如是天子。诚如所云。今者拘翼所发问者</a><a name="0794a04" id="0794a04">亦复如是。一切诸法悉为如幻。而问如来。今</a><a name="0794a05" id="0794a05">此天子。于何所没而来生此。没斯何趣。于意</a><a name="0794a06" id="0794a06">云何。如幻所化宁有去来。岂可得见没所生</a><a name="0794a07" id="0794a07">乎。答曰。不也。所因化者欲有所兴有所造乎。</a><a name="0794a08" id="0794a08">答曰。无有所作。报曰。如是。其晓了一切诸法</a><a name="0794a09" id="0794a09">皆如幻化。则能示现去来没生。彼虽现此亦</a><a name="0794a10" id="0794a10">无想念亦无所作。于意云何。其于梦中睹色。</a><a name="0794a11" id="0794a11">若闻声者。鼻所嗅香。口所嗜味。身遭细滑。</a><a name="0794a12" id="0794a12">心所识法。宁可谓之实有所有。答曰。不也。天</a><a name="0794a13" id="0794a13">子报曰。如是拘翼。其有晓了诸法如梦如自</a><a name="0794a14" id="0794a14">然者。有所见闻心于诸法无所染污。亦不离</a><a name="0794a15" id="0794a15">尘。亦无所求。亦不忧戚。如所闻法悉分别之</a><a name="0794a16" id="0794a16">为他人说。于诸言声亦无所著。时天帝释前</a><a name="0794a17" id="0794a17">白佛言。唯然世尊。月氏天子不得所生不没</a><a name="0794a18" id="0794a18">不生。当以何义开化众生。群黎有生而有终</a><a name="0794a19" id="0794a19">没。于声闻之地不生不没。不生不没非菩萨</a><a name="0794a20" id="0794a20">地。云何菩萨之行当在生死游无央数亿百</a><a name="0794a21" id="0794a21">千劫</a><a name="0794a22" id="0794a22"><p>佛告天帝。其有菩萨逮得成就不起法忍。不</a><a name="0794a23" id="0794a23">念于生亦无终没。犹如罗汉灭度已来积于</a><a name="0794a24" id="0794a24">百年。所以者何。观察菩萨亦复如是。菩萨者</a><a name="0794a25" id="0794a25">无吾我想。无他人想。菩萨所行又复过彼。不</a><a name="0794a26" id="0794a26">念于生无终没想。无有吾我他人之想。皆悉</a><a name="0794a27" id="0794a27">灭度。一切诸法无有本末。假使不了于是法</a><a name="0794a28" id="0794a28">者则无所觉。大悲菩萨设无数劫亿百千垓。</a><a name="0794a29" id="0794a29">游于终始不以懈倦。譬如男子于四徼道烧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170793c.htm'><img src='up.gif' border=0></a>
<a href='T170794b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>