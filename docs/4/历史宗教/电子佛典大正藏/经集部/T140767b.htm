<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0498 佛说初分说经 0767b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 498 佛说初分说经</font> <font face='Arial'>(卷2)</font> <font face='Arial'>T14, p0767b</h2></font><hr>
<span class='old'>
</a><a name="0767a28" id="0767a28">向尊者优楼频螺迦叶前。欢喜合掌。作如是</a><a name="0767a29" id="0767a29">言。迦叶此摩伽陀国中。一切人民。宗敬于</span><a name="0767b01" id="0767b01">汝。我亦常所尊重供养。汝今何所见闻。归</a><a name="0767b02" id="0767b02">佛出家。修持梵行。迦叶答言。大王当知。今</a><a name="0767b03" id="0767b03">佛世尊。具大神通。有大威力。能作种种神</a><a name="0767b04" id="0767b04">变等事。以是缘故。我发净信。归佛出家。时众</a><a name="0767b05" id="0767b05">会中。有生疑念。此优楼频螺迦叶。今在大</a><a name="0767b06" id="0767b06">沙门边。修持梵行。何所求耶。此能归心。佛</a><a name="0767b07" id="0767b07">能摄受。互见何相。致如是耶。又复众中。有</a><a name="0767b08" id="0767b08">作是言。此优楼频螺迦叶。今在大沙门边。修</a><a name="0767b09" id="0767b09">持梵行。不复能得频婆娑罗王恭敬供养</a><a name="0767b10" id="0767b10"><p>尔时世尊知众疑已。即告尊者优楼频螺迦</a><a name="0767b11" id="0767b11">叶言。迦叶。汝今知时。宜现神通。是时迦叶</a><a name="0767b12" id="0767b12">受佛敕已。随其所应。即入三摩地。犹如鹅王。</a><a name="0767b13" id="0767b13">起现空中。以神通力。身上出火。身下出水。身</a><a name="0767b14" id="0767b14">下出火。身上出水。右边出火。左边出水。左边</a><a name="0767b15" id="0767b15">出火。右边出水。于其四方。现行坐卧相。现是</a><a name="0767b16" id="0767b16">神通已。从空而下。还住佛前。偏袒右肩。右</a><a name="0767b17" id="0767b17">膝着地。合掌恭敬。顶礼世尊。作是白言。佛</a><a name="0767b18" id="0767b18">是我师。我是声闻弟子。若我所知。若我不</a><a name="0767b19" id="0767b19">知。佛悉能知。如佛所了知。是为最上知。佛</a><a name="0767b20" id="0767b20">言。迦叶。汝先所作事火之法。汝见何义。为</a><a name="0767b21" id="0767b21">于其中得寂静耶。能作染耶。如汝所作。</a><a name="0767b22" id="0767b22">皆不解脱。今问此义。汝随应答。迦叶白佛</a><a name="0767b23" id="0767b23">言。我无智故。先所不知。世尊大龙。善为救</a><a name="0767b24" id="0767b24">度。令我今时见无上句。世尊。我先所作。以</a><a name="0767b25" id="0767b25">饮食供设。然火祀天。实不解脱。而饮食者。</a><a name="0767b26" id="0767b26">设使美味种种具足。终不能离三欲之数。今</a><a name="0767b27" id="0767b27">蒙佛开导。我如是见。佛言。迦叶。又如汝所</a><a name="0767b28" id="0767b28">作事火等法。于天人世间。不可爱乐。迦叶</a><a name="0767b29" id="0767b29">白佛言。我今于佛正法。见最上句。住寂静<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140767a.htm'><img src='up.gif' border=0></a>
<a href='T140767c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>