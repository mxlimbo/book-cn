<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0562a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷2)</font> 声闻品第三 <font face='Arial'>T14, p0562a</h2></font><hr>
<span class='old'>
</a><a name="0561c28" id="0561c28">疾</a><a name="0561c29" id="0561c29"><p>尔时世尊告迦叶波。汝应往诣无垢称所</span><a name="0562a01" id="0562a01">问安其疾。大迦叶波白言。世尊。我不堪任</a><a name="0562a02" id="0562a02">诣彼问疾。所以者何。忆念我昔于一时间。</a><a name="0562a03" id="0562a03">入广严城游贫陋巷而巡乞食。时无垢称</a><a name="0562a04" id="0562a04">来到彼所。稽首我足而作是言。唯大迦叶。</a><a name="0562a05" id="0562a05">虽有慈悲而不能普。舍豪富从贫乞。</a><a name="0562a06" id="0562a06">尊者迦叶。住平等法应次行乞食。为不食</a><a name="0562a07" id="0562a07">故应行乞食。为欲坏彼于食执故应行乞</a><a name="0562a08" id="0562a08">食。为欲受他所施食故应行乞食。以空聚</a><a name="0562a09" id="0562a09">想入于聚落。为欲成熟男女大小。入诸城</a><a name="0562a10" id="0562a10">邑趣佛家想诣乞食家为不受故应受</a><a name="0562a11" id="0562a11">彼食。所见色与盲等。所闻声与向等。所嗅</a><a name="0562a12" id="0562a12">香与风等。所食味不分别。受诸触如智证。</a><a name="0562a13" id="0562a13">知诸法如幻相。无自性无他性。无炽</a><a name="0562a14" id="0562a14">然无寂灭。尊者迦叶。若能不舍八邪入</a><a name="0562a15" id="0562a15">八解脱。以邪平等入正平等。以一搏食施</a><a name="0562a16" id="0562a16">于一切。供养诸佛及众贤圣然后可食。如</a><a name="0562a17" id="0562a17">是食者非有杂染非离杂染。非入静定</a><a name="0562a18" id="0562a18">非出静定。非住生死非住涅槃尔乃可</a><a name="0562a19" id="0562a19">食。诸有施于尊者之食。无小果无大果。</a><a name="0562a20" id="0562a20">无损<span class='corr'>减</span>无增益。趣入佛趣不趣声闻。尊</a><a name="0562a21" id="0562a21">者迦叶。若能如是而食于食。为不空食他</a><a name="0562a22" id="0562a22">所施食。时我世尊。闻说是语得未曾有。即</a><a name="0562a23" id="0562a23">于一切诸菩萨等深起敬心。甚奇世尊。斯</a><a name="0562a24" id="0562a24">有家士辩才智慧乃能如是。谁有智者得</a><a name="0562a25" id="0562a25">闻斯说而不发于阿耨多罗三藐三菩提</a><a name="0562a26" id="0562a26">心。我从是来不劝有情求诸声闻<span class='corr'>独</span>觉等</a><a name="0562a27" id="0562a27">乘。唯教发心趣求无上正等菩提。故我不</a><a name="0562a28" id="0562a28">任诣彼问疾</a><a name="0562a29" id="0562a29"><p>尔时世尊告大善现。汝应往诣无垢称所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140561c.htm'><img src='up.gif' border=0></a>
<a href='T140562b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>