<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0230a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷7)</font> 菩萨品第三十 <font face='Arial'>T15, p0230a</h2></font><hr>
<span class='old'>
</a><br><a name="0229c28" id="0229c28">　　劝化诸未解　　　法身不转动　</p></a><a name="0229c29" id="0229c29"><p>或有慧人自然发意。如来之行不因言说而</span><a name="0230a01" id="0230a01">至正觉。如日大光一时普遍。解空义者无道</a><a name="0230a02" id="0230a02">俗观。等如虚寂永不可名。譬如旷野污[<a href='javascript:showpic("images/005204.gif")'>泥/土</a>]</a><a name="0230a03" id="0230a03">之中无有下种。自然有生青莲芙蓉茎华。菩</a><a name="0230a04" id="0230a04">萨如是。在恩爱中。三界之难忽然慧解。不见</a><a name="0230a05" id="0230a05">生死不住泥洹。教化一切令至大安。于是颂</a><a name="0230a06" id="0230a06">曰</a><a name="0230a07" id="0230a07"><p class='lg'>　　于是发意为菩萨　　　分别空义解本末</a><br><a name="0230a08" id="0230a08">　　以入道法无所乏　　　智慧具足神通达</a><br><a name="0230a09" id="0230a09">　　犹如莲华生污泥　　　发如来意成菩萨</a><br><a name="0230a10" id="0230a10">　　开化一切众生类　　　等住法门为正觉</a><br><a name="0230a11" id="0230a11">　　华生泥中清净好　　　四种之色喻四等</a><br><a name="0230a12" id="0230a12">　　超越次第阿惟颜　　　勇猛力伏首楞严　</p></a><a name="0230a13" id="0230a13"><p>菩萨修道。譬如飞鸟飞行空中无所触碍。以</a><a name="0230a14" id="0230a14">空为地不畏于空。菩萨如是。发意之顷便入</a><a name="0230a15" id="0230a15">道慧。善权方便不以为乏。心等如空无所住</a><a name="0230a16" id="0230a16">止。不离生死不乐泥洹。俱不增减。譬如五</a><a name="0230a17" id="0230a17">种彩色各异皆因草木。草木根生悉因从地。</a><a name="0230a18" id="0230a18">地下有水水下有风。风因空立。如是计本悉</a><a name="0230a19" id="0230a19">无所有。若如浮云忽有气来。况无所至。菩萨</a><a name="0230a20" id="0230a20">如是。解三界空喻之如风无所住止。计有吾</a><a name="0230a21" id="0230a21">我便有三处。不见有我安计有彼。不明无冥</a><a name="0230a22" id="0230a22">无净不净。便入本无亦无出入。譬如昔者有</a><a name="0230a23" id="0230a23">一小虫。心怀金刚住于海边。阎浮大树高四</a><a name="0230a24" id="0230a24">千里。树则震动不能自安。树神问之。卿何</a><a name="0230a25" id="0230a25">以故震动不安。树报之曰。虫住我上所以不</a><a name="0230a26" id="0230a26">安。神又问曰。金翅大鸟立于仁上何故不动。</a><a name="0230a27" id="0230a27">小虫处上而独战栗。树报之曰。此虫虽小腹</a><a name="0230a28" id="0230a28">怀金刚。吾不能胜。是故摇动。其小虫者。谓</a><a name="0230a29" id="0230a29">发意菩萨也。其大树者。谓三界也。树动不安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150229c.htm'><img src='up.gif' border=0></a>
<a href='T150230b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>