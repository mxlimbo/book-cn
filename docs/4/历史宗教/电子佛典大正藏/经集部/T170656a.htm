<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0763 佛说法乘义决定经 0656a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 763 佛说法乘义决定经</font> <font face='Arial'>(卷1)</font> <font face='Arial'>T17, p0656a</h2></font><hr>
<span class='old'>
</a><a name="0655c28" id="0655c28">三摩地门。名曰漏尽比丘。此则名为了知众</a><a name="0655c29" id="0655c29">乐。了知有乐。精勤修习。次第获得三摩地</span><a name="0656a01" id="0656a01">门。亦如上说。比丘如是四种苦乐。皆应了</a><a name="0656a02" id="0656a02">知。比丘复白佛言。世尊。云何名为四三摩</a><a name="0656a03" id="0656a03">地。佛言。所谓信解受持。如法修行。能断贪</a><a name="0656a04" id="0656a04">欲故。信解受持。如法修行。通达一切诸妙法</a><a name="0656a05" id="0656a05">门故。信解受持。如法修行。获得一切甚深智</a><a name="0656a06" id="0656a06">见故。信解受持。如法修行。获得一切清净妙</a><a name="0656a07" id="0656a07">慧故。云何能断贪欲。佛言比丘。汝等应当于</a><a name="0656a08" id="0656a08">显露处。或林间或树下或空寂处。常坐不卧。</a><a name="0656a09" id="0656a09">安住禅定。应观此身。三十六物和合而成。</a><a name="0656a10" id="0656a10">体非清净。虚幻不实。不应妄生爱念恋着。</a><a name="0656a11" id="0656a11">如是思惟。深生厌离。比丘。如是名为能断贪</a><a name="0656a12" id="0656a12">欲。云何三十六物。佛言。所谓外相十二。发毛</a><a name="0656a13" id="0656a13">爪齿眵泪耵[<a href='javascript:showpic("images/023768.gif")'>目*宁</a>]涕唾垢汗大小便溺。中相十</a><a name="0656a14" id="0656a14">二。皮肤血肉筋脉骨髓肪膏脑膜。内相十</a><a name="0656a15" id="0656a15">二。脾肾心肺肝胆脏胃。赤白二痰。生熟二</a><a name="0656a16" id="0656a16">脏。比丘。是名三十六物。复告比丘。又诸世</a><a name="0656a17" id="0656a17">间。地中所生。百谷苗稼。须假耕种。亦非清</a><a name="0656a18" id="0656a18">净自然而生。是故汝应于显露处。或林树下。</a><a name="0656a19" id="0656a19">一心安住。如实观察。此身不净。虚假浮脆。</a><a name="0656a20" id="0656a20">眼耳等处。常行垢浊。而不坚固。极可厌离</a><a name="0656a21" id="0656a21">如是安住三摩地门。信解受持。如法修行。</a><a name="0656a22" id="0656a22">永断贪欲。云何通达一切诸妙法门。佛言比</a><a name="0656a23" id="0656a23">丘。汝等应当于显露处。或林树下。或空寂</a><a name="0656a24" id="0656a24">处。常坐不卧。修习禅定。护念怜愍一切众生。</a><a name="0656a25" id="0656a25">而为引导。皆令了悟。一切有为。虚幻不实。譬</a><a name="0656a26" id="0656a26">如优昙钵罗华。颜色殊好。既开敷已。非能</a><a name="0656a27" id="0656a27">坚固。此身非坚。亦复如是。是故汝应于显露</a><a name="0656a28" id="0656a28">处。或林树下。寂静之处。安住禅定。观一切</a><a name="0656a29" id="0656a29">身。有为不实。如梦如幻。方便开示。引导众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170655c.htm'><img src='up.gif' border=0></a>
<a href='T170656b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>