<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0644a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷1)</font> 初品第一 <font face='Arial'>T14, p0644a</h2></font><hr>
<span class='old'>
</a><a name="0643c28" id="0643c28">世。以是利故。菩萨摩诃萨于是净智力中应</a><a name="0643c29" id="0643c29">勤修集。持世。菩萨摩诃萨成就三法。于是净</span><a name="0644a01" id="0644a01">智力中能勤修集。何等三。一者欲。二者精进。</a><a name="0644a02" id="0644a02">三者不放逸。菩萨摩诃萨成就此三法。能于</a><a name="0644a03" id="0644a03">是具足一切功德净智力中能勤修集。何以</a><a name="0644a04" id="0644a04">故。持世。欲精进不放逸。皆是一切法根本。菩</a><a name="0644a05" id="0644a05">萨摩诃萨得是净智力。能疾得一切智。亦名</a><a name="0644a06" id="0644a06">精进不退者。亦名不退法者。亦以此功德疾</a><a name="0644a07" id="0644a07">得增长。亦于一切法中疾得净智力。持世。若</a><a name="0644a08" id="0644a08">有人如是一切法中得净智力者。是为世</a><a name="0644a09" id="0644a09">间福田。是人次我能消供养。是人能至如来</a><a name="0644a10" id="0644a10">行处。是人能观如来法。是人不久能证如来</a><a name="0644a11" id="0644a11">智慧。持世。我本无量阿僧祇劫行菩萨道时。</a><a name="0644a12" id="0644a12">然灯佛与我受记。汝过阿僧祇劫当得作</a><a name="0644a13" id="0644a13">佛。即时边知如是净智力。持世。若有人于一</a><a name="0644a14" id="0644a14">切法中能成就如是净智力者。是人当得阿</a><a name="0644a15" id="0644a15">耨多罗三藐三菩提。如我今得。是人亦转法</a><a name="0644a16" id="0644a16">轮。如我今转。是人亦师子吼。如我今师子吼。</a><a name="0644a17" id="0644a17">是人亦于一切法中得自在力。如我今也。持</a><a name="0644a18" id="0644a18">世。汝等于此净智力中当勤精进。不久自然</a><a name="0644a19" id="0644a19">具足一切智慧</a><a name="0644a20" id="0644a20"><p>持世。过去无量阿僧祇劫。有佛号智高王如</a><a name="0644a21" id="0644a21">来应正遍知明行足善逝世间解无上士调御</a><a name="0644a22" id="0644a22">丈夫天人师佛世尊。持世。是智高王如来。有</a><a name="0644a23" id="0644a23">无量声闻僧。亦有无量诸菩萨僧。是佛本愿</a><a name="0644a24" id="0644a24">因缘所致。是智高王佛土无三恶道。其诸众</a><a name="0644a25" id="0644a25">生不觉有苦。毕竟具足安隐快乐。离欲多者</a><a name="0644a26" id="0644a26">能障五盖。是诸众生成就如是清净快乐。如</a><a name="0644a27" id="0644a27">人入第四禅乐。是智高王佛寿六百万亿那</a><a name="0644a28" id="0644a28">由他劫。持世。是时国土唯佛为王。更无有</a><a name="0644a29" id="0644a29">王。国土众生皆号佛为法王。是智高王佛多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140643c.htm'><img src='up.gif' border=0></a>
<a href='T140644b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>