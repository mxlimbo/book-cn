<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0839 占察善恶业报经 0908a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 839 占察善恶业报经</font> <font face='Arial'>(卷2)</font> <font face='Arial'>T17, p0908a</h2></font><hr>
<span class='old'>
</a><a name="0907c28" id="0907c28">为法身处所摄。以法身为体。无有能出法身</a><a name="0907c29" id="0907c29">界分者。当知一切众生身中诸佛法身亦不</span><a name="0908a01" id="0908a01">可毁灭。若烦恼断坏时还归法身。而法身本</a><a name="0908a02" id="0908a02">界无增无减不动不变。但从无始世来与无</a><a name="0908a03" id="0908a03">明心俱。痴闇因缘熏习力故现妄境界。以依</a><a name="0908a04" id="0908a04">妄境界熏习因缘故。起妄想相应心计我我</a><a name="0908a05" id="0908a05">所。造集诸业受生死苦。说彼法身名为众</a><a name="0908a06" id="0908a06">生。若如是众生中法身熏习而有力者。烦恼</a><a name="0908a07" id="0908a07">渐薄能厌世间求涅槃道。信归一实修六波</a><a name="0908a08" id="0908a08">罗蜜等一切菩提分法。名为菩萨。若如是</a><a name="0908a09" id="0908a09">菩萨中修行一切善法满足究竟得离无明睡</a><a name="0908a10" id="0908a10">者。转名为佛。当知如是众生菩萨佛等。但依</a><a name="0908a11" id="0908a11">世间假名言说故有差别。而法身之体毕竟</a><a name="0908a12" id="0908a12">平等无有异相。善男子。是名略说一实境界</a><a name="0908a13" id="0908a13">义。若欲依一实境界修信解者。应当学习二</a><a name="0908a14" id="0908a14">种观道。何等为二。一者唯心识观。二者真如</a><a name="0908a15" id="0908a15">实观。学惟心识观者。所谓于一切时一切处。</a><a name="0908a16" id="0908a16">随身口意所有作业。悉当观察知唯是心。乃</a><a name="0908a17" id="0908a17">至一切境界若心住念皆当察知。勿令使心</a><a name="0908a18" id="0908a18">无记攀缘不自觉知。于念念间悉应观察。随</a><a name="0908a19" id="0908a19">心有所缘念。还当使心随逐彼念令心自知。</a><a name="0908a20" id="0908a20">知己内心自生想念。非一切境界有念有分别</a><a name="0908a21" id="0908a21">也。所谓内心自生长短好恶是非得失衰利</a><a name="0908a22" id="0908a22">有无等见无量诸想。而一切境界未曾有想起</a><a name="0908a23" id="0908a23">于分别。当知一切境界自无分别想故。即自</a><a name="0908a24" id="0908a24">非长非短非好非恶。乃至非有非无离一切相。</a><a name="0908a25" id="0908a25">如是观察一切法唯心想生。若使离心则无</a><a name="0908a26" id="0908a26">一法一想而能自见有差别也。当应如是守</a><a name="0908a27" id="0908a27">记内心知唯妄念无实境界勿令休废。是名</a><a name="0908a28" id="0908a28">修学唯心识观。若心无记不知自心念者。即</a><a name="0908a29" id="0908a29">谓有前境界。不名唯心识观。又守记内心者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170907c.htm'><img src='up.gif' border=0></a>
<a href='T170908b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>