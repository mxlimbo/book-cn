<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0083b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷4)</font> <font face='Arial'>T15, p0083b</h2></font><hr>
<span class='old'>
</a><a name="0083a28" id="0083a28">不妄想着法非法非非法妄想。而有所说。是</a><a name="0083a29" id="0083a29">名如实说法。若得不可说法想。能离一切名</span><a name="0083b01" id="0083b01">字言语音声。得不动处入离行心。是名圣默</a><a name="0083b02" id="0083b02">然。复次善男子。若于一切众生。知诸根力</a><a name="0083b03" id="0083b03">如是说法。是名如实说法。若常在于定心不</a><a name="0083b04" id="0083b04">散乱。是名圣默然</a><a name="0083b05" id="0083b05"><p>尔时平等行梵天婆罗门大婆罗子白文殊师</a><a name="0083b06" id="0083b06">利法王子言。文殊师利。如我解文殊师利所</a><a name="0083b07" id="0083b07">说法义。诸声闻人辟支佛等。一切无有如实</a><a name="0083b08" id="0083b08">说法。无圣默然。何以故。不能了知一切众</a><a name="0083b09" id="0083b09">生诸根利钝。亦复不能常在定故。文殊师利。</a><a name="0083b10" id="0083b10">世间若有以真实语而问言。曰谁是世间如</a><a name="0083b11" id="0083b11">实说法。何者世间圣默然住。当为说言诸佛</a><a name="0083b12" id="0083b12">是也。文殊师利。当为正说诸佛是也。何以故。</a><a name="0083b13" id="0083b13">诸佛如来具诸根力善知众生诸根利钝常在</a><a name="0083b14" id="0083b14">定故。佛告文殊师利法王子言。如是如是。</a><a name="0083b15" id="0083b15">如平等行善男子所说。唯诸如来有此二法</a><a name="0083b16" id="0083b16"><p>尔时长老须菩提。白佛言。世尊。我亲从佛</a><a name="0083b17" id="0083b17">闻。从佛亲受。汝等集会当行二事。若如实说</a><a name="0083b18" id="0083b18">法。若圣默然。世尊。若声闻人不能行者。云何</a><a name="0083b19" id="0083b19">如来敕诸比丘。行如实说法。行圣默然。佛</a><a name="0083b20" id="0083b20">言。须菩提。于汝意云何。若声闻人不从他</a><a name="0083b21" id="0083b21">闻。能如实说法圣默然不。须菩提言。不也。</a><a name="0083b22" id="0083b22">世尊。佛言。须菩提。是故当知。一切声闻辟</a><a name="0083b23" id="0083b23">支佛人。皆悉无有如实说法。无圣默然。尔</a><a name="0083b24" id="0083b24">时文殊师利法王子问长老须菩提言。长老</a><a name="0083b25" id="0083b25">须菩提。如来如实了知众生八万四千心行。</a><a name="0083b26" id="0083b26">汝知不乎。汝于此中能有智慧。随其所应为</a><a name="0083b27" id="0083b27">说法不。答言不能。文殊师利言。今须菩提</a><a name="0083b28" id="0083b28">能入观一切众生心三昧。通达一切众生心</a><a name="0083b29" id="0083b29">心所行。自心他心无所碍不。答言不能。文<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150083a.htm'><img src='up.gif' border=0></a>
<a href='T150083c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>