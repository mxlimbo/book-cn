<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0147a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷3)</font> 十德六度品第十一 <font face='Arial'>T15, p0147a</h2></font><hr>
<span class='old'>
</a><a name="0146c23" id="0146c23">人以八法叹。何谓八。得面清净。语言中</a><a name="0146c24" id="0146c24">当一切世人所见任信。自成其证天人所敬。</span><a name="0147a01" id="0147a01">心怀至诚而无邪想。心意清净而无谀谄。</a><a name="0147a02" id="0147a02">多所欢悦无患厌者。能受禁诲无有粗言。生</a><a name="0147a03" id="0147a03">天上人间独见任信无有疑者。以至诚言善</a><a name="0147a04" id="0147a04">德之本。志愿无上正真之道。因此所行常得</a><a name="0147a05" id="0147a05">至诚。佛语龙王。人不两舌得五不别离。何等</a><a name="0147a06" id="0147a06">五。身不别离无散乱者。眷属不散。不傲</a><a name="0147a07" id="0147a07">他人。得信无坏见于缘报。他无坏法以行</a><a name="0147a08" id="0147a08">为要。得亲友和用无欺故。以是德本求最正</a><a name="0147a09" id="0147a09">觉。得成如来眷属无乱。一切众魔及与怨</a><a name="0147a10" id="0147a10">敌终不能坏如来眷属。佛语龙王。人不恶</a><a name="0147a11" id="0147a11">口得八清净言辞之报。寿终之后得生天上。</a><a name="0147a12" id="0147a12">何等八。所说如谛。所言柔软。所言如应。所</a><a name="0147a13" id="0147a13">言和顺。所言能受。所言光曜。所言众人莫</a><a name="0147a14" id="0147a14">不承乐。所言众所不讥。因是德本。志愿无</a><a name="0147a15" id="0147a15">上正真之道。得成如来音声超梵。佛语龙王。</a><a name="0147a16" id="0147a16">人不绮语得三正行。何等为三。常为众明诸</a><a name="0147a17" id="0147a17">等敬爱。心常专一入于至诚不以多言。于天</a><a name="0147a18" id="0147a18">上人间常得大尊不为杂碎。以是德本。志</a><a name="0147a19" id="0147a19">愿无上正真之道。为佛所授决得成如来所</a><a name="0147a20" id="0147a20">言无异。佛语龙王。人不嫉妒得五威神。何</a><a name="0147a21" id="0147a21">等五。身口意明诸根具足。得极财富而以</a><a name="0147a22" id="0147a22">自恣。降伏诸冤。乐于饮食美味生活之业。</a><a name="0147a23" id="0147a23">福德巍巍为诸国王所见恭敬。而蒙覆盖如</a><a name="0147a24" id="0147a24">己所有微妙之宝。致差特家功德宿本不嫉</a><a name="0147a25" id="0147a25">他财。因是德本。志愿无上正真之道。成等</a><a name="0147a26" id="0147a26">世尊三界所奉。佛语龙王。人不嗔恚得八心</a><a name="0147a27" id="0147a27">欢喜法。何等为八。无害乐谛灭除嗔恚。乐</a><a name="0147a28" id="0147a28">于诚实心不乐诤心。乐质直安祥而和。等</a><a name="0147a29" id="0147a29">于圣贤常怀慈心。愍伤具足见人安悦。端<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150146c.htm'><img src='up.gif' border=0></a>
<a href='T150147b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>