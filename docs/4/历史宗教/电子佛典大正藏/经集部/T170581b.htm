<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0754 佛说未曾有因缘经 0581b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 754 佛说未曾有因缘经</font> <font face='Arial'>(卷1)</font> <font face='Arial'>T17, p0581b</h2></font><hr>
<span class='old'>
</a><a name="0581a28" id="0581a28">(扇提罗者汉言石女无男女根故名石女)。最大筋力。令此四人。</a><a name="0581a29" id="0581a29">担皇后舆。皇后所乘。七宝辇舆。留在祇洹</span><a name="0581b01" id="0581b01">精舍门外。敕诸黄门。令守护之。黄门转令四</a><a name="0581b02" id="0581b02">扇提罗。守夫人舆。其身自往佛边听法。扇提</a><a name="0581b03" id="0581b03">罗等。各于舆下。睡眠不识。时有凶人。偷取</a><a name="0581b04" id="0581b04">夫人珍宝辇舆一摩尼珠。尔时黄门。暂出看</a><a name="0581b05" id="0581b05">舆。不见宝珠。心中惶怖。惧夫人责。问石女</a><a name="0581b06" id="0581b06">言。使汝守舆。何故偷珠各各答言。实不偷</a><a name="0581b07" id="0581b07">也。黄门大怒。鞭打石女。苦痛彻骨。时有一</a><a name="0581b08" id="0581b08">石女。自审不偷横受楚毒。奔走逃突入精舍</a><a name="0581b09" id="0581b09">中。称怨大唤众皆闻之莫知所由</a><a name="0581b10" id="0581b10"><p>佛语阿难。汝可出往彼黄门所。无令横鞭无</a><a name="0581b11" id="0581b11">过之人。何以故。此四石女者。乃是皇后前世</a><a name="0581b12" id="0581b12">之师。自无过罪。何以横鞭。自造后世恶业因</a><a name="0581b13" id="0581b13">缘。是时皇后。闻佛此语。即起恭敬。合掌白</a><a name="0581b14" id="0581b14">佛。如世尊说。四担舆石女。乃是皇后前世时</a><a name="0581b15" id="0581b15">师。迷意不解。惟愿世尊。说其因缘。令诸会</a><a name="0581b16" id="0581b16">众普得闻知。佛告皇后。唤石女来。于世尊前。</a><a name="0581b17" id="0581b17">验其虚实。皇后奉命。即遣黄门。摄之将来。时</a><a name="0581b18" id="0581b18">四石女。见佛叩头啼哭。长跪合掌。白世尊</a><a name="0581b19" id="0581b19">曰。实不偷珠。有何因缘。横罗此罪。鞭打楚</a><a name="0581b20" id="0581b20">痛。身体破坏。世尊告言。罪业因缘。自身所</a><a name="0581b21" id="0581b21">造。非父母为。非从天堕。人行善恶。受苦乐</a><a name="0581b22" id="0581b22">报。如响应声。贪现前利。心行邪谄。不知后</a><a name="0581b23" id="0581b23">世累劫受殃。夫恶从心生。反以自贼。如铁生</a><a name="0581b24" id="0581b24">垢。消毁其形。王叉手白佛。前后说法。皆有</a><a name="0581b25" id="0581b25">因缘。令四石女。先世本业有何因缘愿佛</a><a name="0581b26" id="0581b26">为说。开悟盲冥多所利益。众人蒙祐</a><a name="0581b27" id="0581b27"><p>佛告王曰。欲闻者善。着心谛听。吾今说</a><a name="0581b28" id="0581b28">之</a><a name="0581b29" id="0581b29"><p class='juan'>
佛说未曾有因缘经卷上</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170581a.htm'><img src='up.gif' border=0></a>
<a href='T170581c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>