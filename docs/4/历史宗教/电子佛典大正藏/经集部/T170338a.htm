<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0338a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷57)</font> 观天品第六之一四天王初 <font face='Arial'>T17, p0338a</h2></font><hr>
<span class='old'>
</a><a name="0337c28" id="0337c28">利益安乐诸天众故</a><a name="0337c29" id="0337c29"><p>夜摩天王。复为饶益诸天众故。示于欲过。何</span><a name="0338a01" id="0338a01">以故。闻异欲过。则于生死。生厌离心。以异见</a><a name="0338a02" id="0338a02">故。以此因缘。为诸天众。复示欲过。若天若</a><a name="0338a03" id="0338a03">龙。阿修罗等。示欲味已。复示欲过。于退没</a><a name="0338a04" id="0338a04">时。得诸衰恼。是诸天人。龙阿修罗。于一切</a><a name="0338a05" id="0338a05">处。受无量种诸欲乐已。至于退时。随诸天等</a><a name="0338a06" id="0338a06">所应受者。皆悉示其种种退法。所谓高山崄</a><a name="0338a07" id="0338a07">峻崖岸。有无量种师子虎豹野狐猪兔。牛驴</a><a name="0338a08" id="0338a08">象马。骆驼猫牛。失收摩罗鱼摩伽罗鱼。龟</a><a name="0338a09" id="0338a09">鼋之属。或有一头。或有二头。或复多头。口中</a><a name="0338a10" id="0338a10">含土。手中执火。复有遍身烟焰俱起。或有雨</a><a name="0338a11" id="0338a11">火。或有放于金刚恶雹。遍众多处。其声虓呴</a><a name="0338a12" id="0338a12">甚可怖畏。如一百山同时俱崩。无量种类。身</a><a name="0338a13" id="0338a13">色黤黮。头如大山。色相可畏。举身髦发。焰火</a><a name="0338a14" id="0338a14">炽然。或有百臂。或有千臂。于其手中。或有执</a><a name="0338a15" id="0338a15">罥。或执刀杖。或执金刚。见者大怖。满大山</a><a name="0338a16" id="0338a16">谷。如是等众。从大山出。走趣化天。奋目大</a><a name="0338a17" id="0338a17">怒。眼赤如血。从其口中。出诸火焰。黄赤朱</a><a name="0338a18" id="0338a18">紫无量种色。如黑云中电光乱起</a><a name="0338a19" id="0338a19"><p>复化死王。阎罗伺命。色貌可畏。走向化天。</a><a name="0338a20" id="0338a20">手捉赤绳。及诸器仗。所执器仗。头皆火然。</a><a name="0338a21" id="0338a21">发大恶声。犹如震雷。其身炽然。满十由旬。或</a><a name="0338a22" id="0338a22">有伺命。有一百眼。或四百眼。乃至千眼。眼皆</a><a name="0338a23" id="0338a23">焰出。青赤黄鸽。种种杂色。其火炽然。至于十</a><a name="0338a24" id="0338a24">里。种种相貌。一切众生之所怖畏。丑陋可恶。</a><a name="0338a25" id="0338a25">从化山中虓呴而出。凸腹下垂。胁如山谷。头</a><a name="0338a26" id="0338a26">如山峰。或有缩咽入两肩中。或有长发。发皆</a><a name="0338a27" id="0338a27">直竖。咽火焰起。或有长爪。火焰炽然。或有</a><a name="0338a28" id="0338a28">身毛焰然火起。或有遍体大火猛炽。如烧大</a><a name="0338a29" id="0338a29">山。皆从大力化山中出。放金刚雹。复有死王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170337c.htm'><img src='up.gif' border=0></a>
<a href='T170338b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>