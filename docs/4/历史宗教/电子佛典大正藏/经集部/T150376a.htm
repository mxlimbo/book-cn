<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0625 大树紧那罗王所问经 0376a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 625 大树紧那罗王所问经</font> <font face='Arial'>(卷2)</font> <font face='Arial'>T15, p0376a</h2></font><hr>
<span class='old'>
</a><a name="0375c28" id="0375c28">香涂香。作于八万四千伎乐。以清妙歌善和</a><a name="0375c29" id="0375c29">众乐往迎如来。到已及诸眷属顶礼佛足。以</span><a name="0376a01" id="0376a01">所赍持诸花香鬘涂香末香。供养佛已引前</a><a name="0376a02" id="0376a02">而去。尔时世尊知已至彼。与诸菩萨大声闻</a><a name="0376a03" id="0376a03">僧。释梵护世及诸大众。诣大树紧那罗王所。</a><a name="0376a04" id="0376a04">庄严道场坐所敷座。尔时大树紧那罗王。语</a><a name="0376a05" id="0376a05">释梵护世及诸天子诸大德等。可前就坐所。</a><a name="0376a06" id="0376a06">为如来施设饮食当共同甘。尔时紧那罗王。</a><a name="0376a07" id="0376a07">与诸妻子男女眷属。手自斟酌敬意奉食。种</a><a name="0376a08" id="0376a08">种甘美杂味具足。从于菩萨善根所生。供养</a><a name="0376a09" id="0376a09">如来菩萨声闻一切大众悉皆充足。既充足</a><a name="0376a10" id="0376a10">已。紧那罗王。知各洗钵澡手已毕。与己眷属</a><a name="0376a11" id="0376a11">于如来前。次第而坐欲得闻法。尔时世尊。为</a><a name="0376a12" id="0376a12">紧那罗王及诸大众。演说妙法示教利喜。尔</a><a name="0376a13" id="0376a13">时世尊。即为演说如是妙法。紧那罗王。菩萨</a><a name="0376a14" id="0376a14">有三十二法净檀波罗蜜。何等三十二。紧那</a><a name="0376a15" id="0376a15">罗王。菩萨不忘菩提之心。而为先导而行布</a><a name="0376a16" id="0376a16">施。不赞下乘而行布施。诸所为者无伤毁心</a><a name="0376a17" id="0376a17">而行布施。有来求者无侵害心而行布施。又</a><a name="0376a18" id="0376a18">所请者起福田想而行布施。诸所诣者起于</a><a name="0376a19" id="0376a19">师想起善知识想而行布施。舍内悭结而行</a><a name="0376a20" id="0376a20">布施。无所贪惜欢喜踊跃而行布施。申手正</a><a name="0376a21" id="0376a21">直善好放舍无所期为而行布施。生增上心</a><a name="0376a22" id="0376a22">不生下心而行布施。不生恶处而行布施。不</a><a name="0376a23" id="0376a23">望果报无所悕望而行布施。欲于佛法而行</a><a name="0376a24" id="0376a24">布施。心无恼热而行布施。以摄为首而行布</a><a name="0376a25" id="0376a25">施。我当教导化诸众生而行布施。我当护法</a><a name="0376a26" id="0376a26">而行布施。我当顺用如来言教而行布施。我</a><a name="0376a27" id="0376a27">应当作降魔伴党而行布施。我宜应当正觉</a><a name="0376a28" id="0376a28">菩提而行布施。我应当作善丈夫业而行布</a><a name="0376a29" id="0376a29">施。我应当离饿鬼恶道而行布施。我应当集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150375c.htm'><img src='up.gif' border=0></a>
<a href='T150376b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>