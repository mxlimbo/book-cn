<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0429b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷1)</font> <font face='Arial'>T15, p0429b</h2></font><hr>
<span class='old'>
</a><a name="0429a28" id="0429a28">作善普皆利益。成就一切众生善根。是为第</a><a name="0429a29" id="0429a29">二宝印。观有情界犹若虚空自性清净。是名</span><a name="0429b01" id="0429b01">第三宝印。若菩萨常行是事无有休息。即能</a><a name="0429b02" id="0429b02">趣证佛一切智</a><a name="0429b03" id="0429b03"><p>师子意菩萨言。若菩萨精进坚固而无所畏。</a><a name="0429b04" id="0429b04">不能破坏无懈怠心。无惊怖想勇猛不退。于</a><a name="0429b05" id="0429b05">轮回中捍劳忍苦无怯无惧。而能出离趣证</a><a name="0429b06" id="0429b06">涅盘。于苦乐法平等而住无有二相。夫如</a><a name="0429b07" id="0429b07">是者是为菩萨被精进铠。即能趣证佛一切</a><a name="0429b08" id="0429b08">智</a><a name="0429b09" id="0429b09"><p>师子无畏音菩萨言。譬如世间有力之士。难</a><a name="0429b10" id="0429b10">屈难伏所作能辨。是名正士。其正士者常行</a><a name="0429b11" id="0429b11">正法离诸罪垢。不生邪见勤行大行。心常柔</a><a name="0429b12" id="0429b12">软无粗恶相离诸卒暴。是名正士。常发善言</a><a name="0429b13" id="0429b13">亲近善友。以殷重心尊敬师长。顺行正道无</a><a name="0429b14" id="0429b14">所违背。是名正士。离诸贪爱修正命行。以清</a><a name="0429b15" id="0429b15">净业绝其过失。以智慧心断愚痴见。于自三</a><a name="0429b16" id="0429b16">业安住寂静。复于他人不生扰挠。不议好恶</a><a name="0429b17" id="0429b17">长短无毁无誉。是名正士。愍诸贫穷而行惠</a><a name="0429b18" id="0429b18">施无怨亲想。内心质直外相柔和。离诸邪曲</a><a name="0429b19" id="0429b19">守真实行。以无上法娱乐其心。寂然坚固平</a><a name="0429b20" id="0429b20">等而住。是名正士。于诸众生所有障碍为其</a><a name="0429b21" id="0429b21">破灭。于身命财而能普施。于胜义法不生难</a><a name="0429b22" id="0429b22">吝。见诸众生无福无慧者。而为灭除诸不善</a><a name="0429b23" id="0429b23">法。然后施与妙法宝藏。贫苦众生常施珍宝。</a><a name="0429b24" id="0429b24">疾病众生施与医药。怖畏众生施其安乐。无</a><a name="0429b25" id="0429b25">依怙者为作主宰。堕轮回者而为救度。在闇</a><a name="0429b26" id="0429b26">瞑者为作光明而照导之。在邪道者示以正</a><a name="0429b27" id="0429b27">道。常以法语教导一切。见其过失不生恚怒。</a><a name="0429b28" id="0429b28">是名正士。诸菩萨当修是行。即能安住奢摩</a><a name="0429b29" id="0429b29">他相应之法。而能趣证佛一切智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150429a.htm'><img src='up.gif' border=0></a>
<a href='T150429c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>