<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0834 大威灯光仙人问疑经 0887b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 834 大威灯光仙人问疑经</font> <font face='Arial'>(卷1)</font> <font face='Arial'>T17, p0887b</h2></font><hr>
<span class='old'>
</a><a name="0887a28" id="0887a28">是诸天香。又有微风徐徐而动。吹是香气叆</a><a name="0887a29" id="0887a29">叇垂布。于如来前遍覆虚空。复有十方诸来</span><a name="0887b01" id="0887b01">菩萨摩诃萨等。一切大众踊跃欢喜。各于佛</a><a name="0887b02" id="0887b02">上雨种种花。种种璎珞。种种珍宝。种种杂</a><a name="0887b03" id="0887b03">香。种种花鬘。种种涂香。种种末香。种种衣</a><a name="0887b04" id="0887b04">服。种种幡盖。诸如是等无量无边供养之具</a><a name="0887b05" id="0887b05">供养如来。复有余方无量无边诸天众等皆</a><a name="0887b06" id="0887b06">大欢喜。亦于空中。雨天上妙曼陀罗花。及于</a><a name="0887b07" id="0887b07">摩诃曼陀罗花。诸如是等供养之具。以供如</a><a name="0887b08" id="0887b08">来时诸大众生希有心。复以自己所著种种</a><a name="0887b09" id="0887b09">殊胜衣服普散佛上供养如来。尔时无能降</a><a name="0887b10" id="0887b10">伏大光明焰。上至阿迦尼吒天。下至阿鼻地</a><a name="0887b11" id="0887b11">狱。遍照十方。一切诸佛大会之众。围绕一切</a><a name="0887b12" id="0887b12">彼诸如来。作围绕已。是大光明从彼而来。还</a><a name="0887b13" id="0887b13">至世尊顶上而入。尔时长老须菩提即从坐</a><a name="0887b14" id="0887b14">起。前至佛所顶礼佛足。礼佛足已右膝着地。</a><a name="0887b15" id="0887b15">长跪合掌以偈颂曰</a><a name="0887b16" id="0887b16"><p class='lg'>　　无有不因今释迦　　　放妙光明遍诸刹</a><br><a name="0887b17" id="0887b17">　　愿佛怜愍我等故　　　大众因说除疑心</a><br><a name="0887b18" id="0887b18">　　以睹世尊现威容　　　或更怀疑或欢喜</a><br><a name="0887b19" id="0887b19">　　是中或复举一手　　　踊跃赞叹佛世尊</a><br><a name="0887b20" id="0887b20">　　帝释梵众四天王　　　充遍虚空叹佛德</a><br><a name="0887b21" id="0887b21">　　雨天香花璎珞具　　　乐器不鼓出妙声　</p></a><a name="0887b22" id="0887b22"><p>尔时世尊即告长老须菩提言。汝今见是此</a><a name="0887b23" id="0887b23">威灯光大仙人不。须菩提言。唯然世尊。我</a><a name="0887b24" id="0887b24">已见之。真正行者。我已见之。尔时世尊复</a><a name="0887b25" id="0887b25">更重告须菩提言。须菩提。汝今当知。是威</a><a name="0887b26" id="0887b26">灯光大仙人者。于未来世。过是贤劫千佛世</a><a name="0887b27" id="0887b27">已。复更有劫还名为贤。刹名月主。于彼界</a><a name="0887b28" id="0887b28">中当得作佛。号毗婆尸如来应供正遍知。十</a><a name="0887b29" id="0887b29">号具足。须菩提。汝当知之。彼毗婆尸如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170887a.htm'><img src='up.gif' border=0></a>
<a href='T170887c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>