<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0212c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷6)</font> 大乘莲华宝达问答报应沙门经 <font face='Arial'>T14, p0212c</h2></font><hr>
<span class='old'>
</a><a name="0212b28" id="0212b28"><p>又复弟子等从无始已来至于今日。或作周</a><a name="0212b29" id="0212b29">旋朋友师僧同学。父母兄弟六亲眷属。共住</span><a name="0212c01" id="0212c01">同止。百一所须更相欺诳。或于乡邻比近移</a><a name="0212c02" id="0212c02">篱拓墙。侵夺地宅改檦易相。虏掠田园因公</a><a name="0212c03" id="0212c03">托私。夺他邸店及以毛野。如是等罪无量无</a><a name="0212c04" id="0212c04">边。今日发露归命忏悔</a><a name="0212c05" id="0212c05"><p>又复弟子等从无始已来至于今日。或攻城</a><a name="0212c06" id="0212c06">破邑烧村坏栅。偷卖良民诱他奴婢。或复枉</a><a name="0212c07" id="0212c07">压无罪之人。使其形[<a href='javascript:showpic("images/073106.gif")'>止*且</a>]血刃身被徒锁。家业</a><a name="0212c08" id="0212c08">破散骨肉生离。分张异城生死隔绝。如是等</a><a name="0212c09" id="0212c09">罪无量无边。今日惭愧发露忏悔</a><a name="0212c10" id="0212c10"><p>又复弟子等从无始已来至于今日。或商侣</a><a name="0212c11" id="0212c11">博货邸店市易。轻秤小斗减割尺寸。盗窃分</a><a name="0212c12" id="0212c12">铢欺罔圭合。以粗易好以短换长。巧欺百端</a><a name="0212c13" id="0212c13">希望毫利。如是等罪无量无边。今日惭愧归</a><a name="0212c14" id="0212c14">命忏悔</a><a name="0212c15" id="0212c15"><p>又复弟子等从无始已来至于今日。穿踰墙</a><a name="0212c16" id="0212c16">壁断道抄掠。抵捍债息负债违要而欺心口。</a><a name="0212c17" id="0212c17">或非道陵夺鬼神禽兽四生之物。或假托卜</a><a name="0212c18" id="0212c18">相取人财宝。如是乃至以利求利。恶求多求</a><a name="0212c19" id="0212c19">无厌无足。如是等罪无量无边不可说尽。今</a><a name="0212c20" id="0212c20">日至到向十方佛尊法圣众前归命忏悔。愿</a><a name="0212c21" id="0212c21">弟子等承是忏悔劫盗等罪所生功德。愿生</a><a name="0212c22" id="0212c22">生世世得如意宝。常雨七珍上妙衣服。百味</a><a name="0212c23" id="0212c23">甘露种种汤药。随意所须应念则至。一切众</a><a name="0212c24" id="0212c24">生无偷夺相。一切皆能少欲知足。不耽不染</a><a name="0212c25" id="0212c25">常乐惠施行急济道。头目髓脑如弃涕[<a href='javascript:showpic("images/017596.gif")'>泳-永+垂</a>]。回</a><a name="0212c26" id="0212c26">向满足檀波罗蜜</a><a name="0212c27" id="0212c27"><p><b>　　<A NAME="n90"></A>大乘莲华宝达问答报应沙门经</b></a><a name="0212c28" id="0212c28"><p>宝达顷前更入铁床地狱。云何名铁床地狱。</a><a name="0212c29" id="0212c29">此地狱纵广五十由旬。铁城周匝上有铁网<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140212b.htm'><img src='up.gif' border=0></a>
<a href='T140213a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>