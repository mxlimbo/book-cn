<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0635 佛说弘道广显三昧经 0505c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 635 佛说弘道广显三昧经</font> <font face='Arial'>(卷4)</font> 受封拜品第十一 <font face='Arial'>T15, p0505c</h2></font><hr>
<span class='old'>
</a><a name="0505b28" id="0505b28">共坐此师子之座。及其最后楼至如来。亦当</a><a name="0505b29" id="0505b29">转此法品要义。无热龙王。当供养贤劫千佛</span><a name="0505c01" id="0505c01">从闻是法。诸佛众会悉同如今。是阿耨达</a><a name="0505c02" id="0505c02">后无数世。奉诸如来事众正觉。修梵净行常</a><a name="0505c03" id="0505c03">护正法劝进菩萨。然后七百无数劫已。当得</a><a name="0505c04" id="0505c04">作佛号阿耨达如来无著平等。正觉通行备</a><a name="0505c05" id="0505c05">足无上法御天人之师为佛世尊。如是贤者。</a><a name="0505c06" id="0505c06">无热如来得为佛时。其土人民都无贪淫恚</a><a name="0505c07" id="0505c07">怒愚痴。永无相侵不相论短。何则然者。以</a><a name="0505c08" id="0505c08">彼众生志行备故。如是贤者。阿耨达佛至真</a><a name="0505c09" id="0505c09">如来。乃当应寿八十亿载。弟子之众亦八十</a><a name="0505c10" id="0505c10">亿。如其始会之为清净。从始至终无异缺减。</a><a name="0505c11" id="0505c11">如此之比数百千会。当有通辩受决菩萨。四</a><a name="0505c12" id="0505c12">千亿人都悉集会。又诸发意菩萨行者不可</a><a name="0505c13" id="0505c13">计数。无热如来当为佛时。其土清净绀琉璃</a><a name="0505c14" id="0505c14">为地。天金分错饰用诸宝。以众明珠造作</a><a name="0505c15" id="0505c15">楼阁及经行地。彼土众生若兴食想。应辄百</a><a name="0505c16" id="0505c16">味悉得五通。其国处所人民居止。但以珍琦</a><a name="0505c17" id="0505c17">被服饮食娱乐自由。悉如第四兜术天上。彼</a><a name="0505c18" id="0505c18">不二念。又无贪欲淫行之心。而诸众生法乐</a><a name="0505c19" id="0505c19">自娱。其土人民都无欲垢。若彼如来敷雨法</a><a name="0505c20" id="0505c20">说不有劳想。神变无数以演洪化。宣示经法</a><a name="0505c21" id="0505c21">永无其难。方适说法众生辄度。何则然者。</a><a name="0505c22" id="0505c22">以彼一切志纯熟故。又其如来自于三千大</a><a name="0505c23" id="0505c23">千世界。唯一法化无外异道。又若如来欲会</a><a name="0505c24" id="0505c24">众时。辄放身光尽明其界。彼土人民寻皆有</a><a name="0505c25" id="0505c25">念。世尊觉来将演法化故扬光耳。各承佛</a><a name="0505c26" id="0505c26">圣神足飞来诣佛听法。又彼如来终无不定。</a><a name="0505c27" id="0505c27">乘大圣神忽升空中去地七丈。就其自然师</a><a name="0505c28" id="0505c28">子之座。广为众会进讲法说普土见之。譬如</a><a name="0505c29" id="0505c29">睹其日月宫殿明盛满时。众生种德故生彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150505b.htm'><img src='up.gif' border=0></a>
<a href='T150506a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>