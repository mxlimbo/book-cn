<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0646b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷1)</font> 五阴品第二之一 <font face='Arial'>T14, p0646b</h2></font><hr>
<span class='old'>
</a><a name="0646a28" id="0646a28">四大生。假名为色取阴。是色阴无有自性。但</a><a name="0646a29" id="0646a29">以四大和合。假名为色阴。色阴无有作者。无</span><a name="0646b01" id="0646b01">使作者。无作无起无出。名为色阴。但以先业</a><a name="0646b02" id="0646b02">因缘四大所摄数名色阴。非阴是色阴。譬如</a><a name="0646b03" id="0646b03">虚空。阴实无生相。若说虚空阴。是中无有法</a><a name="0646b04" id="0646b04">生。但有名字。故名为虚空阴。凡夫于此无阴</a><a name="0646b05" id="0646b05">阴相。以颠倒心故无实实相。贪着我五阴</a><a name="0646b06" id="0646b06">我所五阴。我色阴我所色阴。如是贪着。是诸</a><a name="0646b07" id="0646b07">凡夫贪着色已。于色中依止我我所。有色受</a><a name="0646b08" id="0646b08">色取色着色依色。受行种种恶不善业。我等</a><a name="0646b09" id="0646b09">不应随凡夫学。我等应勤修集助菩提法。今</a><a name="0646b10" id="0646b10">应正观色阴。菩萨正观色阴时。知同水沫聚。</a><a name="0646b11" id="0646b11">云何知同水沫聚。无聚是水沫聚。但从众缘</a><a name="0646b12" id="0646b12">生。不可执捉无有坚牢。水沫聚中无有。聚相</a><a name="0646b13" id="0646b13">无聚是水沫聚。色阴亦如是。色阴中无有阴</a><a name="0646b14" id="0646b14">相。菩萨如是观时作是念。凡夫不能正观虚</a><a name="0646b15" id="0646b15">妄色。不能如实知色无常。不能如实知色相。</a><a name="0646b16" id="0646b16">我等入正道。不应贪着虚妄。不应贪着色。何</a><a name="0646b17" id="0646b17">以故。色是不可贪着相。色但有名字无决定</a><a name="0646b18" id="0646b18">相。当观是色无决定相。离名字故名之为色。</a><a name="0646b19" id="0646b19">又说色名恼坏相。智者通达知是无相。我等</a><a name="0646b20" id="0646b20">应当善知修集色无相方便。不贪着色相。若</a><a name="0646b21" id="0646b21">人贪着色相。即贪着色。我等应善知入色相。</a><a name="0646b22" id="0646b22">菩萨如是正观时。如实观察选择色。是色阴</a><a name="0646b23" id="0646b23">皆从凡夫忆想分别起。若法从忆想分别起。</a><a name="0646b24" id="0646b24">即是不生。一切忆想分别皆非真实。凡夫依</a><a name="0646b25" id="0646b25">止颠倒所起色。为色所缚为色所害。往来苦</a><a name="0646b26" id="0646b26">恼。无明痴闇故。贪色不舍。见色有常牢固。</a><a name="0646b27" id="0646b27">是凡夫人为色缚。色所缚故。往来地狱畜生</a><a name="0646b28" id="0646b28">饿鬼天人。深贪色味。不观色中有诸过恶。我</a><a name="0646b29" id="0646b29">等不应随凡夫学。应当观察选择分别修习<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140646a.htm'><img src='up.gif' border=0></a>
<a href='T140646c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>