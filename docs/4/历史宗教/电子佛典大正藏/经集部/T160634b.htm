<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0634b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷7)</font> 偈颂品第十之初 <font face='Arial'>T16, p0634b</h2></font><hr>
<span class='old'>
</a><br><a name="0634a28" id="0634a28">　　若能观诸有　　　如焰及毛轮</a><br><a name="0634a29" id="0634a29">　　亦如寻香城　　　常离于有无</span><br><a name="0634b01" id="0634b01">　　因缘俱舍离　　　令心悉清净</a><br><a name="0634b02" id="0634b02">　　若言无外境　　　而惟有心者</a><br><a name="0634b03" id="0634b03">　　无境则无心　　　云何成唯识</a><br><a name="0634b04" id="0634b04">　　以有所缘境　　　众生心得起</a><br><a name="0634b05" id="0634b05">　　无因心不生　　　云何成惟识</a><br><a name="0634b06" id="0634b06">　　真如及惟识　　　是众圣所行</a><br><a name="0634b07" id="0634b07">　　此有言非有　　　彼非解我法</a><br><a name="0634b08" id="0634b08">　　由能取所取　　　而心得生起</a><br><a name="0634b09" id="0634b09">　　世间心如是　　　故非是唯心</a><br><a name="0634b10" id="0634b10">　　身资土影像　　　如梦从心生</a><br><a name="0634b11" id="0634b11">　　心虽成二分　　　而心无二相</a><br><a name="0634b12" id="0634b12">　　如刀不自割　　　如指不自触</a><br><a name="0634b13" id="0634b13">　　而心不自见　　　其事亦如是</a><br><a name="0634b14" id="0634b14">　　无有影像处　　　则无依他起</a><br><a name="0634b15" id="0634b15">　　妄计性亦无　　　五法二心尽</a><br><a name="0634b16" id="0634b16">　　能生及所生　　　皆是自心相</a><br><a name="0634b17" id="0634b17">　　密意说能生　　　而实无自生</a><br><a name="0634b18" id="0634b18">　　种种境形状　　　若由妄计生</a><br><a name="0634b19" id="0634b19">　　虚空与兔角　　　亦应成境相</a><br><a name="0634b20" id="0634b20">　　以境从心起　　　此境非妄计</a><br><a name="0634b21" id="0634b21">　　然彼妄计境　　　离心不可得</a><br><a name="0634b22" id="0634b22">　　无始生死中　　　境界悉非有</a><br><a name="0634b23" id="0634b23">　　心无有起处　　　云何成影像</a><br><a name="0634b24" id="0634b24">　　若无物有生　　　兔角亦应生</a><br><a name="0634b25" id="0634b25">　　不可无物生　　　而起于分别</a><br><a name="0634b26" id="0634b26">　　如境现非有　　　彼则先亦无</a><br><a name="0634b27" id="0634b27">　　云何无境中　　　而心缘境起</a><br><a name="0634b28" id="0634b28">　　真如空实际　　　涅槃及法界</a><br><a name="0634b29" id="0634b29">　　一切法不生　　　是第一义性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160634a.htm'><img src='up.gif' border=0></a>
<a href='T160634c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>