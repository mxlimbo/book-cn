<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0140a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷24)</font> 观天品第六之一四天王初 <font face='Arial'>T17, p0140a</h2></font><hr>
<span class='old'>
</a><br><a name="0139c28" id="0139c28">　　勇健者能度　　　必至涅槃城</a><br><a name="0139c29" id="0139c29">　　爱者则无乐　　　三毒和合故</span><br><a name="0140a01" id="0140a01">　　若能解脱欲　　　是名清净乐　</p></a><a name="0140a02" id="0140a02"><p>如是比丘。观放逸行天爱火增长。生悲愍心。</a><a name="0140a03" id="0140a03">是时彼天。与诸天女。诣香烟林游戏之处。天</a><a name="0140a04" id="0140a04">女围绕。种种音声。歌舞戏笑。娱乐受乐。或行</a><a name="0140a05" id="0140a05">虚空。如鸟飞翔天女围绕。有乘鹅殿。有乘鹅</a><a name="0140a06" id="0140a06">鸟。有行于地。多有天女。歌赞音颂。身皆安</a><a name="0140a07" id="0140a07">乐。无有疲惓。诣香烟林。见彼林中。先住诸</a><a name="0140a08" id="0140a08">天。生大欢喜。和合共集。戏笑音声。第一欢</a><a name="0140a09" id="0140a09">悦。于香烟林无量音声。充满其中。箫笛箜篌。</a><a name="0140a10" id="0140a10">种种鼓乐。天女庄严。衣璎珞具。出众妙声。歌</a><a name="0140a11" id="0140a11">笑之音。诸河流水。出种种音。众宝色鸟。种种</a><a name="0140a12" id="0140a12">形色。天诸歌音。闻者悦乐。遍满林中。其林多</a><a name="0140a13" id="0140a13">有天诸药草。凤鸟泉池。华果具足。于此戏处。</a><a name="0140a14" id="0140a14">受五欲乐。复与天女眷属围绕。诣须弥山辩</a><a name="0140a15" id="0140a15">才峰间。于彼山中。众莲华池。园林具足。其山</a><a name="0140a16" id="0140a16">峰中。毗楼勒天王之所住处。无量天女所共</a><a name="0140a17" id="0140a17">围绕。观诸众生。所作事业。法以非法。几许众</a><a name="0140a18" id="0140a18">生行于法行。几许众生行于非法。作何业故。</a><a name="0140a19" id="0140a19">利益世间。作何业故。不益世间。以何令彼正</a><a name="0140a20" id="0140a20">法增长。非法减少。云何令魔军众减少。勇健</a><a name="0140a21" id="0140a21">阿修罗恼乱龙等。皆悉损减。如是护世天王。</a><a name="0140a22" id="0140a22">于辨才山。去峰不远。日所行道。毗留勒天王。</a><a name="0140a23" id="0140a23">观其光明。修行何法。有此光明。照于世间。思</a><a name="0140a24" id="0140a24">惟观日。行道光明。若世间人。顺法修行。拥护</a><a name="0140a25" id="0140a25">正法。如法增长。日光清净。时节随顺。光明照</a><a name="0140a26" id="0140a26">曜。五谷成熟。人无疾病。若行非法。则日无光</a><a name="0140a27" id="0140a27">明。五谷不登。人民疾病。如是皆由法非法力。</a><a name="0140a28" id="0140a28">得增上果。日之光明。非无因缘。光明无等。行</a><a name="0140a29" id="0140a29">须弥侧。故名大明。毗留勒天王。因见日已。观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170139c.htm'><img src='up.gif' border=0></a>
<a href='T170140b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>