<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0267a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷45)</font> 观天品第六之一四天王初 <font face='Arial'>T17, p0267a</h2></font><hr>
<span class='old'>
</a><a name="0266c28" id="0266c28">已放逸故尽。汝等天众。如是自欺。从今以后。</a><a name="0266c29" id="0266c29">慎勿如是放逸而行</span><a name="0267a01" id="0267a01"><p>世尊如是已调伏天为作利益。彼如是等一</a><a name="0267a02" id="0267a02">切正觉正遍知者四种眷属。彼眷属中。第二</a><a name="0267a03" id="0267a03">眷属。妇女姊妹。随顺次第比丘眷属。如彼次</a><a name="0267a04" id="0267a04">第。比丘持戒。第一胜上。善修心意。如是比</a><a name="0267a05" id="0267a05">丘。自他恼乱。见则生畏。于世间中生死之</a><a name="0267a06" id="0267a06">道。则生厌离。其心怖畏一切生死。乃至微少</a><a name="0267a07" id="0267a07">尘许小恶见则生畏。谛观察行。无所悕望。第</a><a name="0267a08" id="0267a08">一深心。第一种姓正行持戒。布施熏心。于</a><a name="0267a09" id="0267a09">四圣谛。正念思惟。几种比丘几种法行。比丘</a><a name="0267a10" id="0267a10">不越四种正法。何等为四。所谓一者不独道</a><a name="0267a11" id="0267a11">行。是初比丘。何以故。独行比丘。行聚落中。</a><a name="0267a12" id="0267a12">则为轻贱。或复自在。以自在故。则破学句。</a><a name="0267a13" id="0267a13">若于村中。若城等中。人众之处随意念行。于</a><a name="0267a14" id="0267a14">余比丘。不生忌难。见多妇女。则生疑虑。其心</a><a name="0267a15" id="0267a15">躁扰。看彼妇女。俗人见之。则生讥嫌。见他讥</a><a name="0267a16" id="0267a16">嫌。则生嗔忿。如是比丘。心中生此第二嗔过。</a><a name="0267a17" id="0267a17">如是比丘。嗔欲覆故。心则愚痴。如是出家。独</a><a name="0267a18" id="0267a18">行沙门。行于人中。三过增长。是故不应独行</a><a name="0267a19" id="0267a19">人中。此是一种</a><a name="0267a20" id="0267a20"><p>又复第二不越比丘。如是比丘。念身而行。此</a><a name="0267a21" id="0267a21">比丘行。欲在道行。专念自身。谓如是念。我举</a><a name="0267a22" id="0267a22">此足。心及心数。观察其足。如是比丘。从足至</a><a name="0267a23" id="0267a23">头。一切身分。皆悉观察。或举右足。或举左</a><a name="0267a24" id="0267a24">足。常观此身。脉网系缚。脂骨皮筋。系缚足</a><a name="0267a25" id="0267a25">踝。业风吹行。心则不断。若举若下。若舒若</a><a name="0267a26" id="0267a26">屈。足举则摄。足下则宽。如是脚者。筋网系</a><a name="0267a27" id="0267a27">缚。大小五指。和合为脚。旧爪新爪。合为</a><a name="0267a28" id="0267a28">足趺</a><a name="0267a29" id="0267a29"><p>观足趺已。次观足胫。犹如合汁甘蔗之茎。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170266c.htm'><img src='up.gif' border=0></a>
<a href='T170267b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>