<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0563b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷2)</font> 声闻品第三 <font face='Arial'>T14, p0563b</h2></font><hr>
<span class='old'>
</a><a name="0563a28" id="0563a28">诣彼问疾。所以者何。忆念我昔于一时间。</a><a name="0563a29" id="0563a29">在大林中一处经行。时有梵王名曰严净。</span><a name="0563b01" id="0563b01">与万梵俱放大光明来诣我所。稽首作礼</a><a name="0563b02" id="0563b02">而问我言。尊者无灭。所得天眼能见几何。</a><a name="0563b03" id="0563b03">时我答言。大仙当知。我能见此释迦牟尼三</a><a name="0563b04" id="0563b04">千大千佛之世界。如观掌中阿摩洛果。时无</a><a name="0563b05" id="0563b05">垢称来到彼所。稽首我足而作是言。尊者</a><a name="0563b06" id="0563b06">无灭。所得天眼为有行相为无行相。若有</a><a name="0563b07" id="0563b07">行相即与外道五神通等。若无行相即是</a><a name="0563b08" id="0563b08">无为不应有见。云何尊者所得天眼能有</a><a name="0563b09" id="0563b09">见耶。时我世尊。默无能对。然彼诸梵闻其</a><a name="0563b10" id="0563b10">所说得未曾有。即为作礼而问彼言。世孰</a><a name="0563b11" id="0563b11">有得真天眼者。无垢称言。有佛世尊得真</a><a name="0563b12" id="0563b12">天眼。不舍寂定见诸佛国。不作二相及种</a><a name="0563b13" id="0563b13">种相。时彼梵王五百眷属。皆发无上正等觉</a><a name="0563b14" id="0563b14">心。礼无垢称欻然不现。故我不任诣彼问</a><a name="0563b15" id="0563b15">疾</a><a name="0563b16" id="0563b16"><p>尔时世尊告优波离。汝应往诣无垢称所</a><a name="0563b17" id="0563b17">问安其疾。时优波离白言。世尊。我不堪任</a><a name="0563b18" id="0563b18">诣彼问疾。所以者何。忆念我昔于一时间。</a><a name="0563b19" id="0563b19">有二苾刍犯所受戒。深怀愧耻不敢诣</a><a name="0563b20" id="0563b20">佛。来至我所稽首我足。而谓我言。唯优波</a><a name="0563b21" id="0563b21">离。今我二人违越律行。诚以为耻不敢诣</a><a name="0563b22" id="0563b22">佛。愿解忧悔得免斯咎。我即为其如法解</a><a name="0563b23" id="0563b23">说。令除忧悔得清所犯。示现劝导赞励庆</a><a name="0563b24" id="0563b24">慰。时无垢称来到彼所。稽首我足而作是</a><a name="0563b25" id="0563b25">言。唯优波离。无重增此二苾刍罪。当直除</a><a name="0563b26" id="0563b26">灭忧悔。所犯勿扰其心。所以者何。彼罪性</a><a name="0563b27" id="0563b27">不住内不出外不在两间。如佛所说。心</a><a name="0563b28" id="0563b28">杂染故有情杂染。心清净故有情清净。如是</a><a name="0563b29" id="0563b29">心者亦不住内亦不出外不在两间。如其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140563a.htm'><img src='up.gif' border=0></a>
<a href='T140563c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>