<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0713a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷4)</font> <font face='Arial'>T14, p0713a</h2></font><hr>
<span class='old'>
</a><a name="0712c28" id="0712c28">生极嗔恚而复暴恶。遍造五无间罪。或随造</a><a name="0712c29" id="0712c29">一无间罪。或谤正法。凡如是等总聚五无间</span><a name="0713a01" id="0713a01">罪。算分数分及譬喻分。乃至乌波尼杀昙分。</a><a name="0713a02" id="0713a02">皆不能及。由此因缘。身坏命终堕大地狱。若</a><a name="0713a03" id="0713a03">或暂得生于人间。身相黑色其目赤恶。性多</a><a name="0713a04" id="0713a04">恚暴。此因缘故。还堕地狱。此名上品嗔。中品</a><a name="0713a05" id="0713a05">嗔者。随于诸嗔境中若暂起已。或微分造不</a><a name="0713a06" id="0713a06">善罪业即速变悔。旋起对治而令止息。此名</a><a name="0713a07" id="0713a07">中品嗔。下品嗔者。谓于亲爱和合境中。随以</a><a name="0713a08" id="0713a08">嗔缘辄生轻谤。虽复暂起于刹那间即生变</a><a name="0713a09" id="0713a09">悔。旋起对治而令息灭此名下品嗔。痴有三</a><a name="0713a10" id="0713a10">种上中下品。上品痴者。谓一切处若行若止。</a><a name="0713a11" id="0713a11">悉无善作亦无忧戚。不生变悔此名上品痴。</a><a name="0713a12" id="0713a12">中品痴者。若起少分不善之业。虽有所成即</a><a name="0713a13" id="0713a13">速变悔。于同梵行人所。忏谢其罪不现己德。</a><a name="0713a14" id="0713a14">此名中品痴。下品痴者。谓于如来所制戒中</a><a name="0713a15" id="0713a15">不越性罪。违犯初篇戒学之罪。此名下品痴。</a><a name="0713a16" id="0713a16">菩萨离是染法即得心善寂静。由是善故能</a><a name="0713a17" id="0713a17">离欲爱欲贪诸欲染着。何以故。随心善故。若</a><a name="0713a18" id="0713a18">行无记法者。谓即想念勤行伺察。何等是无</a><a name="0713a19" id="0713a19">记。若心不缘外。亦不缘内。不缘善不缘不善。</a><a name="0713a20" id="0713a20">不住止法。不行观法。其心沉下着于睡眠。如</a><a name="0713a21" id="0713a21">人睡觉目视不明。若无记心现前。心不明利</a><a name="0713a22" id="0713a22">亦复如是。是故菩萨若行善心。即得心生欢</a><a name="0713a23" id="0713a23">喜其心安住。是为菩萨具纯善心。云何是善</a><a name="0713a24" id="0713a24">了止观。谓若菩萨由具如是纯善心故能观</a><a name="0713a25" id="0713a25">诸法。此法如幻此法如梦。此法不善此法是</a><a name="0713a26" id="0713a26">善。此法出离此法非出离。菩萨作是思惟。彼</a><a name="0713a27" id="0713a27">一切法。心为依止心为先导。应当善摄其心。</a><a name="0713a28" id="0713a28">善调伏心。善觉了心。由此即能善摄诸法。亦</a><a name="0713a29" id="0713a29">善调伏及善觉了。如是即能正观诸法。此因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140712c.htm'><img src='up.gif' border=0></a>
<a href='T140713b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>