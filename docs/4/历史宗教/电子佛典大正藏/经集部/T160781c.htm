<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0688 佛说未曾有经 0781c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 688 佛说未曾有经</font> <font face='Arial'>(卷1)</font> <font face='Arial'>T16, p0781c</h2></font><hr>
<span class='old'>
</a><a name="0781b28" id="0781b28">天青琉璃间厕黄金。以为罗网弥覆其上。布</a><a name="0781b29" id="0781b29">以金沙栴檀栏楯。复次阿难。是天帝释大庄</span><a name="0781c01" id="0781c01">严殿。复有八万四千天绀宝窗。微妙严丽挍</a><a name="0781c02" id="0781c02">饰如上。复次阿难。是天帝释大庄严殿。复</a><a name="0781c03" id="0781c03">有八万四千楼橹馆阁四出围绕众宝挍饰亦</a><a name="0781c04" id="0781c04">复如上。佛告阿难。若有善男子善女人。作是</a><a name="0781c05" id="0781c05">天帝释大庄严殿。施四方众僧。于汝意云何。</a><a name="0781c06" id="0781c06">是善男子善女人。以此因缘得大功德不。阿</a><a name="0781c07" id="0781c07">难白佛言。甚多世尊。甚多善逝。此善男子</a><a name="0781c08" id="0781c08">善女人得大功德</a><a name="0781c09" id="0781c09"><p>佛告阿难。置此四天下功德。复置释提桓因</a><a name="0781c10" id="0781c10">大庄严殿功德。若有善男子善女人。作百千</a><a name="0781c11" id="0781c11">亿释提桓因大庄严殿。施四方僧。复有善男</a><a name="0781c12" id="0781c12">子善女人。于佛般涅槃后。以如芥子舍利起</a><a name="0781c13" id="0781c13">塔。大如庵摩勒果。其刹如针。上施槃盖如酸</a><a name="0781c14" id="0781c14">枣叶。若造佛形像乃至如[<a href='javascript:showpic("images/067775.gif")'>麸-夫+广</a>]麦。此功德满足</a><a name="0781c15" id="0781c15">百倍不及。千倍万倍百千万亿倍所不能及。</a><a name="0781c16" id="0781c16">不可称量。阿难当知。是如来无量功德。戒分</a><a name="0781c17" id="0781c17">定分智慧分解脱分知见解脱分。复次阿难。</a><a name="0781c18" id="0781c18">如来无量功德。有大神通神足变化及檀波</a><a name="0781c19" id="0781c19">罗蜜尸波罗蜜羼提波罗蜜毗梨耶波罗蜜禅</a><a name="0781c20" id="0781c20">波罗蜜般若波罗蜜如是等无量功德</a><a name="0781c21" id="0781c21"><p>尔时佛告尊者阿难。汝谛受持此经。阿难</a><a name="0781c22" id="0781c22">白佛言。受教世尊。此名何法。我等如来法中</a><a name="0781c23" id="0781c23">当云何受持。佛告阿难。此名未曾有法。是一</a><a name="0781c24" id="0781c24">切清净妙法方便。我以是故殷勤嘱汝当</a><a name="0781c25" id="0781c25">数数广。为诸天人<span class='corr'>阿</span>修罗龙夜叉乾闼婆伽</a><a name="0781c26" id="0781c26">留罗紧那罗摩[<a href='javascript:showpic("images/023523.gif")'>目*侯</a>]罗伽人非人等。分别说之。</a><a name="0781c27" id="0781c27">当作如来善根功德种子。一切众生闻者。得</a><a name="0781c28" id="0781c28">入如来善根功德。以是因缘故离诸烦恼悉</a><a name="0781c29" id="0781c29">皆成佛。诸比丘闻已欢喜作礼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160781b.htm'><img src='up.gif' border=0></a>
<a href='T160782a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>