<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0782 佛说十号经 0720a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 782 佛说十号经</font> <font face='Arial'>(卷1)</font> <font face='Arial'>T17, p0720a</h2></font><hr>
<span class='old'>
</a><a name="0719c28" id="0719c28">须陀洹果。斯陀含果。阿那含果。阿罗汉。具</a><a name="0719c29" id="0719c29">三明六通。复于大乘作意思求历修诸地。断</span><a name="0720a01" id="0720a01">尽结习成无上觉。此名正等正觉</a><a name="0720a02" id="0720a02"><p>云何明行足。佛言。明谓天眼明宿命明漏尽</a><a name="0720a03" id="0720a03">明。行足者。为如来身口意业。善修满足正</a><a name="0720a04" id="0720a04">真清净。如有大衣钵等自在观照而无爱着。</a><a name="0720a05" id="0720a05">于自愿力一切之行。修令满足。号明行足</a><a name="0720a06" id="0720a06"><p>云何善逝。佛言。即妙往之义。如贪嗔痴等</a><a name="0720a07" id="0720a07">引诸有情往彼恶趣。非名善逝。如来正智能</a><a name="0720a08" id="0720a08">断诸惑。妙出世间能往佛果。故名善逝</a><a name="0720a09" id="0720a09"><p>云何世间解无上士。佛言。世间者。谓欲界</a><a name="0720a10" id="0720a10">色界无色界。地狱饿鬼傍生等类。各具色蕴</a><a name="0720a11" id="0720a11">受蕴想蕴行蕴识蕴。眼根耳根鼻根舌根身</a><a name="0720a12" id="0720a12">根意根。及彼六识所缘境等一切诸法。名曰</a><a name="0720a13" id="0720a13">世间。正觉正知名世间解。又彼世间所有二</a><a name="0720a14" id="0720a14">足四足多足无足。欲色诸天。有想无想。非</a><a name="0720a15" id="0720a15">有想非无想。若凡若圣。一切有情之中。唯佛</a><a name="0720a16" id="0720a16">第一最上无等。名无上士</a><a name="0720a17" id="0720a17"><p>云何调御丈夫。佛言。佛是大丈夫。而能调御</a><a name="0720a18" id="0720a18">善恶二类。恶者起不善三业。而作诸恶堕地</a><a name="0720a19" id="0720a19">狱饿鬼傍生而得恶报。善者于身口意而修</a><a name="0720a20" id="0720a20">众善。得人天福果。此之善恶皆由心作。佛</a><a name="0720a21" id="0720a21">以第一义善涅槃之法。显示调御令离垢染</a><a name="0720a22" id="0720a22">获得最上寂灭涅槃。是故得名调御丈夫</a><a name="0720a23" id="0720a23"><p>云何天人师。佛言。非与阿难一苾刍为师。所</a><a name="0720a24" id="0720a24">有苾刍苾刍尼。乌波塞乌波夷。及天上人间。</a><a name="0720a25" id="0720a25">沙门婆罗门。魔王外道。释梵龙天悉皆归命</a><a name="0720a26" id="0720a26">依教奉行俱作佛子。故名天人师</a><a name="0720a27" id="0720a27"><p>云何名佛。智慧具足三觉圆明。是故名佛</a><a name="0720a28" id="0720a28"><p>佛告阿难。我昔经行之次。有婆罗门而来问</a><a name="0720a29" id="0720a29">我。何故汝之父母为汝立名呼为佛邪。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170719c.htm'><img src='up.gif' border=0></a>
<a href='T170720b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>