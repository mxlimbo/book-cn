<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0534 佛说月光童子经 0817a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 534 佛说月光童子经</font> <font face='Arial'>(卷1)</font> <font face='Arial'>T14, p0817a</h2></font><hr>
<span class='old'>
</a><a name="0816c18" id="0816c18">佛以神德变化火坑。即成七宝紫绀浴池八</a><a name="0816c19" id="0816c19">味之水。底有金沙边有莲华。鱼鳖鼋鼍池</span><a name="0817a01" id="0817a01">中喜踊。飞鸟走兽音声相和。池边行列丝竹</a><a name="0817a02" id="0817a02">衣树。树间皆悬罗縠缇绣。珊瑚宝树水精</a><a name="0817a03" id="0817a03">琉璃黄金白银为枝叶。紫磨黄金为绳。连</a><a name="0817a04" id="0817a04">绵交错树间。垂天璎珞互相连结。风起吹</a><a name="0817a05" id="0817a05">之转相掁触。妙音百种自然宣出。叹佛神德</a><a name="0817a06" id="0817a06">至未曾有。皆说无常苦空非身之声。使悲者</a><a name="0817a07" id="0817a07">更喜喜者更悲。其七宝树上则有群鸟孔雀</a><a name="0817a08" id="0817a08">鹦鹉金翅鸟王。赤觜神鸟凤皇吉鸟。拘耆</a><a name="0817a09" id="0817a09">那罗吉祥鸟。比数百千种。光色显赫群飞</a><a name="0817a10" id="0817a10">树间。哀鸾百种感动人情咸来集听。走兽息</a><a name="0817a11" id="0817a11">食飞禽止听。形异心同归命世尊。当于尔时</a><a name="0817a12" id="0817a12">海灵地祇三界众生其来从者。见火坑变</a><a name="0817a13" id="0817a13">为浴池天地震动。神变若此道德殊绝皆看</a><a name="0817a14" id="0817a14">申日。申日见之心动神惊衣毛起竖。慞惶怖</a><a name="0817a15" id="0817a15">悸精神失守。心自念言咄哉迷惑。我之逆恶</a><a name="0817a16" id="0817a16">所为无边。顾谓六师。坐汝畜类沈吾汤火</a><a name="0817a17" id="0817a17">我今如何。六师恐怖惭耻无言。惧获重罪即</a><a name="0817a18" id="0817a18">各逃窜。于是申日与子月光夫人婇女眷属</a><a name="0817a19" id="0817a19">男女外道伴党。俱出迎佛。遥睹世尊洪焰</a><a name="0817a20" id="0817a20">晖赫晃若宝山。天姿紫金巨容丈六。神颜从</a><a name="0817a21" id="0817a21">容诸根寂定。相三十二好八十种。天中之</a><a name="0817a22" id="0817a22">天道德堂堂。十力世尊天人中王。佛以神</a><a name="0817a23" id="0817a23">德照愚冥心。申日意解如迷得正狂病瘳除。</a><a name="0817a24" id="0817a24">五情内发悲喜交集。即前首罪五体投地稽</a><a name="0817a25" id="0817a25">首作礼。唯然世尊。恕我盲冥。不识正真用</a><a name="0817a26" id="0817a26">信恶言。兴毒害意欲危天尊。幸赖慈化乞原</a><a name="0817a27" id="0817a27">罪咎。垂哀接济得免大罪。愿前就坐。即时</a><a name="0817a28" id="0817a28">如来升于正殿众坐已定。申日惭怖心不</a><a name="0817a29" id="0817a29">自安。前白佛言。为盲冥所误。信妖邪之言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140816c.htm'><img src='up.gif' border=0></a>
<a href='T140817b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>