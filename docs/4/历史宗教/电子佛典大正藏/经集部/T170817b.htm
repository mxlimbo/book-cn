<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0817 佛说大净法门经 0817b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 817 佛说大净法门经</font> <font face='Arial'>(卷1)</font> <font face='Arial'>T17, p0817b</h2></font><hr>
<span class='old'>
</a><a name="0817a28" id="0817a28">发大乘。以三品法兴隆道慧神足变化。说法</a><a name="0817a29" id="0817a29">变化。教授变化。导利入律。时文殊师利。见上</span><a name="0817b01" id="0817b01">金光首与畏间长者子俱侣。共载乘行诣游</a><a name="0817b02" id="0817b02">观园。知女往昔本行根源宿世有德。吾应化</a><a name="0817b03" id="0817b03">之。当为说法必令解达文殊师利寻时变身</a><a name="0817b04" id="0817b04">化为少年。端正绝妙颜貌踰天。见者喜悦莫</a><a name="0817b05" id="0817b05">不欣戴。姿容威曜蔽日月光。被服像类现于</a><a name="0817b06" id="0817b06">人间。其所被服照四十里。自现其身如有所</a><a name="0817b07" id="0817b07">好。文殊师利被服严讫。观察逸女所游之路。</a><a name="0817b08" id="0817b08">寻在彼路而于前立。适在前立。其长者子所</a><a name="0817b09" id="0817b09">乘及上金光首车马被服。寻则覆蔽遏不复</a><a name="0817b10" id="0817b10">现。光曜灭尽犹如聚墨在明珠边。上金光首</a><a name="0817b11" id="0817b11">游逸之女。时见文殊师利颜貌英妙。犹如天</a><a name="0817b12" id="0817b12">子身体之明炜炜难及。肌色悦泽被服有异。</a><a name="0817b13" id="0817b13">光曜灼灼从其身出。适见此已。则自察己不</a><a name="0817b14" id="0817b14">以为奇。贪其被服心自念言。今欲舍此长者</a><a name="0817b15" id="0817b15">之子下车弃去。当与斯人共相娱乐。又愿吾</a><a name="0817b16" id="0817b16">身得是衣服形貌光像。适念此已。文殊师利</a><a name="0817b17" id="0817b17">建立威神令息意天王化作男子。谓彼女曰。</a><a name="0817b18" id="0817b18">且止且止。用为发是游逸之心。所以者何。如</a><a name="0817b19" id="0817b19">斯人者不志色欲。女曰何故。息意天王报</a><a name="0817b20" id="0817b20">言。是者名为文殊师利菩萨也。女又问曰。何</a><a name="0817b21" id="0817b21">因作字正谓菩萨。为是天子乎。为龙鬼神犍</a><a name="0817b22" id="0817b22">沓和迦留罗真陀罗摩休勒。释梵四天王耶。</a><a name="0817b23" id="0817b23">息意报曰。女欲知之非天龙神。亦非释梵。斯</a><a name="0817b24" id="0817b24">者名曰为菩萨矣。又能充足一切人愿。见众</a><a name="0817b25" id="0817b25">生心有所求索。不逆人意故谓菩萨也。女心</a><a name="0817b26" id="0817b26">念言。如今所闻必当施我妙好之服。即下车</a><a name="0817b27" id="0817b27">往白言。仁者。愿以此衣而见惠施。文殊师</a><a name="0817b28" id="0817b28">利答曰。大姊。若能发无上正真道意。吾身尔</a><a name="0817b29" id="0817b29">乃以衣相惠。女言唯然。何谓为道。答曰。欲知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170817a.htm'><img src='up.gif' border=0></a>
<a href='T170817c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>