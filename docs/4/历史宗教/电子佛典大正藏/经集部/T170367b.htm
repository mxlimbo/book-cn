<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0367b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷62)</font> 观天品第六之一四天王初 <font face='Arial'>T17, p0367b</h2></font><hr>
<span class='old'>
</a><br><a name="0367a28" id="0367a28">　　若修于正法　　　有施戒智慧</a><br><a name="0367a29" id="0367a29">　　乃名为沙门　　　乃名婆罗门</span><br><a name="0367b01" id="0367b01">　　老能夺壮色　　　死能断命根</a><br><a name="0367b02" id="0367b02">　　财物必散坏　　　一切法如是</a><br><a name="0367b03" id="0367b03">　　病能坏强健　　　令众生流转</a><br><a name="0367b04" id="0367b04">　　若有智慧者　　　应离色财慢</a><br><a name="0367b05" id="0367b05">　　知如是恶已　　　谁有起憍慢</a><br><a name="0367b06" id="0367b06">　　是故色财慢　　　智人所舍离</a><br><a name="0367b07" id="0367b07">　　以修行善法　　　则无诸苦恼　</p></a><a name="0367b08" id="0367b08"><p>(上显文中少第十八标文或合或阙本同未详)</a><a name="0367b09" id="0367b09"><p>如是孔雀王菩萨。为诸天众。如是说法</a><a name="0367b10" id="0367b10"><p>复次沙门婆罗门。复有行法。谓第十九。于一</a><a name="0367b11" id="0367b11">切众生。起平等心。若沙门婆罗门。及以余众。</a><a name="0367b12" id="0367b12">若平等心。得第一乐。一切众生之所爱敬。身</a><a name="0367b13" id="0367b13">坏命终。生于善道天世界中。云何于一切众</a><a name="0367b14" id="0367b14">生起平等心。若沙门婆罗门。舍于诤论。不与</a><a name="0367b15" id="0367b15">人诤。既舍诤乱。于一切众生。得平等心。是</a><a name="0367b16" id="0367b16">故沙门婆罗门。能舍诤论。则于一切众生。得</a><a name="0367b17" id="0367b17">平等心。复次有法能令沙门婆罗门。于一切</a><a name="0367b18" id="0367b18">众生。得平等心。观一切众生。皆为衰恼。观于</a><a name="0367b19" id="0367b19">怨家。犹如亲友。此诸众生。生死所摄。生死不</a><a name="0367b20" id="0367b20">断。以有生故。有老病死忧悲苦恼。寒热饥渴。</a><a name="0367b21" id="0367b21">打缚鞭挞。怨憎会苦。爱别离苦。如是观于苦</a><a name="0367b22" id="0367b22">恼众生。得大衰恼。于怨亲中。修平等观。若沙</a><a name="0367b23" id="0367b23">门婆罗门。作是观已。于一切众生中。得平等</a><a name="0367b24" id="0367b24">心。若沙门婆罗门。复作是念。此诸众生。众</a><a name="0367b25" id="0367b25">苦所恼。所谓疾病恼诸众生身心疾病。以病</a><a name="0367b26" id="0367b26">衰恼。得大苦恼。于怨亲中。如是思惟。作是念</a><a name="0367b27" id="0367b27">故。心得清净。以心净故。血则清净。以血净</a><a name="0367b28" id="0367b28">故。颜色清净。一切诸根。皆亦清净。如是观察。</a><a name="0367b29" id="0367b29">得现果报。一切众生之所乐见。爱敬瞻仰。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170367a.htm'><img src='up.gif' border=0></a>
<a href='T170367c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>