<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0342b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷58)</font> 观天品第六之一四天王初 <font face='Arial'>T17, p0342b</h2></font><hr>
<span class='old'>
</a><a name="0342a28" id="0342a28">不可堪忍。勿生欣乐。以如是等无量善寂灭。</a><a name="0342a29" id="0342a29">无上道义。示诸天众。于人道中无利益事。种</span><a name="0342b01" id="0342b01">种有网。不可譬喻。况三恶道无量百千亿。不</a><a name="0342b02" id="0342b02">可譬喻。大苦充满。不比人中。若天退时。少放</a><a name="0342b03" id="0342b03">逸天。为之说言。汝当生于人善道中。若人临</a><a name="0342b04" id="0342b04">终。亲里知识。愿其生天善道之中。二种善道。</a><a name="0342b05" id="0342b05">犹尚如是。况三恶道受大苦恼。如是利益摄</a><a name="0342b06" id="0342b06">他常不放逸。夜摩天王说无量种无量差别。</a><a name="0342b07" id="0342b07">无量方便。无量种法。涅槃胜法。说妻子苦已。</a><a name="0342b08" id="0342b08">复为夜摩天众。说第十三人中大苦。所谓饥</a><a name="0342b09" id="0342b09">渴苦。由饥渴故。作无量恶。其余众苦。无如饥</a><a name="0342b10" id="0342b10">渴。以饥渴故。入众恶处。大种姓人。为饮食</a><a name="0342b11" id="0342b11">故。合掌垂泪。哀声亲近下贱小人。说慈爱</a><a name="0342b12" id="0342b12">语。如是一切皆由饥渴。畏饥渴故。不顾其命。</a><a name="0342b13" id="0342b13">入危崄处刀刃之间。及恶象敌。一切皆由饥</a><a name="0342b14" id="0342b14">渴苦故。或入大海。经于无量百千由旬。无量</a><a name="0342b15" id="0342b15">恶鱼鳀弥鲵鱼。洪波恶处。自舍身命。乘于</a><a name="0342b16" id="0342b16">舲舟。而沈大海。如是一切。皆由畏于饥渴</a><a name="0342b17" id="0342b17">之苦。复有无量种种差别。不可具说。如是诸</a><a name="0342b18" id="0342b18">苦。为口腹故。若人执缚。从右门出。打恶声</a><a name="0342b19" id="0342b19">鼓。严以死鬘。灾标在前。怖畏愁恼。将诣杀</a><a name="0342b20" id="0342b20">处。命在须臾。虽复大苦。未过饥渴。是故应</a><a name="0342b21" id="0342b21">当以净善心。于福田中。以好财物而行布施。</a><a name="0342b22" id="0342b22">时处具足。于生死畏中。勤修精进。善心布施。</a><a name="0342b23" id="0342b23">天中少饥。一切生死。皆依饮食以除饥渴。是</a><a name="0342b24" id="0342b24">故一切应行布施。诸天众。是名人中饥渴苦</a><a name="0342b25" id="0342b25">恼。无量差别。于天道中。苦微而软。天乐覆</a><a name="0342b26" id="0342b26">之。福德多故。饮食易得而天不觉。遍于欲界</a><a name="0342b27" id="0342b27">饥渴焰火之所覆蔽。畏于苦火。诸天子。如是</a><a name="0342b28" id="0342b28">观于人中种种生老病死之苦。勿生欣乐。如</a><a name="0342b29" id="0342b29">是夜摩天王牟修楼陀。见夜摩天众其心调<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170342a.htm'><img src='up.gif' border=0></a>
<a href='T170342c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>