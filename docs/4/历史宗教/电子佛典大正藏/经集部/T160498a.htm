<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0498a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷3)</font> 一切佛语心品第一之一 <font face='Arial'>T16, p0498a</h2></font><hr>
<span class='old'>
</a><a name="0497c28" id="0497c28">观察觉了如幻等法悉无所有。身心转变。</a><a name="0497c29" id="0497c29">得如幻三昧及余三昧门无量相力自在明。</span><a name="0498a01" id="0498a01">如妙华庄严。迅疾如意。犹如幻梦水月镜</a><a name="0498a02" id="0498a02">像。非造非所造如造所造。一切色种种支</a><a name="0498a03" id="0498a03">分具足庄严。随入一切佛刹大众。通达自性</a><a name="0498a04" id="0498a04">法故。是名觉法自性性意生身。大慧。云何</a><a name="0498a05" id="0498a05">种类俱生无行作意生身。所谓觉一切佛法</a><a name="0498a06" id="0498a06">缘自得乐相。是名种类俱生无行作意生身。</a><a name="0498a07" id="0498a07">大慧。于彼三种身相。观察觉了应当修学。</a><a name="0498a08" id="0498a08">尔时世尊欲重宣此义。而说偈言</a><a name="0498a09" id="0498a09"><p class='lg'>　　非我乘大乘　　　非说亦非字</a><br><a name="0498a10" id="0498a10">　　非谛非解脱　　　非无有境界</a><br><a name="0498a11" id="0498a11">　　然乘摩诃衍　　　三摩提自在</a><br><a name="0498a12" id="0498a12">　　种种意生身　　　自在华庄严　</p></a><a name="0498a13" id="0498a13"><p>尔时大慧菩萨摩诃萨。白佛言。世尊。如世</a><a name="0498a14" id="0498a14">尊说。若男子女人行五无间业。不入无择</a><a name="0498a15" id="0498a15">地狱。世尊。云何男子女人行五无间业。不</a><a name="0498a16" id="0498a16">入无择地狱。佛告大慧。谛听谛听善思念</a><a name="0498a17" id="0498a17">之。当为汝说。大慧白佛言。善哉世尊。唯然</a><a name="0498a18" id="0498a18">受教。佛告大慧。云何五无间业。所谓杀父</a><a name="0498a19" id="0498a19">母。及害罗汉。破坏众僧。恶心出佛身血。大</a><a name="0498a20" id="0498a20">慧。云何众生母。谓爱。更受生贪喜俱。如缘</a><a name="0498a21" id="0498a21">母立。无明为父生入处聚落。断二根本名</a><a name="0498a22" id="0498a22">害父母。彼诸使不现。如鼠毒发。诸法究竟</a><a name="0498a23" id="0498a23">断彼。名害罗汉。云何破僧。谓异相诸阴和</a><a name="0498a24" id="0498a24">合积聚。究竟断彼。名为破僧。大慧。不觉外</a><a name="0498a25" id="0498a25">自共相自心现量。七识身以三解脱无漏恶</a><a name="0498a26" id="0498a26">想。究竟断彼七种识佛。名为恶心出佛身</a><a name="0498a27" id="0498a27">血。若男子女人行此无间者。名五无间</a><a name="0498a28" id="0498a28">事。亦名无间业</a><a name="0498a29" id="0498a29"><p>复次大慧。有外无间。今当演说。汝及余菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160497c.htm'><img src='up.gif' border=0></a>
<a href='T160498b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>