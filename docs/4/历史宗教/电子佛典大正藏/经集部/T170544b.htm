<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0741 五苦章句经 0544b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 741 五苦章句经</font> <font face='Arial'>(卷1)</font> <font face='Arial'>T17, p0544b</h2></font><hr>
<span class='old'>
</a><a name="0544a28" id="0544a28">谓五苦。八恶处者。一曰地狱。二曰饿鬼。三</a><a name="0544a29" id="0544a29">曰畜生。四曰边地。五曰长寿天。六曰虽得人</span><a name="0544b01" id="0544b01">身。盲聋喑哑。手足残跛。不能听受。七曰</a><a name="0544b02" id="0544b02">虽得人身。六情完具。世智辩聪。学世经典。信</a><a name="0544b03" id="0544b03">邪倒见。祠祀鬼妖。或屠杀田猎肆心放意。</a><a name="0544b04" id="0544b04">欺伪万端不信三尊。从是后身。还入地狱。</a><a name="0544b05" id="0544b05">从冥入冥。无有脱时。时得为人。复不信正</a><a name="0544b06" id="0544b06">不奉三尊。诽谤圣道。八曰生佛故处。是谓</a><a name="0544b07" id="0544b07">八恶。亦谓八难。三恶道者。是一切众生</a><a name="0544b08" id="0544b08">之家。暂得为人。暂得为天。譬如作客日</a><a name="0544b09" id="0544b09">少。归家日多。学者思之。勤力精进。可得</a><a name="0544b10" id="0544b10">脱苦。人身难得。六情难具。口辩难中。才聪难</a><a name="0544b11" id="0544b11">致。寿命难获。明人难遭。直信难有。大心难</a><a name="0544b12" id="0544b12">发。经法难闻。如来难值。世间有树。名优昙</a><a name="0544b13" id="0544b13">钵。但有实无有华。如来出世。乃有华耳。已</a><a name="0544b14" id="0544b14">得人身。六情完具。口辩才聪。寿命延长。</a><a name="0544b15" id="0544b15">遭值明人。发菩萨心直信不还。具闻经法。</a><a name="0544b16" id="0544b16">遇如来世。此皆宿行。覆福德人。从明入明。</a><a name="0544b17" id="0544b17">寻如来迹。累行不止。会于道场。无毁其根。</a><a name="0544b18" id="0544b18">忘失前功。一失道意。动有劫数。慎之慎之。</a><a name="0544b19" id="0544b19">一切众生。常在长狱。有十二重城围之。以</a><a name="0544b20" id="0544b20">三重棘篱篱之。常有六拔刀贼伺之。能于其</a><a name="0544b21" id="0544b21">中。得脱出者。甚难甚难。何谓长狱。谓三界</a><a name="0544b22" id="0544b22">也。何谓十二重城。谓十二因缘也。何谓三重</a><a name="0544b23" id="0544b23">棘篱。谓三毒也。何谓六拔刀贼。谓六情也。已</a><a name="0544b24" id="0544b24">发道心。当具禁戒。四等大慈。六波罗蜜。安般</a><a name="0544b25" id="0544b25">守意。三十七品。诸禅三昧。总持之门等。一切</a><a name="0544b26" id="0544b26">法意无高无下。无想无愿。出三脱门。得三</a><a name="0544b27" id="0544b27">治法。分别三向。晓三达智。无缚无解。不求</a><a name="0544b28" id="0544b28">诸天人中之尊转轮王位。不动其心。不畏罪</a><a name="0544b29" id="0544b29">苦。不计有劳。志在一切。无所荣冀。解三界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170544a.htm'><img src='up.gif' border=0></a>
<a href='T170544c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>