<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0112b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷13)</font> 净居天品第三十八 <font face='Arial'>T16, p0112b</h2></font><hr>
<span class='old'>
</a><a name="0112a28" id="0112a28">如是。犹如工巧之人善解六艺。或以刀剑</a><a name="0112a29" id="0112a29">或以<span class='corr'>矛</span>槊坏败大众。彼工巧人亦不作是念</span><a name="0112b01" id="0112b01">我今所作人中最上。降伏大众无有与我</a><a name="0112b02" id="0112b02">等。菩萨摩诃萨亦复如是。入无量三昧正</a><a name="0112b03" id="0112b03">受定意。感动三千大千世界。亦不自称誉。</a><a name="0112b04" id="0112b04">我有此神力感动诸世界莫不周遍。犹如转</a><a name="0112b05" id="0112b05">轮圣王本修十善五戒。具足统领三千大千</a><a name="0112b06" id="0112b06">世界。千子勇猛七宝具足。诸粟散小王尽来</a><a name="0112b07" id="0112b07">朝贺。尔时转轮圣王亦不作是念。我今众德</a><a name="0112b08" id="0112b08">具足相好严身统领四域。何以故。福向性</a><a name="0112b09" id="0112b09">尔不相违背故。菩萨摩诃萨亦复如是。修菩</a><a name="0112b10" id="0112b10">萨道敬承佛教。恒行教化天人蒙恩。所度众</a><a name="0112b11" id="0112b11">生不可称量。何以故。菩萨亦无是念。我当</a><a name="0112b12" id="0112b12">济度无量众生。于无余泥洹界而般泥洹。空</a><a name="0112b13" id="0112b13">性自尔无有众生能使不尔。犹如农夫随时</a><a name="0112b14" id="0112b14">种种作不失时节。前子非后子后子非前子。</a><a name="0112b15" id="0112b15">各各长大共相受入。然彼谷子不作是念。我</a><a name="0112b16" id="0112b16">有所生彼有所损。何以故。本性自尔无有人</a><a name="0112b17" id="0112b17">使令不尔者。菩萨摩诃萨亦复如是。遍学诸</a><a name="0112b18" id="0112b18">法行菩萨道。复以十善功德之本净众生根。</a><a name="0112b19" id="0112b19">皆趣无为之道。尔时菩萨不作是念。我今有</a><a name="0112b20" id="0112b20">所济度从此至彼。何以故。本性自尔无有人</a><a name="0112b21" id="0112b21">使令不尔。犹如甘雨随时下降。百谷草木随</a><a name="0112b22" id="0112b22">时滋长。然彼云雨亦不作是念。我有润泽有</a><a name="0112b23" id="0112b23">所长养。何以故。本无心故。菩萨摩诃萨亦</a><a name="0112b24" id="0112b24">复如是。法云一降普润三千大千世界。令众</a><a name="0112b25" id="0112b25">生类尽得润泽。不舍本愿行菩萨道。菩萨亦</a><a name="0112b26" id="0112b26">不作是念。我今能降法雨。普润三千大千世</a><a name="0112b27" id="0112b27">界。使众生类尽得开解。何以故。本无心意</a><a name="0112b28" id="0112b28">弘誓之心性自然故。如是菩萨摩诃萨入此</a><a name="0112b29" id="0112b29">三昧定意。能使众生至竟清净非余清净。能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160112a.htm'><img src='up.gif' border=0></a>
<a href='T160112c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>