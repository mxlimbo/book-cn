<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0649 观察诸法行经 0743b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 649 观察诸法行经</font> <font face='Arial'>(卷4)</font> 授记品第三之一 <font face='Arial'>T15, p0743b</h2></font><hr>
<span class='old'>
</a><br><a name="0743a28" id="0743a28">　　分别分别起分别　　　诸法亦复无处起</a><br><a name="0743a29" id="0743a29">　　若所起者常不起　　　此忍如是常随顺</span><br><a name="0743b01" id="0743b01">　　见见常无有见体　　　若见不如如是观</a><br><a name="0743b02" id="0743b02">　　若其此等法空虚　　　此忍如是常随顺</a><br><a name="0743b03" id="0743b03">　　未曾有能知前际　　　实际最胜以不知</a><br><a name="0743b04" id="0743b04">　　若知于际常无际　　　彼之前际则随断</a><br><a name="0743b05" id="0743b05">　　于边无边中不依　　　此岸彼岸常不住</a><br><a name="0743b06" id="0743b06">　　若三有中无住处　　　彼则住于实际中</a><br><a name="0743b07" id="0743b07">　　若其住于实际中　　　彼三有中无住处</a><br><a name="0743b08" id="0743b08">　　若三有中无住处　　　彼则常住实际中</a><br><a name="0743b09" id="0743b09">　　若色似如水聚沫　　　知受亦如浮沤等</a><br><a name="0743b10" id="0743b10">　　想念犹如于阳焰　　　若知则住实际中</a><br><a name="0743b11" id="0743b11">　　诸聚非固是有为　　　若知似于芭蕉等</a><br><a name="0743b12" id="0743b12">　　知意与彼幻相似　　　彼聚杀者则已灭</a><br><a name="0743b13" id="0743b13">　　若于慈悲善修念　　　于自及他无依止</a><br><a name="0743b14" id="0743b14">　　修念最上清净行　　　彼当作佛如净天</a><br><a name="0743b15" id="0743b15">　　若离普广诸烦恼　　　彼则未曾有取着</a><br><a name="0743b16" id="0743b16">　　舍诸所有无不舍　　　彼施善逝所赞叹</a><br><a name="0743b17" id="0743b17">　　若身似如水中月　　　知语言道如山响</a><br><a name="0743b18" id="0743b18">　　知心亦如空中电　　　彼戒殊胜三有中</a><br><a name="0743b19" id="0743b19">　　若于忍调到彼岸　　　彼意外事不能损</a><br><a name="0743b20" id="0743b20">　　能知六根如空村　　　彼忍善逝所赞叹</a><br><a name="0743b21" id="0743b21">　　若乐闲独无所畏　　　明智数行境界所</a><br><a name="0743b22" id="0743b22">　　身心寂静纯直行　　　彼进殊胜三有中</a><br><a name="0743b23" id="0743b23">　　若人烦恼本性灭　　　空无分别寂智者</a><br><a name="0743b24" id="0743b24">　　若三有中想不转　　　彼定善逝所赞叹</a><br><a name="0743b25" id="0743b25">　　若知此中无有人　　　彼于上智则当得</a><br><a name="0743b26" id="0743b26">　　应离戏论而寂静　　　彼智殊胜三有中</a><br><a name="0743b27" id="0743b27">　　若于有中无疲倦　　　俱致劫中行时苦</a><br><a name="0743b28" id="0743b28">　　未曾羡慕下劣乘　　　彼摩罗众皆恐怖</a><br><a name="0743b29" id="0743b29">　　如于海中取滴水　　　我说最胜尔许德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150743a.htm'><img src='up.gif' border=0></a>
<a href='T150743c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>