<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0647 力庄严三昧经 0722b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 647 力庄严三昧经</font> <font face='Arial'>(卷3)</font> <font face='Arial'>T15, p0722b</h2></font><hr>
<span class='old'>
</a><a name="0722a28" id="0722a28">证知。又不退转诸大菩萨摩诃萨等。曾于过</a><a name="0722a29" id="0722a29">去无量佛所。植众德本乃能信此。智轮童子。</span><a name="0722b01" id="0722b01">此处如是最大难信。若有如来阿耨多罗三</a><a name="0722b02" id="0722b02">藐三菩提觉已。如来智。自在智。不可思议</a><a name="0722b03" id="0722b03">智。不可量智。无等等智。不可数智。阿僧祇</a><a name="0722b04" id="0722b04">智。大智。佛智。一切种智。智轮童子。此名如</a><a name="0722b05" id="0722b05">来一切世间不可信如虚空无有异。一切众</a><a name="0722b06" id="0722b06">生一切法如来说法及转法轮说于有生。其</a><a name="0722b07" id="0722b07">中亦无有生可说。说于老事亦无有老。说于</a><a name="0722b08" id="0722b08">患事亦无有患。说于死事亦无有死。说于漏</a><a name="0722b09" id="0722b09">事亦无有漏。说非彼生非彼生事亦复是无</a><a name="0722b10" id="0722b10">说染烦恼染事亦无。说于寂灭寂灭亦无。说</a><a name="0722b11" id="0722b11">于涅槃亦无众生入涅槃者。智轮童子。此是</a><a name="0722b12" id="0722b12">如来一切世间叵信难信。一切众生本无有</a><a name="0722b13" id="0722b13">名假名故说。本无言语假说置言。本无文字</a><a name="0722b14" id="0722b14">假立文字。何以故。文字句说一切世间种种</a><a name="0722b15" id="0722b15">差别能得知故。智轮童子。是一切法名字句</a><a name="0722b16" id="0722b16">味。一切先无今假说有。智轮童子。如来法</a><a name="0722b17" id="0722b17">轮亦复如是先无今有。智轮童子。诸佛如来</a><a name="0722b18" id="0722b18">转于法轮。为二大事因缘故转。何者是二大</a><a name="0722b19" id="0722b19">事因缘。如来世尊转法轮时。一众生加二</a><a name="0722b20" id="0722b20">者法加。智轮童子。于汝意云何。众生有生</a><a name="0722b21" id="0722b21">此可说不。智轮童子言。不也世尊。时佛复告</a><a name="0722b22" id="0722b22">智轮童子。于汝意云何。若诸众生是不生者。</a><a name="0722b23" id="0722b23">法是可生可说以不。智轮童子言。不也世尊。</a><a name="0722b24" id="0722b24">佛告智轮童子。众生名离因缘。众生相亦非</a><a name="0722b25" id="0722b25">生。众生相非生故。一切法一切法相亦复不</a><a name="0722b26" id="0722b26">生。此不生法名一切智。以是一切智慧力故。</a><a name="0722b27" id="0722b27">闻于释迦如来名已。此三千大千世界六种</a><a name="0722b28" id="0722b28">震动。当于是时十方一切诸佛刹土悉皆震</a><a name="0722b29" id="0722b29">动。如是世界诸佛众中。出大莲华各各遍覆。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150722a.htm'><img src='up.gif' border=0></a>
<a href='T150722c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>