<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0422a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷4)</font> 最净地陀罗尼品第六 <font face='Arial'>T16, p0422a</h2></font><hr>
<span class='old'>
</a><br><a name="0421c21" id="0421c21">　　为度众生故　　　分别说有三　</p></a><a name="0421c22" id="0421c22"><p>尔时大自在梵天王。亦从座起偏袒右肩。</span><a name="0422a01" id="0422a01">右膝着地。合掌恭敬。顶礼佛足而白佛言。</a><a name="0422a02" id="0422a02">世尊。此金光明最胜王经。希有难量。初中</a><a name="0422a03" id="0422a03">后善。文义究竟。皆能成就一切佛法。若受</a><a name="0422a04" id="0422a04">持者。是人则为报诸佛恩。佛言。善男子。如</a><a name="0422a05" id="0422a05">是如是。如汝所说。善男子。若得听闻是经</a><a name="0422a06" id="0422a06">典者。皆不退于阿耨多罗三藐三菩提。何</a><a name="0422a07" id="0422a07">以故。善男子。是能成熟不退地菩萨殊胜善</a><a name="0422a08" id="0422a08">根。是第一法印。是众经王故。应听闻受持读</a><a name="0422a09" id="0422a09">诵。何以故。善男子。若一切众生。未种善根。</a><a name="0422a10" id="0422a10">未成熟善根。未亲近诸佛者。不能听闻</a><a name="0422a11" id="0422a11">是微妙法。若善男子善女人能听受者。一切</a><a name="0422a12" id="0422a12">罪障皆悉除灭。得最清净。常得见佛。不离</a><a name="0422a13" id="0422a13">诸佛及善知识胜行之人。恒闻妙法住不退</a><a name="0422a14" id="0422a14">地。获得如是胜陀罗尼门无尽无减。所谓</a><a name="0422a15" id="0422a15">海印出妙功德陀罗尼。无尽无减。通达众生</a><a name="0422a16" id="0422a16">意行言语陀罗尼。无尽无减。日圆无垢相光</a><a name="0422a17" id="0422a17">陀罗尼。无尽无减。满月相光陀罗尼。无尽</a><a name="0422a18" id="0422a18">无减。能伏诸惑演功德流陀罗尼。无尽无减。</a><a name="0422a19" id="0422a19">破金刚山陀罗尼。无尽无减。说不可说义因</a><a name="0422a20" id="0422a20">缘藏陀罗尼。无尽无减。通达实语法则音</a><a name="0422a21" id="0422a21">声陀罗尼。无尽无减。虚空无垢心行印陀罗</a><a name="0422a22" id="0422a22">尼。无尽无减。无边佛身。皆能显现陀罗尼。无</a><a name="0422a23" id="0422a23">尽无减</a><a name="0422a24" id="0422a24"><p>善男子。如是等无尽无减诸陀罗尼门。得成</a><a name="0422a25" id="0422a25">就故。是菩萨摩诃萨能于十方一切佛土。</a><a name="0422a26" id="0422a26">化作佛身。演说无上种种正法。于法真如。</a><a name="0422a27" id="0422a27">不动不住。不来不去。善能成熟一切众生</a><a name="0422a28" id="0422a28">善根。亦不见一众生可成熟者。虽说种种</a><a name="0422a29" id="0422a29">诸法。于言辞中不动不住。不去不来。能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160421c.htm'><img src='up.gif' border=0></a>
<a href='T160422b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>