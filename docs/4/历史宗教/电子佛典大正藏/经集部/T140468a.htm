<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0468a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷1)</font> <font face='Arial'>T14, p0468a</h2></font><hr>
<span class='old'>
</a><a name="0467c28" id="0467c28">住不即堕落。如是须菩提。菩萨若于一切众</a><a name="0467c29" id="0467c29">生。有大慈悲大方便智。虽知我见而不证果</span><a name="0468a01" id="0468a01">大德须菩提。或时天降大润泽雨。是娑罗树</a><a name="0468a02" id="0468a02">即便还生。生叶华果利益众生。如是须菩</a><a name="0468a03" id="0468a03">提。菩萨若为大慈大悲之所润洽。菩萨智界</a><a name="0468a04" id="0468a04">还生三界。示现受于种姓生死。为诸众生作</a><a name="0468a05" id="0468a05">大利益。大德须菩提。设有大风吹是娑罗</a><a name="0468a06" id="0468a06">树。觚枝茎果便堕于地。如是大德须菩提。</a><a name="0468a07" id="0468a07">是诸菩萨为大智慧猛风吹。堕道场上毕竟</a><a name="0468a08" id="0468a08">永灭。尔时世尊赞文殊师利。善哉善哉。</a><a name="0468a09" id="0468a09">善说菩萨智方便界。大慈大悲相应说法。文</a><a name="0468a10" id="0468a10">殊师利听吾说。喻如大龙王生于是心。兴起</a><a name="0468a11" id="0468a11">大云遍是云中。雨热霹雳至处皆烧。复雨大</a><a name="0468a12" id="0468a12">雨为生长故。如是文殊师利。方便菩萨起大</a><a name="0468a13" id="0468a13">智慧及方便云。现行一切诸凡夫事教化凡</a><a name="0468a14" id="0468a14">夫。现行圣行调伏众生。文殊师利。如大香</a><a name="0468a15" id="0468a15">树根香。有异茎香叶香华香果香各各别异。</a><a name="0468a16" id="0468a16">如是文殊师利。菩萨所有智慧香身亦复如</a><a name="0468a17" id="0468a17">是。随诸众生所应闻解出相应法香。然大</a><a name="0468a18" id="0468a18">悲根而不移动。文殊师利。如毗楞伽摩尼宝</a><a name="0468a19" id="0468a19">珠在帝释颈。悉遍普照三十三天。以珠力故</a><a name="0468a20" id="0468a20">一切所有皆悉照现。然此宝珠无有忆想。如</a><a name="0468a21" id="0468a21">是文殊师利。净宝珠者喻菩萨智性现一切</a><a name="0468a22" id="0468a22">事。而是菩萨无一切想。文殊师利。如如意</a><a name="0468a23" id="0468a23">珠能满一切众生所愿。然是宝珠无有忆想。</a><a name="0468a24" id="0468a24">如是文殊师利。菩萨所有净意宝珠。能满</a><a name="0468a25" id="0468a25">一切众生所愿。于一切处无有忆想。文殊师</a><a name="0468a26" id="0468a26">利。如因虚空火得炽然因空下雨。而是虚空</a><a name="0468a27" id="0468a27">无有寒热。如是文殊师利。方便菩萨住在三</a><a name="0468a28" id="0468a28">界。行寂涅槃不为结热。在佛法中无所染着</a><a name="0468a29" id="0468a29">二俱利益。文殊师利。如因虚空出生毒树亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140467c.htm'><img src='up.gif' border=0></a>
<a href='T140468b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>