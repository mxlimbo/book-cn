<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0518 佛说旃陀越国王经 0792a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 518 佛说旃陀越国王经</font> <font face='Arial'>(卷1)</font> <font face='Arial'>T14, p0792a</h2></font><hr>
<span class='old'>
</a><a name="0791c28" id="0791c28">随道人去。佛言。汝随我去。何等为乎。儿报</a><a name="0791c29" id="0791c29">言。我今善恶。终当随道人。佛便将其。到只</span><a name="0792a01" id="0792a01">洹中。见诸比丘威仪法则。意甚乐之。便白</a><a name="0792a02" id="0792a02">佛言。我欲乞作比丘。佛即听之。以手摩其</a><a name="0792a03" id="0792a03">头。发堕袈裟自然着身。名为须陀。从佛受</a><a name="0792a04" id="0792a04">尊戒。勤意精进。心不懈怠。七日便得罗汉</a><a name="0792a05" id="0792a05">道。佛语须陀。从佛受尊戒。拔欲之根本。生</a><a name="0792a06" id="0792a06">死得自在。今宜往度彼旃陀越王。须陀承佛</a><a name="0792a07" id="0792a07">教。头面着地。为佛作礼。往到其国。住在宫</a><a name="0792a08" id="0792a08">门。请见于王。臣下白王言。外有道人。乞欲</a><a name="0792a09" id="0792a09">见王。王闻之即出。与相见。问言。我大有所</a><a name="0792a10" id="0792a10">忧者。当知之何。道人言。何所忧耶。王言。我</a><a name="0792a11" id="0792a11">年已长。且欲过时。国无续嗣。为之愁忧。道</a><a name="0792a12" id="0792a12">人闻王语。初不应之独笑而已。王便恚言。我</a><a name="0792a13" id="0792a13">与道人语。初不答我。而反独笑。即欲治杀</a><a name="0792a14" id="0792a14">之。须陀知其意。便轻举飞翔。上住空中。分</a><a name="0792a15" id="0792a15">身散体出入无间。王见其威神变化。即恐怖</a><a name="0792a16" id="0792a16">悔过言。我实愚痴。不别真伪。唯愿大神。一</a><a name="0792a17" id="0792a17">还令我得自归命。须陀即从空中下住王前。</a><a name="0792a18" id="0792a18">谓王言。若能自归甚善。当自归于佛。佛是</a><a name="0792a19" id="0792a19">我大师。三界之尊。度脱众生。王便敕群臣。</a><a name="0792a20" id="0792a20">严驾当到佛所。须陀便以道力。如申臂顷。将</a><a name="0792a21" id="0792a21">王及人民。俱到佛所。头面着地。为佛作礼。</a><a name="0792a22" id="0792a22">归命三尊。乞受五戒。为优婆塞。佛告王言。</a><a name="0792a23" id="0792a23">欲知比丘须陀者。是王昔所用婆罗门言谮。</a><a name="0792a24" id="0792a24">杀兼娠者子也。母死之后。子于冢中生。冢</a><a name="0792a25" id="0792a25">中母半身不朽。得饮其湩。乃至六年。今随</a><a name="0792a26" id="0792a26">我为道。乃致于此。王闻佛言。更恐怖不能</a><a name="0792a27" id="0792a27">自胜。佛言。昔拘先尼佛世。有国王。号名佛</a><a name="0792a28" id="0792a28">舍达。王及国中三亿人。皆随王供养三尊。</a><a name="0792a29" id="0792a29">时有凡人。居贫无业。常为国中富姓赁。放<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140791c.htm'><img src='up.gif' border=0></a>
<a href='T140792b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>