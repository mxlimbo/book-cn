<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0617 思惟略要法 0300a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 617 思惟略要法</font> <font face='Arial'>(卷1)</font> 观无量寿佛法 <font face='Arial'>T15, p0300a</h2></font><hr>
<span class='old'>
</a><a name="0299c28" id="0299c28">中放白光明。自近及远遍满阎浮。唯见光明</a><a name="0299c29" id="0299c29">不见诸物。还摄光明入于身中。既入之后复</span><a name="0300a01" id="0300a01">放如初。凡此诸观从易及难。其白亦应初少</a><a name="0300a02" id="0300a02">后多。既能如是。当从身中放此白光。乃于</a><a name="0300a03" id="0300a03">光中观无量寿佛。无量寿佛其身姝大光明</a><a name="0300a04" id="0300a04">亦妙。西向端坐相相谛取。然后总观其身。结</a><a name="0300a05" id="0300a05">跏趺坐颜容巍巍如紫金山。系念在佛不令</a><a name="0300a06" id="0300a06">他缘。心若余缘摄之令还。常如与佛对坐不</a><a name="0300a07" id="0300a07">异。如是不久便可得见。若利根者。但当先作</a><a name="0300a08" id="0300a08">明想。晃然空净乃于明中观佛便可得见。行</a><a name="0300a09" id="0300a09">者若欲生于无量寿佛国者。当作如是观无</a><a name="0300a10" id="0300a10">量寿佛也</a><a name="0300a11" id="0300a11"><p><b>　　<A NAME="n213"></A>诸法实相观法</b></a><a name="0300a12" id="0300a12"><p>诸法实相观者。当知诸法从因缘生。因缘生</a><a name="0300a13" id="0300a13">故不得自在。不自在故毕竟空相。但有假名</a><a name="0300a14" id="0300a14">无有实者。若法实有不应说无。先有今无是</a><a name="0300a15" id="0300a15">名为断。不常不断亦不有无。心识处灭言说</a><a name="0300a16" id="0300a16">亦尽。是名甚深清净观也。又观淫怒痴法即</a><a name="0300a17" id="0300a17">是实相。何以故。是法不在内不在外。若在内</a><a name="0300a18" id="0300a18">不应待外因缘生。若在外则无所住。若无所</a><a name="0300a19" id="0300a19">住亦无生灭。空无所有清净无为。是名淫怒</a><a name="0300a20" id="0300a20">痴实相观也。又一切诸法毕竟清净。非诸佛</a><a name="0300a21" id="0300a21">贤圣所能令尔。但以凡夫未得慧观。见诸虚</a><a name="0300a22" id="0300a22">妄之法有种种相。得实相者观之如镜中像。</a><a name="0300a23" id="0300a23">但诳人眼。其实不生亦无有灭。如是观法甚</a><a name="0300a24" id="0300a24">深微妙。行者若能精心思惟。深静实相不生</a><a name="0300a25" id="0300a25">邪者。即便可得无生法忍。此法难缘心多驰</a><a name="0300a26" id="0300a26">散。若不驰散或复缩没。常应清净其心了了</a><a name="0300a27" id="0300a27">观察。若心难摄当呵责心。汝无数劫来常应</a><a name="0300a28" id="0300a28">杂业无有厌足。驰逐世乐不觉为苦。一切世</a><a name="0300a29" id="0300a29">间贪乐致患。随业因缘受生五道。皆心所为。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150299c.htm'><img src='up.gif' border=0></a>
<a href='T150300b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>