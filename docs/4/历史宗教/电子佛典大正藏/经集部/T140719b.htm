<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0719b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷6)</font> <font face='Arial'>T14, p0719b</h2></font><hr>
<span class='old'>
</a><a name="0719a28" id="0719a28">大火能烧大地药草丛林杂类等物。菩萨亦</a><a name="0719a29" id="0719a29">复如是。以智慧火能烧所起贪嗔痴等及随</span><a name="0719b01" id="0719b01">烦恼。是为菩萨能烧烦恼之薪。云何是成熟</a><a name="0719b02" id="0719b02">佛法。譬如大火依地所生一切种子及诸药</a><a name="0719b03" id="0719b03">等悉能成熟。菩萨亦复如是。以智慧火内能</a><a name="0719b04" id="0719b04">成熟一切佛法。如所成熟随得不坏。是为菩</a><a name="0719b05" id="0719b05">萨成熟佛法。云何是能干一切烦恼淤泥。譬</a><a name="0719b06" id="0719b06">如大火能干一切湿物及淤泥等。菩萨亦复</a><a name="0719b07" id="0719b07">如是。以智慧火能干一切有漏淤泥。是为菩</a><a name="0719b08" id="0719b08">萨能干一切烦恼淤泥。云何是如大火聚。譬</a><a name="0719b09" id="0719b09">如寒苦诸有情类得大火聚而能温暖。菩萨</a><a name="0719b10" id="0719b10">亦复如是。以智慧火悉能温暖烦恼寒病所</a><a name="0719b11" id="0719b11">逼有情。是为菩萨如大火聚。云何是作光</a><a name="0719b12" id="0719b12">明照。譬如有人于雪山顶或民陀山顶燃大</a><a name="0719b13" id="0719b13">火聚其火光明周一由旬或二三由旬普遍照</a><a name="0719b14" id="0719b14">耀。菩萨亦复如是。以智光明周遍照耀。广一</a><a name="0719b15" id="0719b15">由旬或百或千。乃至无量无数世界。智光普</a><a name="0719b16" id="0719b16">照一切有情。智光照故。而诸有情无智暗冥</a><a name="0719b17" id="0719b17">悉得破散。是为菩萨作光明照。云何是能使</a><a name="0719b18" id="0719b18">惊怖。譬如大火所有恶兽或恶兽王。见彼火</a><a name="0719b19" id="0719b19">聚而悉惊怖四散驰走离其窟穴。菩萨大智</a><a name="0719b20" id="0719b20">威德亦复如是。若魔若天见菩萨已悉生惊</a><a name="0719b21" id="0719b21">怖。弃自所有劣弱威光。离彼地方远远而去。</a><a name="0719b22" id="0719b22">永不得闻菩萨名字。况复见身。是为菩萨能</a><a name="0719b23" id="0719b23">使惊怖。云何是能作安慰。譬如有人或于</a><a name="0719b24" id="0719b24">旷野险难之中迷失方所若见火聚知有聚落</a><a name="0719b25" id="0719b25">或牧放处。即诣其所心得安慰离诸惊怖菩萨</a><a name="0719b26" id="0719b26">亦复如是。一切有情。处于生死旷野险难之</a><a name="0719b27" id="0719b27">中。见菩萨已心得安慰。悉离一切烦恼恐怖。</a><a name="0719b28" id="0719b28">是为菩萨能作安慰。云何是随所得利与一</a><a name="0719b29" id="0719b29">切有情共之。譬如大火一切有情共所受用。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140719a.htm'><img src='up.gif' border=0></a>
<a href='T140719c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>