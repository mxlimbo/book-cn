<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0635b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷7)</font> 偈颂品第十之初 <font face='Arial'>T16, p0635b</h2></font><hr>
<span class='old'>
</a><br><a name="0635a28" id="0635a28">　　若能见世间　　　离能觉所觉</a><br><a name="0635a29" id="0635a29">　　是时则不起　　　名所名分别</span><br><a name="0635b01" id="0635b01">　　由见自心故　　　妄作名字灭</a><br><a name="0635b02" id="0635b02">　　不见于自心　　　则起彼分别</a><br><a name="0635b03" id="0635b03">　　四蕴无色相　　　彼数不可得</a><br><a name="0635b04" id="0635b04">　　大种性各异　　　云何共生色</a><br><a name="0635b05" id="0635b05">　　由离诸相故　　　能所造非有</a><br><a name="0635b06" id="0635b06">　　异色别有相　　　诸蕴何不生</a><br><a name="0635b07" id="0635b07">　　若见于无相　　　蕴处皆舍离</a><br><a name="0635b08" id="0635b08">　　是时心亦离　　　见法无我故</a><br><a name="0635b09" id="0635b09">　　由根境差别　　　生于八种识</a><br><a name="0635b10" id="0635b10">　　于彼无相中　　　是三相皆离</a><br><a name="0635b11" id="0635b11">　　意缘阿赖耶　　　起我我所执</a><br><a name="0635b12" id="0635b12">　　及识二执取　　　了知皆远离</a><br><a name="0635b13" id="0635b13">　　观见离一异　　　是则无所动</a><br><a name="0635b14" id="0635b14">　　离于我我所　　　二种妄分别</a><br><a name="0635b15" id="0635b15">　　无生无增长　　　亦不为识因</a><br><a name="0635b16" id="0635b16">　　既离能所作　　　灭已不复生</a><br><a name="0635b17" id="0635b17">　　世间无能作　　　及离能所相</a><br><a name="0635b18" id="0635b18">　　妄计及惟心　　　云何愿为说</a><br><a name="0635b19" id="0635b19">　　自心现种种　　　分别诸形相</a><br><a name="0635b20" id="0635b20">　　不了心所现　　　妄取谓心外</a><br><a name="0635b21" id="0635b21">　　由无智觉故　　　而起于无见</a><br><a name="0635b22" id="0635b22">　　云何于有性　　　而心不生着</a><br><a name="0635b23" id="0635b23">　　分别非有无　　　故于有不生</a><br><a name="0635b24" id="0635b24">　　了所见惟心　　　分别则不起</a><br><a name="0635b25" id="0635b25">　　分别不起故　　　转依无所著</a><br><a name="0635b26" id="0635b26">　　则遮于四宗　　　谓法有因等</a><br><a name="0635b27" id="0635b27">　　此但异名别　　　所立皆不成</a><br><a name="0635b28" id="0635b28">　　应知能作因　　　亦复不成立</a><br><a name="0635b29" id="0635b29">　　为遮于能作　　　说因缘和合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160635a.htm'><img src='up.gif' border=0></a>
<a href='T160635c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>