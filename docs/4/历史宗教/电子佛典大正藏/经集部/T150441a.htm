<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0441a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷4)</font> <font face='Arial'>T15, p0441a</h2></font><hr>
<span class='old'>
</a><a name="0440c28" id="0440c28">香闻者欢喜。一一树下有二十五大女。持栴</a><a name="0440c29" id="0440c29">檀香而为供养。妙吉祥菩萨于其定中。现如</span><a name="0441a01" id="0441a01">是等殊特事已出三摩地。即告尊者大迦叶</a><a name="0441a02" id="0441a02">言。我今与汝同赴王舍大城摩伽陀王宫中</a><a name="0441a03" id="0441a03">受食供养。耆年大德宜当导前我必从后。迦</a><a name="0441a04" id="0441a04">叶白言。不也菩萨。大士具大智慧神通无量。</a><a name="0441a05" id="0441a05">多闻辩才善说诸法。我佛世尊常所称叹。众</a><a name="0441a06" id="0441a06">生见者发菩提心修菩萨行。我于声闻众中</a><a name="0441a07" id="0441a07">虽称耆旧无所堪能。何敢居前而行。愿从菩</a><a name="0441a08" id="0441a08">萨之后。何以故。一切众生若发菩提心。一</a><a name="0441a09" id="0441a09">切声闻缘觉己所不及。何况久行菩萨道者。</a><a name="0441a10" id="0441a10">譬如师子之子初生即有大力。勇健轻捷无</a><a name="0441a11" id="0441a11">所畏惧。其身香气为风所吹。群兽闻者无不</a><a name="0441a12" id="0441a12">惊怖。乃至大象虽有大力。一切世间不能制</a><a name="0441a13" id="0441a13">伏。闻初生师子之香亦生惊怖。众生若发菩</a><a name="0441a14" id="0441a14">提心勇猛坚固。一切魔众生怖畏想。声闻缘</a><a name="0441a15" id="0441a15">觉所不能及。诸菩萨摩诃萨闻佛说大乘法。</a><a name="0441a16" id="0441a16">其心不动生大欢喜。而能作师子吼降伏一</a><a name="0441a17" id="0441a17">切。是故妙吉祥菩萨。于真法中无有三乘。但</a><a name="0441a18" id="0441a18">以菩提心而为尊长。一切善法从菩提心生</a><a name="0441a19" id="0441a19">故。今菩萨前行。犹菩提心生无量善法。于</a><a name="0441a20" id="0441a20">是妙吉祥菩萨居前而行。诸大菩萨左右围</a><a name="0441a21" id="0441a21">绕。声闻之众皆从其后。离本住处入王舍城。</a><a name="0441a22" id="0441a22">是时天雨众华。于虚空中奏百千天乐。放大</a><a name="0441a23" id="0441a23">光明普照大众。于光明中雨众莲华。王舍</a><a name="0441a24" id="0441a24">城中一切人民。见菩萨已皆生欢喜。持诸香</a><a name="0441a25" id="0441a25">华而伸供养</a><a name="0441a26" id="0441a26"><p>尔时摩伽陀国王闻妙吉祥菩萨与八万大菩</a><a name="0441a27" id="0441a27">萨众及五百声闻而来赴会。即作是念。我所</a><a name="0441a28" id="0441a28">备办饮食五百。今此菩萨等众其数倍多。今</a><a name="0441a29" id="0441a29">此少食如何充足。又于何处可容其坐。作是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150440c.htm'><img src='up.gif' border=0></a>
<a href='T150441b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>