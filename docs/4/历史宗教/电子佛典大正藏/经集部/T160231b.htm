<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0658 宝云经 0231b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 658 宝云经</font> <font face='Arial'>(卷4)</font> <font face='Arial'>T16, p0231b</h2></font><hr>
<span class='old'>
</a><a name="0231a25" id="0231a25">此十事。是名菩萨受持三衣</a><a name="0231a26" id="0231a26"><p class='juan'>
宝云经卷第四</p>
</span><a name="0231b01" id="0231b01"></a><a name="0231b02" id="0231b02"><p class='juan'>
宝云经卷第五</p>
</a><a name="0231b03" id="0231b03"></a><a name="0231b04" id="0231b04"><p><span class='byline'>　　　　梁扶南三藏曼陀罗仙译</span><br></a><a name="0231b05" id="0231b05"><p>善男子。复有十法。名菩萨具旃衣。何等为十。</a><a name="0231b06" id="0231b06">不随染欲名为旃衣。不随嗔故名为旃衣。不</a><a name="0231b07" id="0231b07">随痴故名为旃衣。不随恼害故名为旃衣。不</a><a name="0231b08" id="0231b08">随贪嫉故名为旃衣。不随憍慢吾我故名为</a><a name="0231b09" id="0231b09">旃衣。不为人知故名为旃衣。不为名闻利养</a><a name="0231b10" id="0231b10">故名为旃衣。不使魔得自在故名为旃衣。心</a><a name="0231b11" id="0231b11">不高下故名为旃衣。善男子。具此十事是名</a><a name="0231b12" id="0231b12">菩萨旃衣</a><a name="0231b13" id="0231b13"><p>善男子。菩萨复有十法名为乞食。何等为十。</a><a name="0231b14" id="0231b14">为益众生令得福故。是以乞食次第乞食。好</a><a name="0231b15" id="0231b15">恶随时不生悔恨。小欲知足。乞食得已与人</a><a name="0231b16" id="0231b16">共同。于食好恶不生增减不生贪着。于食知</a><a name="0231b17" id="0231b17">量趣向于善。修集善根离诸取着。云何乞</a><a name="0231b18" id="0231b18">食为益众生。菩萨乞食见诸众生善根鲜少。</a><a name="0231b19" id="0231b19">受乞食法为利益众生故。若城邑聚落到中</a><a name="0231b20" id="0231b20">乞食。系念不舍威仪具足。若顾视时终不轻</a><a name="0231b21" id="0231b21">躁。举动安庠诸根寂定。谛视目前不过一</a><a name="0231b22" id="0231b22">寻。于佛法僧深生信敬。然后乞食。次第乞食</a><a name="0231b23" id="0231b23">心无算择。刹利婆罗门富贵之家一向次第</a><a name="0231b24" id="0231b24">食足便止。除恶狗新生犊母先破禁戒堕畜</a><a name="0231b25" id="0231b25">生中。若男若女童男童女诸能扰恼者皆悉</a><a name="0231b26" id="0231b26">不往。可讥嫌处亦皆不往。次第先食。不得生</a><a name="0231b27" id="0231b27">着不得生嗔。于诸众生不起憎爱。于好于恶</a><a name="0231b28" id="0231b28">其心正等。少欲知足随得多少。还至僧坊安</a><a name="0231b29" id="0231b29">置衣钵。至洗足处。若到佛像塔寺众僧所恭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160231a.htm'><img src='up.gif' border=0></a>
<a href='T160231c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>