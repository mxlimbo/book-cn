<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0456 佛说弥勒大成佛经 0431a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 456 佛说弥勒大成佛经</font> <font face='Arial'>(卷1)</font> <font face='Arial'>T14, p0431a</h2></font><hr>
<span class='old'>
</a><a name="0430c28" id="0430c28">深难得难入难信难解。一切世间无能知</a><a name="0430c29" id="0430c29">者无能见者洗除心垢得万梵行。说是</span><a name="0431a01" id="0431a01">语时。复有他方无数百千万亿天子天女。</a><a name="0431a02" id="0431a02">大梵天王乘天宫殿。持天花香奉献如来。</a><a name="0431a03" id="0431a03">绕百千匝。五体投地合掌劝请。诸天伎乐不</a><a name="0431a04" id="0431a04">鼓自鸣。时诸梵王异口同声。而说偈言</a><a name="0431a05" id="0431a05"><p class='lg'>　　无量无数岁　　　空过无有佛</a><br><a name="0431a06" id="0431a06">　　众生堕恶道　　　世间眼目灭</a><br><a name="0431a07" id="0431a07">　　三恶道增广　　　诸天路永绝</a><br><a name="0431a08" id="0431a08">　　今日佛兴世　　　三恶道殄灭</a><br><a name="0431a09" id="0431a09">　　增长天人众　　　愿开甘露门</a><br><a name="0431a10" id="0431a10">　　令众心无著　　　疾疾得涅槃</a><br><a name="0431a11" id="0431a11">　　我等诸梵王　　　闻佛出世间</a><br><a name="0431a12" id="0431a12">　　今者得值佛　　　无上大法王</a><br><a name="0431a13" id="0431a13">　　梵天宫殿盛　　　身光亦明显</a><br><a name="0431a14" id="0431a14">　　普为十方众　　　劝请大导师</a><br><a name="0431a15" id="0431a15">　　唯愿开甘露　　　转无上法轮　</p></a><a name="0431a16" id="0431a16"><p>说此偈已头面作礼。复更合掌殷勤三请。</a><a name="0431a17" id="0431a17">唯愿世尊。转于甚深微妙法轮。为拔众生</a><a name="0431a18" id="0431a18">苦恼根栽。远离三毒破四恶道不善之业</a><a name="0431a19" id="0431a19"><p>尔时世尊为诸梵王。即便微笑出五色光。默</a><a name="0431a20" id="0431a20">然许之。时诸天子无数大众。闻佛许可欢</a><a name="0431a21" id="0431a21">喜无量遍体踊跃。譬如孝子新丧慈父忽</a><a name="0431a22" id="0431a22">然还活。大众欢喜亦复如是。时诸天众右</a><a name="0431a23" id="0431a23">绕世尊经无数匝。敬爱无厌却住一面</a><a name="0431a24" id="0431a24"><p>尔时大众皆作是念。虽复千亿岁受五欲</a><a name="0431a25" id="0431a25">乐。不能得免三恶道苦。妻子财产所不能</a><a name="0431a26" id="0431a26">救。世间无常命难久保。我等今者于佛法</a><a name="0431a27" id="0431a27">中净修梵行。作是念已复更念言。设受五</a><a name="0431a28" id="0431a28">欲经无数劫如无想天寿。无量亿岁。与诸</a><a name="0431a29" id="0431a29">婇女共相娱乐受细滑触。会归磨灭堕三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140430c.htm'><img src='up.gif' border=0></a>
<a href='T140431b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>