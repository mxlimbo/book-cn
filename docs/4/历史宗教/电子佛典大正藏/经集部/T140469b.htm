<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0469b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷1)</font> <font face='Arial'>T14, p0469b</h2></font><hr>
<span class='old'>
</a><a name="0469a28" id="0469a28">尊倍复希有。菩萨闻是真实功德无喜无高。</a><a name="0469a29" id="0469a29">佛言须菩提。诸菩萨根本自净故。闻诸功德</span><a name="0469b01" id="0469b01">不喜不高。须菩提言。世尊。云何菩萨根本</a><a name="0469b02" id="0469b02">自净。佛言须菩提。无我根净。无众生根净。</a><a name="0469b03" id="0469b03">无命根净。无丈夫根净。无人根净。无身见根</a><a name="0469b04" id="0469b04">净。无无明有爱根净。无我我所根净。须菩</a><a name="0469b05" id="0469b05">提言。世尊。何谓为净。佛言须菩提。无缚无</a><a name="0469b06" id="0469b06">解。是名为净。无生无灭无去无来。是名为净。</a><a name="0469b07" id="0469b07">无妄想无分别。无高无下。无作无不作。无</a><a name="0469b08" id="0469b08">闇无明。无恼无不恼。无缚无解。无生死无涅</a><a name="0469b09" id="0469b09">槃。是名为净。须菩提言。世尊。若无生死无</a><a name="0469b10" id="0469b10">涅槃者。云何名净。佛言须菩提。是净无忆想</a><a name="0469b11" id="0469b11">生死及与涅槃。亦无染着。须菩提。犹如有言</a><a name="0469b12" id="0469b12">净于虚空。实无所除令虚空净。如是须菩提。</a><a name="0469b13" id="0469b13">所言净者实无有法。名之为净。若有闻是而</a><a name="0469b14" id="0469b14">不惊怖。名之为净。须菩提。汝今净不。须菩提</a><a name="0469b15" id="0469b15">言。世尊。我净以无垢故。佛言须菩提。若无</a><a name="0469b16" id="0469b16">有垢为何所净。须菩提言。世尊。法性清净我</a><a name="0469b17" id="0469b17">已知之。佛言。须菩提。汝今能知法界性耶。</a><a name="0469b18" id="0469b18">须菩提言。世尊。若离法界有余法者可知</a><a name="0469b19" id="0469b19">法界。无有法界能知法界。佛语须菩提。无</a><a name="0469b20" id="0469b20">有一法离于法界谁知法界。时须菩提默然</a><a name="0469b21" id="0469b21">不答。尔时文殊师利语须菩提。大德。汝今</a><a name="0469b22" id="0469b22">何故不答如来。须菩提言。以我本不发阿</a><a name="0469b23" id="0469b23">耨多罗三藐三菩提心故。何以故。以我本不</a><a name="0469b24" id="0469b24">修习无尽无碍辩故。如是无尽无碍辩者是</a><a name="0469b25" id="0469b25">菩萨有。有碍有尽是声闻有。文殊师利语须</a><a name="0469b26" id="0469b26">菩提。是法界中有障有碍耶。须菩提言。是</a><a name="0469b27" id="0469b27">法界中无障无碍。无障无碍是法界相。文殊</a><a name="0469b28" id="0469b28">师利言。大德。若其法界无障无碍。汝今何</a><a name="0469b29" id="0469b29">故说时有碍。须菩提言。文殊师利。我已证<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140469a.htm'><img src='up.gif' border=0></a>
<a href='T140469c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>