<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0356a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷60)</font> 观天品第六之一四天王初 <font face='Arial'>T17, p0356a</h2></font><hr>
<span class='old'>
</a><br><a name="0355c28" id="0355c28">　　见于真谛者　　　能见天退灭</a><br><a name="0355c29" id="0355c29">　　此死时欲至　　　其命则破坏</span><br><a name="0356a01" id="0356a01">　　一切能恼乱　　　愚者不觉知</a><br><a name="0356a02" id="0356a02">　　以种种调伏　　　种种说利益</a><br><a name="0356a03" id="0356a03">　　天众乐所迷　　　而不生厌离</a><br><a name="0356a04" id="0356a04">　　善语法相应　　　二世得安乐</a><br><a name="0356a05" id="0356a05">　　愚者不摄受　　　后则生大悔</a><br><a name="0356a06" id="0356a06">　　以多法调伏　　　语真义亦明</a><br><a name="0356a07" id="0356a07">　　而天着放逸　　　不知真利益</a><br><a name="0356a08" id="0356a08">　　死怨害天命　　　大力无能救</a><br><a name="0356a09" id="0356a09">　　大力速驰奔　　　死时欲来至</a><br><a name="0356a10" id="0356a10">　　诸天龙夜叉　　　乾闼毗舍阇</a><br><a name="0356a11" id="0356a11">　　一切无能敌　　　是故死力大</a><br><a name="0356a12" id="0356a12">　　若知力无力　　　是人真知业</a><br><a name="0356a13" id="0356a13">　　不为恶业污　　　不行于恶道</a><br><a name="0356a14" id="0356a14">　　常修行诸善　　　离不善境界</a><br><a name="0356a15" id="0356a15">　　如是作业人　　　则无众苦恼</a><br><a name="0356a16" id="0356a16">　　随顺于法行　　　增长信精进</a><br><a name="0356a17" id="0356a17">　　三昧力相应　　　如母利益子</a><br><a name="0356a18" id="0356a18">　　善法于五道　　　一切能救护</a><br><a name="0356a19" id="0356a19">　　非父非母力　　　能行于彼处</a><br><a name="0356a20" id="0356a20">　　信顺于正法　　　能救恶道苦</a><br><a name="0356a21" id="0356a21">　　随其所至处　　　信常有大力</a><br><a name="0356a22" id="0356a22">　　如灯能除闇　　　如病得良药</a><br><a name="0356a23" id="0356a23">　　如盲者得眼　　　如贫人得财</a><br><a name="0356a24" id="0356a24">　　如水漂溺人　　　信为大船筏</a><br><a name="0356a25" id="0356a25">　　若人放逸行　　　信为能除灭</a><br><a name="0356a26" id="0356a26">　　死时得信故　　　能除生有海</a><br><a name="0356a27" id="0356a27">　　则得寂灭处　　　古世牟尼说</a><br><a name="0356a28" id="0356a28">　　以得信力故　　　名正智修行</a><br><a name="0356a29" id="0356a29">　　信及不放逸　　　精进知止足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170355c.htm'><img src='up.gif' border=0></a>
<a href='T170356b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>