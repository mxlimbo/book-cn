<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0539b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷1)</font> <font face='Arial'>T15, p0539b</h2></font><hr>
<span class='old'>
</a><a name="0539a28" id="0539a28">圣众心不动回。有道无道心不动回。有菩萨</a><a name="0539a29" id="0539a29">无菩萨心不动回。有法身无法身心不动回。</span><a name="0539b01" id="0539b01">有俗无俗心不动回。有人无人心不动回。有</a><a name="0539b02" id="0539b02">命无命心不动回。有寿无寿心不动回。是为</a><a name="0539b03" id="0539b03">十。飞到十方教化诸天及诸群萌。以法为本</a><a name="0539b04" id="0539b04">以道为原不计吾我。或入地狱救济苦痛。或</a><a name="0539b05" id="0539b05">入禽兽开化愚冥。或入饿鬼慰满饥毒。随</a><a name="0539b06" id="0539b06">俗训化各得其所。不为俗法之所染污。净如</a><a name="0539b07" id="0539b07">日光明若月盛。菩萨得不退转能行权变。</a><a name="0539b08" id="0539b08">有所开济辄多保度。诸苦恼者皆获大安。诸</a><a name="0539b09" id="0539b09">无智者悉弘智谋。是为逮成诸利义三昧</a><a name="0539b10" id="0539b10"><p>离垢目白佛言。何谓为现在诸佛目前立三</a><a name="0539b11" id="0539b11">昧。佛言譬如月盛具足满时众冥皆除。喻诸</a><a name="0539b12" id="0539b12">所作精修清净所愿者成。具立佛土训化</a><a name="0539b13" id="0539b13">众生。先睹嘉瑞三千佛土。师子鹿王首戴缯</a><a name="0539b14" id="0539b14">帛。其身高大威御杂兽。逮成无极诸总持</a><a name="0539b15" id="0539b15">门八万四千。则具超越以慧成就。又有十事。</a><a name="0539b16" id="0539b16">一心定意三月。无想念。专志向佛。众想</a><a name="0539b17" id="0539b17">皆断。不为诸求。解法悉空。不畏三界。不乐无</a><a name="0539b18" id="0539b18">为。不计有为。解知法身。是为十。其所向方</a><a name="0539b19" id="0539b19">闻现在佛常念彼方睹佛众会四部弟子为</a><a name="0539b20" id="0539b20">说经法。察四大空。地如聚沫。水如朝露。火</a><a name="0539b21" id="0539b21">如红电。风如摇扇。分别四大因缘合成本无</a><a name="0539b22" id="0539b22">所有。自观身貌察一切根本无形貌。自观</a><a name="0539b23" id="0539b23">痛痒知本无痛痒。自观思想察一切思想。</a><a name="0539b24" id="0539b24">知本无思想。自观其意知本无意。以观已</a><a name="0539b25" id="0539b25">空见一切无。愍哀八难释世八事盛衰毁</a><a name="0539b26" id="0539b26">誉有名无名勤苦安乐。舍于八邪不住八正。</a><a name="0539b27" id="0539b27">等处有无亦无所住。行四等心慈悲喜护。四</a><a name="0539b28" id="0539b28">恩济众惠施仁爱饶益等利。一心向佛无诸</a><a name="0539b29" id="0539b29">想念。五阴则断六衰无处心则得定。不见四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150539a.htm'><img src='up.gif' border=0></a>
<a href='T150539c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>