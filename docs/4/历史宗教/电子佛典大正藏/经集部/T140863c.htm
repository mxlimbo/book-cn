<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0549 佛说光明童子因缘经 0863c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 549 佛说光明童子因缘经</font> <font face='Arial'>(卷4)</font> <font face='Arial'>T14, p0863c</h2></font><hr>
<span class='old'>
</a><a name="0863b28" id="0863b28">礼佛足。礼已即持最上饮食。躬自奉上佛世</a><a name="0863b29" id="0863b29">尊已。次第各各奉诸苾刍。是时彼佛。及苾</span><a name="0863c01" id="0863c01">刍众。饭食讫已。收置其钵盥手清净。次第</a><a name="0863c02" id="0863c02">安坐。积财长者。亦于佛前。恭肃而坐。听佛</a><a name="0863c03" id="0863c03">说法。尔时毗婆尸佛。为积财长者。如其所</a><a name="0863c04" id="0863c04">应。宣说法要。示教利喜。长者得闻法已。心</a><a name="0863c05" id="0863c05">大欢喜。顶礼佛足。积财长者。如是供养已。</a><a name="0863c06" id="0863c06">佛出其舍。尔时满度摩王。尚于宫中。营办</a><a name="0863c07" id="0863c07">饮食。求胜长者。乃谓侍臣言。我此宫中。眷</a><a name="0863c08" id="0863c08">属嫔御。而甚广大。何人善为营造胜上殊妙</a><a name="0863c09" id="0863c09">饮食。而能胜彼积财长者。侍臣白言。大王</a><a name="0863c10" id="0863c10">但当禁止诸卖薪者。而彼长者自不能办供</a><a name="0863c11" id="0863c11">佛之膳。王如其言。即令禁止。若固卖者。不</a><a name="0863c12" id="0863c12">应住我国中。时积财长者。闻有教敕禁卖薪</a><a name="0863c13" id="0863c13">者。心生忿恚。即作是言。今我舍中。自有香</a><a name="0863c14" id="0863c14">木。何须彼薪以焚身邪。是时长者。舍中先</a><a name="0863c15" id="0863c15">燃香木。及以香油。营造饮食。是香普薰彼</a><a name="0863c16" id="0863c16">大城中。满度摩王。闻是香已。问侍臣言。今</a><a name="0863c17" id="0863c17">此妙香。从何所来。侍臣白言。此是积财长</a><a name="0863c18" id="0863c18">者。燃以香木。营造饮食。是彼余香。来至于</a><a name="0863c19" id="0863c19">此。王闻是语。知佛已赴长者所请。转复愁</a><a name="0863c20" id="0863c20">恼。谓侍臣言。今我宫中。何无香木。侍臣白</a><a name="0863c21" id="0863c21">言。市无香木。其何能得。大王当知。彼积财</a><a name="0863c22" id="0863c22">长者。家虽巨富。而无子息。一旦终殁。必无</a><a name="0863c23" id="0863c23">继嗣。凡彼所有。悉归于王。时满度摩王。</a><a name="0863c24" id="0863c24">虽闻是语。亦复不悦。臣白王言。大王且止</a><a name="0863c25" id="0863c25">愁恼。王当别日请佛供养。如王所欲。我悉</a><a name="0863c26" id="0863c26">能令胜彼长者。尔时臣佐作是言已。即于满</a><a name="0863c27" id="0863c27">度摩底城中。悉令除去一切沙砾不净等物。</a><a name="0863c28" id="0863c28">以旃檀香水。洒令清净列净水瓶。焚诸妙香。</a><a name="0863c29" id="0863c29">以真珠宝。交错垂布。立诸幢幡。散种种华。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140863b.htm'><img src='up.gif' border=0></a>
<a href='T140864a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>