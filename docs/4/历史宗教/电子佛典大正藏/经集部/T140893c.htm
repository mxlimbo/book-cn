<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0893c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷12)</font> <font face='Arial'>T14, p0893c</h2></font><hr>
<span class='old'>
</a><a name="0893b28" id="0893b28">彼大海仙人住处。乃至路傍空舍弃尸林等。</a><a name="0893b29" id="0893b29">如是等处大苾刍众从三摩地起。于刹那间</span><a name="0893c01" id="0893c01">各踊空中。如阿输迦花。青黄赤白彩云遍覆。</a><a name="0893c02" id="0893c02">自空徐来。入王舍大城于刹那间内外充满。</a><a name="0893c03" id="0893c03">三俱胝数。其类有三。一者漏尽众。二者有</a><a name="0893c04" id="0893c04">学众。三者凡夫善众。是时尊者阿难及诸大</a><a name="0893c05" id="0893c05">众既至会已。上中下位依次而坐。时日照商</a><a name="0893c06" id="0893c06">主普遍观察众坐已定。即以最上清净饮食</a><a name="0893c07" id="0893c07">自手持奉。尊者阿难及诸大众饭食已讫。各</a><a name="0893c08" id="0893c08">涤应器。商主即时复以价值百千上妙三衣。</a><a name="0893c09" id="0893c09">而欲奉施尊者等众。发清净心瞻仰之际。时</a><a name="0893c10" id="0893c10">金色苾刍知其父意。即作是言。我今为父助</a><a name="0893c11" id="0893c11">行施法。言已于刹那间即脱自身所被金色</a><a name="0893c12" id="0893c12">三衣。次第奉施彼尊者等三俱胝众。旋脱旋</a><a name="0893c13" id="0893c13">生衣无竭尽。是时空中百千天众俱发声言。</a><a name="0893c14" id="0893c14">奇哉奇哉。甚为希有。空中复奏种种天乐。雨</a><a name="0893c15" id="0893c15">众天花。尔时诸方来会一切大众。国主阿阇</a><a name="0893c16" id="0893c16">世王等。宫嫔眷属臣佐吏民。举熙怡目见是</a><a name="0893c17" id="0893c17">事已。咸悉叹言。善哉善哉。甚为希有。又复</a><a name="0893c18" id="0893c18">三赞是言。奇哉植福果报殊胜。奇哉诸福有</a><a name="0893c19" id="0893c19">大力能。奇哉布施深固福田。是故应知。若</a><a name="0893c20" id="0893c20">植施种胜报不虚。诸有智者审观。如是福果</a><a name="0893c21" id="0893c21">报事。其谁不植清净施田。如是言已。无数</a><a name="0893c22" id="0893c22">百千人众合掌顶礼。俱发声言。南无佛陀邪。</a><a name="0893c23" id="0893c23">尔时尊者阿难普为大众广说布施清净之</a><a name="0893c24" id="0893c24">法。日照商主即从座起。右膝着地向尊者阿</a><a name="0893c25" id="0893c25">难。合掌顶礼三白是言。尊者。我今获睹如</a><a name="0893c26" id="0893c26">是胜相。非父非母非王非天非亲属朋友非</a><a name="0893c27" id="0893c27">沙门婆罗门所能施作。唯尊者悲心善救拔</a><a name="0893c28" id="0893c28">我。如我昔日以恩爱心泣泪如海。尊者神力</a><a name="0893c29" id="0893c29">枯涸爱源。作是言已。说伽陀曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140893b.htm'><img src='up.gif' border=0></a>
<a href='T140894a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>