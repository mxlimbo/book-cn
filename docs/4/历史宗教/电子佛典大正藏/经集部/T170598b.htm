<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0757 佛说身毛喜竖经 0598b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 757 佛说身毛喜竖经</font> <font face='Arial'>(卷3)</font> <font face='Arial'>T17, p0598b</h2></font><hr>
<span class='old'>
</a><a name="0598a28" id="0598a28">多种治事而食。为其资养。舍利子。我知是事。</a><a name="0598a29" id="0598a29">亦同彼行。何等是我取麦为食。舍利子。我唯</span><a name="0598b01" id="0598b01">取其一粒而食。无复加二。后于异时。由食麦</a><a name="0598b02" id="0598b02">故。身支肥重。或复滋泽。亦我不起是念。复</a><a name="0598b03" id="0598b03">过其量。取麦食之。亦唯一粒。无复加二。舍利</a><a name="0598b04" id="0598b04">子。我以一麦食故。而极羸瘦。身分上下。如迦</a><a name="0598b05" id="0598b05">罗迦鸟及阿娑多鸟。又复足[<a href='javascript:showpic("images/029685.gif")'>月*专</a>]枯细。人所恶</a><a name="0598b06" id="0598b06">观。如驼如羊。其足无异。又于项背。露现</a><a name="0598b07" id="0598b07">其骨。或窊或凸。犹如累石。高下不等。又如露</a><a name="0598b08" id="0598b08">地空闲草舍。两面透彻。椓木疏离。中复开敞。</a><a name="0598b09" id="0598b09">互可窥视。我之两胁。骨节疏露。中复开敞。亦</a><a name="0598b10" id="0598b10">可互见。又如暑月日光炎炽所<span class='corr'>曝</span>之水。至夕</a><a name="0598b11" id="0598b11">有人。于其水中。覆观星宿。极深极远。微微映</a><a name="0598b12" id="0598b12">现。我之两目。瘦极深远。似有所见。亦复如</a><a name="0598b13" id="0598b13">是。又如苦瓠。青未成熟。人所断取。而彼枝</a><a name="0598b14" id="0598b14">叶。寻即萎悴。渐次枯弱。后乃干合。我之身</a><a name="0598b15" id="0598b15">分。自头至足。亦复如是。初即憔悴。渐次羸</a><a name="0598b16" id="0598b16">弱。后极消瘦。肌骨相合。舍利子。我初身体。</a><a name="0598b17" id="0598b17">强自摄持。攀附荆棘。而为倚仗。力所不任。欲</a><a name="0598b18" id="0598b18">起还坐。支节解散。头颈低垂。劣不能语。其犹</a><a name="0598b19" id="0598b19">哑羊。我虽如是。而乃坚固。内摄其心。外策其</a><a name="0598b20" id="0598b20">体。善自调息。复欲举身。还为尘土之所坌污。</a><a name="0598b21" id="0598b21">以其尘土所积污故。我之身毛。销磨悉尽。舍</a><a name="0598b22" id="0598b22">利子。彼时周匝城邑聚落。若男若女。而悉奔</a><a name="0598b23" id="0598b23">驰。竞共瞻睹。咸作是言。苦哉苦哉。沙门瞿</a><a name="0598b24" id="0598b24">昙。身体销瘦。加复青黑。昔日形貌。妙善端</a><a name="0598b25" id="0598b25">严。亦有威光。今何隐没。苦切修练。容质若</a><a name="0598b26" id="0598b26">斯。舍利子。虽如是行。求之少分。人中上法。</a><a name="0598b27" id="0598b27">尚不能得。况圣知见。最胜所证。广说乃至。尽</a><a name="0598b28" id="0598b28">生死道。后不复生</a><a name="0598b29" id="0598b29"><p>又舍利子。世有一类婆罗门者。但食其米。计<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170598a.htm'><img src='up.gif' border=0></a>
<a href='T170598c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>