<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0492b 阿难问事佛吉凶经 0755b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 492b 阿难问事佛吉凶经</font> <font face='Arial'>(卷1)</font> <font face='Arial'>T14, p0755b</h2></font><hr>
<span class='old'>
</a><a name="0755a28" id="0755a28">辈畜兽。皆由前世得为人时。暴逆无道。阴</a><a name="0755a29" id="0755a29">害伤生。不信致此。世世为怨。还相报偿。</span><a name="0755b01" id="0755b01">神同形异。罪深如是。阿难复白佛言。世</a><a name="0755b02" id="0755b02">间人及弟子。恶意向师及道德之人。其罪</a><a name="0755b03" id="0755b03">云何。佛语阿难。夫为人者。当爱乐人善。</a><a name="0755b04" id="0755b04">不可嫉之。人有恶意。向道德之人善师者。</a><a name="0755b05" id="0755b05">是恶意向佛无异也。宁持万石弩自射身。</a><a name="0755b06" id="0755b06">不可恶意向之。佛言。阿难。自射身为痛</a><a name="0755b07" id="0755b07">不。阿难言。甚痛甚痛世尊。佛言。人持恶</a><a name="0755b08" id="0755b08">意。向道德人。其善师者。痛剧弩射身也。为</a><a name="0755b09" id="0755b09">人弟子。不可轻慢其师恶意向道德人。当</a><a name="0755b10" id="0755b10">视之如佛。不可轻嫉。见善代其欢喜。人</a><a name="0755b11" id="0755b11">有戒德者。感动诸天。天龙鬼神。莫不敬</a><a name="0755b12" id="0755b12">尊。宁投身火中。利剑割肉。慎莫嫉妒人之</a><a name="0755b13" id="0755b13">善。其罪不小。慎之慎之。阿难复白佛言。为</a><a name="0755b14" id="0755b14">人师者。为可得呵遏弟子。不从道理。以有</a><a name="0755b15" id="0755b15">小过。遂之成大。可无罪不。佛言。不可</a><a name="0755b16" id="0755b16">不可。师弟子义。义感自然。当相讯厚。视</a><a name="0755b17" id="0755b17">彼如己。黜之以理。教之以道。己所不行。</a><a name="0755b18" id="0755b18">勿施于人。弘崇礼律。不使怨讼。弟子亦</a><a name="0755b19" id="0755b19">尔。二义真诚。师当如师。弟子当如弟子。</a><a name="0755b20" id="0755b20">勿相诽谤。含毒致怨。以小成大。还自烧</a><a name="0755b21" id="0755b21">身。为人弟子。当孝顺于善师。慎莫举恶</a><a name="0755b22" id="0755b22">意向师。恶意向师。是恶意向佛向法向比</a><a name="0755b23" id="0755b23">丘僧向父母无异。天所不覆。地所不载。观</a><a name="0755b24" id="0755b24">末世人诸恶人辈。不忠不孝。无有仁义。不</a><a name="0755b25" id="0755b25">顺人道。魔世比丘四数之中。但念他恶。不</a><a name="0755b26" id="0755b26">自止恶。嫉贤妒善。更相沮坏。不念行善。</a><a name="0755b27" id="0755b27">强梁嫉贤。既不能为。复毁败人。断绝道</a><a name="0755b28" id="0755b28">意。令不得行。贪欲务俗。多求利业。积财</a><a name="0755b29" id="0755b29">自丧。厚财贱道。死堕恶趣大泥犁中饿鬼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140755a.htm'><img src='up.gif' border=0></a>
<a href='T140755c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>