<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0459 佛说文殊悔过经 0443c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 459 佛说文殊悔过经</font> <font face='Arial'>(卷1)</font> <font face='Arial'>T14, p0443c</h2></font><hr>
<span class='old'>
</a><a name="0443b28" id="0443b28">所由际。是则名曰菩萨大士自首悔过。无</a><a name="0443b29" id="0443b29">有罪害得至佛慧。灭除一切休息殃衅挂碍</span><a name="0443c01" id="0443c01">之盖</a><a name="0443c02" id="0443c02"><p>文殊师利曰。悔此一切众罪过已。寻发无上</a><a name="0443c03" id="0443c03">正真道意。请为一切众生之类。除诸殃衅使</a><a name="0443c04" id="0443c04">无罪盖。令在世间成佛正真。莫为声闻缘</a><a name="0443c05" id="0443c05">觉之乘开化众生。诸求度者吾当度之。诸</a><a name="0443c06" id="0443c06">未脱者吾当脱之。诸求灭度者当灭度之。为</a><a name="0443c07" id="0443c07">一切人救济之宅。拥护自归导示道径。将顺</a><a name="0443c08" id="0443c08">灯明光明之曜。为众将师贾人大导。以是</a><a name="0443c09" id="0443c09">如来十种之力。寻发意顷令得庄严四无所</a><a name="0443c10" id="0443c10">畏三十有二大人之相八十种好。如来音响</a><a name="0443c11" id="0443c11">八部之声。明识如来善权方便。入众生心</a><a name="0443c12" id="0443c12">佛之弘广无上大慧。在于法界禁戒清净无</a><a name="0443c13" id="0443c13">有缺漏。而雨诸法金刚章句。不舍一切群</a><a name="0443c14" id="0443c14">生之类则不退转。究竟得至于一切智。诸通</a><a name="0443c15" id="0443c15">之慧兴正真心。于诸佛法而无所著。以诸德</a><a name="0443c16" id="0443c16">本劝助诸佛。过去当来今现在佛本行学道。</a><a name="0443c17" id="0443c17">从初发意至于无上正真之道成最正觉。于</a><a name="0443c18" id="0443c18">此中间所显德本如佛所教。一切诸法。则无</a><a name="0443c19" id="0443c19">根原亦无所住。所施舍者而无所施。本</a><a name="0443c20" id="0443c20">性清净禁戒鲜洁乃无所犯。众生尽索而无</a><a name="0443c21" id="0443c21">所起。乃曰为忍。静默无作乃为精进。其心</a><a name="0443c22" id="0443c22">自然而无所生。乃为一心。度无所度不越驶</a><a name="0443c23" id="0443c23">水弃诸邪见。乃为智慧。入于深远十二缘起</a><a name="0443c24" id="0443c24">而无所入。乃可堪任名为玄妙。明达行空</a><a name="0443c25" id="0443c25">乃为慈心。作无所作乃曰为哀。不行诸法</a><a name="0443c26" id="0443c26">乃曰为喜。若越四渎而无有二乃曰为护。无</a><a name="0443c27" id="0443c27">受不受亦无所摄乃为四恩。无有根本亦无</a><a name="0443c28" id="0443c28">所住乃为德本名曰五根。意无所念亦无所</a><a name="0443c29" id="0443c29">游乃为五力。觉了真谛一切本末为七觉意。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140443b.htm'><img src='up.gif' border=0></a>
<a href='T140444a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>