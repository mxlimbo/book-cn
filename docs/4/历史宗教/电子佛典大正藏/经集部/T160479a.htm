<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0479a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷1)</font> <font face='Arial'>T16, p0479a</h2></font><hr>
<span class='old'>
<p><p></span><a name="0479a01" id="0479a01"></a><a name="0479a02" id="0479a02"><p><b>　　<A NAME="n266"></A>No. 670 [Nos. 671, 672]</b></a><a name="0479a03" id="0479a03"><p><b>　　<A NAME="n267"></A>楞伽阿跋多罗宝经序</b></a><a name="0479a04" id="0479a04"></a><a name="0479a05" id="0479a05"><p><span class='byline'>　　　　朝议大夫直龙图阁权江淮荆浙</a><a name="0479a06" id="0479a06">等路制置盐矾兼发运副使上护军</a><a name="0479a07" id="0479a07">赐紫金鱼袋蒋之奇撰</span><br></a><a name="0479a08" id="0479a08"><p>之奇尝苦楞伽经难读。又难得善本。会南都</a><a name="0479a09" id="0479a09">太子太保致政张公施此经。而眉山苏子瞻</a><a name="0479a10" id="0479a10">为书而刻之板。以为金山常住。金山长老佛</a><a name="0479a11" id="0479a11">印大师了元持以见寄。之奇为之言曰。佛之</a><a name="0479a12" id="0479a12">所说经总十二部。而其多至于五千卷。方其</a><a name="0479a13" id="0479a13">正法流行之时。人有闻半偈得一句而悟入</a><a name="0479a14" id="0479a14">者盖不可为量数。至于像法末法之后。去圣</a><a name="0479a15" id="0479a15">既远。人始溺于文字。有入海算沙之困。而于</a><a name="0479a16" id="0479a16">一真之体。乃漫不省解。于是有祖师出焉。直</a><a name="0479a17" id="0479a17">指人心见性成佛。以为教外别传。于动容发</a><a name="0479a18" id="0479a18">语之顷。而上根利器之人。已目击而得之矣。</a><a name="0479a19" id="0479a19">故云门至于骂佛。而药山至戒人不得读经。</a><a name="0479a20" id="0479a20">皆此意也。由是去佛而谓之禅。离义而谓之</a><a name="0479a21" id="0479a21">玄。故学佛者。必诋禅。而讳义者。亦必宗玄。</a><a name="0479a22" id="0479a22">二家之徒。更相非而不知。其相为用也。且禅</a><a name="0479a23" id="0479a23">者。六度之一也。顾岂异于佛哉。之奇以为。禅</a><a name="0479a24" id="0479a24">出于佛。而玄出于义。不以佛废禅。不以玄废</a><a name="0479a25" id="0479a25">义。则其近之矣。冉求问闻斯行诸。孔子曰。</a><a name="0479a26" id="0479a26">闻斯行之。子路问。闻斯行诸。曰有父兄在。如</a><a name="0479a27" id="0479a27">之何。其闻斯行之。求也退故进之。由也兼人</a><a name="0479a28" id="0479a28">故退之。说岂有常哉。救其偏而已。学佛之敝。</a><a name="0479a29" id="0479a29">至于溺经文惑句义。而人不体玄。则言禅以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160477c.htm'><img src='up.gif' border=0></a>
<a href='T160479b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>