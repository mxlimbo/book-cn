<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0259c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷44)</font> 观天品第六之一四天王初 <font face='Arial'>T17, p0259c</h2></font><hr>
<span class='old'>
</a><a name="0259b28" id="0259b28">垢布施者。以怖畏故舍物施与王家门师。谓</a><a name="0259b29" id="0259b29">是沙门婆罗门等。有如是心。若我于王。得</span><a name="0259c01" id="0259c01">衰恼者。则能救我。此非修思因缘故与。名为</a><a name="0259c02" id="0259c02">垢施。又复第四垢布施者。所谓痴心舍物布</a><a name="0259c03" id="0259c03">施。如彼外道婆罗门等。斋会等施。此是第四</a><a name="0259c04" id="0259c04">垢恶布施。又复第五垢布施者。谓见他人所</a><a name="0259c05" id="0259c05">布施者。不知彼人持戒以不。不知彼人有智</a><a name="0259c06" id="0259c06">慧不。有寂静不。为有禅不。唯见他人如是</a><a name="0259c07" id="0259c07">布施。他因缘故。内自无思。如是舍物而施与</a><a name="0259c08" id="0259c08">之。此是第五垢恶布施。又复第六垢布施者。</a><a name="0259c09" id="0259c09">谓前乞者苦求乃与。此是第六垢恶布施。又</a><a name="0259c10" id="0259c10">复第七垢布施者。知他有物为令他信。方便</a><a name="0259c11" id="0259c11">欲偷舍物与之。后欲作恶种种侵损。为觅其</a><a name="0259c12" id="0259c12">便。是故与物。此是第七垢恶布施。又复第八</a><a name="0259c13" id="0259c13">垢布施者。为破坏他和合之事。舍物施之。于</a><a name="0259c14" id="0259c14">他二人共为一友。令使别离。后觅其便。则与</a><a name="0259c15" id="0259c15">衰恼。此是第八垢恶布施。又复第九垢布施</a><a name="0259c16" id="0259c16">者。谓为成亲。舍物与他或男施女。或女施男。</a><a name="0259c17" id="0259c17">此是第九垢恶布施。又复第十垢布施者。所</a><a name="0259c18" id="0259c18">谓治生。多买食具种种诸物。粟豆果菜。一切</a><a name="0259c19" id="0259c19">杂物。待斋会日。贵卖邀利。得物自用。微少饶</a><a name="0259c20" id="0259c20">之。此是第十垢恶布施。又第十一垢布施者。</a><a name="0259c21" id="0259c21">为名称故舍物布施。此第十一垢恶布施。又</a><a name="0259c22" id="0259c22">第十二垢布施者。妻子饥贫。以物与之内无</a><a name="0259c23" id="0259c23">善思。此第十二垢恶布施。此一切施。离思无</a><a name="0259c24" id="0259c24">思。以无思故。空无果报。若思增长。则能离</a><a name="0259c25" id="0259c25">垢。譬如垢衣。灰汁洗浣。则便清净。如是思</a><a name="0259c26" id="0259c26">熏。布施成就。毗婆尸佛。当尔之时。而说偈言</a><a name="0259c27" id="0259c27"><p class='lg'>　　十二功德具　　　离十二种垢</a><br><a name="0259c28" id="0259c28">　　成就清净施　　　相违则垢浊</a><br><a name="0259c29" id="0259c29">　　或天或男子　　　布施得大力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170259b.htm'><img src='up.gif' border=0></a>
<a href='T170260a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>