<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0475a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷2)</font> <font face='Arial'>T14, p0475a</h2></font><hr>
<span class='old'>
</a><a name="0474c28" id="0474c28">不。我时答言。无也文殊师利。文殊师利言。</a><a name="0474c29" id="0474c29">大德迦叶。为是利故如来出世。但为显示平</span><a name="0475a01" id="0475a01">等想故。不为生不为灭。但为解知烦恼不</a><a name="0475a02" id="0475a02">实。我时语言。文殊师利。菩萨所作甚为难有。</a><a name="0475a03" id="0475a03">所谓观知众生之性毕竟寂静。为欲利益一</a><a name="0475a04" id="0475a04">切众生。不舍庄严不没不出。众生之性毕竟</a><a name="0475a05" id="0475a05">涅。犹复能发大誓庄严文殊师利言。大德</a><a name="0475a06" id="0475a06">迦叶。菩萨庄严等同如如。我又问文殊师利。</a><a name="0475a07" id="0475a07">愿说菩萨发大庄严。文殊师利言。菩萨摩</a><a name="0475a08" id="0475a08">诃萨。发大庄严有三十二。何等三十二。菩</a><a name="0475a09" id="0475a09">萨摄取无量生死发大庄严。如梦空性故。菩</a><a name="0475a10" id="0475a10">萨灭度无量众生发大庄严。无我相故。菩</a><a name="0475a11" id="0475a11">萨供养给事无量诸佛世尊发大庄严。同法</a><a name="0475a12" id="0475a12">身相故。菩萨听受一切佛法发大庄严。如</a><a name="0475a13" id="0475a13">响声相故。菩萨守护一切佛法发大庄严。解</a><a name="0475a14" id="0475a14">达诸法平等相故。菩萨降伏一切诸魔发大</a><a name="0475a15" id="0475a15">庄严。一切结使性相净故。菩萨降伏一切外</a><a name="0475a16" id="0475a16">道发大庄严。令有无见者解因缘相故。菩萨</a><a name="0475a17" id="0475a17">所有一切悉舍发大庄严。一切悉舍无余相</a><a name="0475a18" id="0475a18">故。菩萨集戒头陀功德发大庄严。无行相故。</a><a name="0475a19" id="0475a19">菩萨忍力发大庄严。无伤相故。菩萨精进发</a><a name="0475a20" id="0475a20">大庄严。解知身心寂静相故。菩萨一切禅定</a><a name="0475a21" id="0475a21">解脱发大庄严。舍离一切所依相故。菩萨无</a><a name="0475a22" id="0475a22">碍般若波罗蜜发大庄严。净除无明痴见相</a><a name="0475a23" id="0475a23">故。菩萨方便发大庄严。示现一切所作相</a><a name="0475a24" id="0475a24">故。菩萨大慈发大庄严。如空相故。菩萨大</a><a name="0475a25" id="0475a25">悲发大庄严。解知五道虚空相故。菩萨大喜</a><a name="0475a26" id="0475a26">发大庄严。无忧恼相故。菩萨大舍发大庄</a><a name="0475a27" id="0475a27">严。离苦乐相故。菩萨修满大神通智发大</a><a name="0475a28" id="0475a28">庄严。犹如掌中观见解脱无疑相故。菩萨不</a><a name="0475a29" id="0475a29">念诸法无我发大庄严。不畏堕彼声闻缘觉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140474c.htm'><img src='up.gif' border=0></a>
<a href='T140475b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>