<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0716b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷5)</font> <font face='Arial'>T14, p0716b</h2></font><hr>
<span class='old'>
</a><a name="0716a28" id="0716a28">菩萨若修十种法者。即得诸愿具足。何等为</a><a name="0716a29" id="0716a29">十。一者不卑下发愿。二者不畏生死发愿。三</span><a name="0716b01" id="0716b01">者出过一切有情发愿。四者诸佛称赞发愿。</a><a name="0716b02" id="0716b02">五者善降诸魔发愿。六者不以他缘故发愿。</a><a name="0716b03" id="0716b03">七者无边发愿。八者不恐怖发愿。九者不懈</a><a name="0716b04" id="0716b04">退发愿。十者善具圆满发愿。云何是不卑下</a><a name="0716b05" id="0716b05">发愿。谓若菩萨不于三有中欲受乐故。而乃</a><a name="0716b06" id="0716b06">发愿。是为菩萨不卑下发愿。云何是不畏生</a><a name="0716b07" id="0716b07">死发愿。谓若菩萨。不厌患三界。不求离欲。不</a><a name="0716b08" id="0716b08">趣寂灭故发愿。是为菩萨不畏生死发愿。云</a><a name="0716b09" id="0716b09">何是出过一切有情发愿。谓若菩萨发如是</a><a name="0716b10" id="0716b10">愿。乃至普尽诸有情界。愿彼一切得大涅槃</a><a name="0716b11" id="0716b11">已。然后我当亦入涅槃。是为菩萨出过一切有</a><a name="0716b12" id="0716b12">情发愿。云何是诸佛称赞发愿。谓若菩萨发</a><a name="0716b13" id="0716b13">如是愿。普尽有情界中。未发菩提心者。普愿</a><a name="0716b14" id="0716b14">一切发菩提心。已发心者。次第修行菩萨行</a><a name="0716b15" id="0716b15">已坐菩提场。我皆一一恭敬供养。然后劝请</a><a name="0716b16" id="0716b16">转妙法轮。若欲入涅槃时。亦悉劝请令久住</a><a name="0716b17" id="0716b17">世利益有情。是为菩萨诸佛称赞发愿。云何</a><a name="0716b18" id="0716b18">是善降诸魔发愿。谓若菩萨发如是愿。如我</a><a name="0716b19" id="0716b19">所行。我及一切有情当成正觉时。其佛刹中</a><a name="0716b20" id="0716b20">不闻魔声。况复魔众。是为菩萨善降诸魔发</a><a name="0716b21" id="0716b21">愿。云何是不以他缘故发愿。谓若菩萨。不由</a><a name="0716b22" id="0716b22">他缘故发阿耨多罗三藐三菩提愿。何以故。</a><a name="0716b23" id="0716b23">菩萨以自胜慧。观察有情界中种种苦恼为</a><a name="0716b24" id="0716b24">救度故。乃发阿耨多罗三藐三菩提愿。是为</a><a name="0716b25" id="0716b25">菩萨不以他缘故发愿。云何是无边发愿。谓</a><a name="0716b26" id="0716b26">若菩萨所发愿者无限方分。何以故。谓菩提</a><a name="0716b27" id="0716b27">行广大无量无有边际。菩萨当发愿时。偏袒</a><a name="0716b28" id="0716b28">一肩右膝着地。于诸世间心生厌患。发是愿</a><a name="0716b29" id="0716b29">言。普观十方一切世界。诸菩萨众现修苦行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140716a.htm'><img src='up.gif' border=0></a>
<a href='T140716c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>