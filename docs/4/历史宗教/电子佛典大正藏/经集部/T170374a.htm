<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0374a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷63)</font> 观天品第六之一四天王初 <font face='Arial'>T17, p0374a</h2></font><hr>
<span class='old'>
</a><a name="0373c28" id="0373c28">法。得此功德。是名第六闻法功德</a><a name="0373c29" id="0373c29"><p>复次第七闻法功德。修习增广。何等功德。所</span><a name="0374a01" id="0374a01">谓若逢衰恼。其心不退。闻业报故。虽逢衰恼。</a><a name="0374a02" id="0374a02">心不退没。不作恶业。不作恶口。不恶思惟。不</a><a name="0374a03" id="0374a03">坏勇猛。是名第七闻法功德</a><a name="0374a04" id="0374a04"><p>复次第八闻法功德。云何功德。或见他人。或</a><a name="0374a05" id="0374a05">知他人。来从求法。或求闻法。或从求戒。或求</a><a name="0374a06" id="0374a06">智慧。离于憍慢。为之解释。随其所说种种</a><a name="0374a07" id="0374a07">分别。令其浅易。是名第八闻法功德</a><a name="0374a08" id="0374a08"><p>复次第九闻法功德。闻正法者。种善根子譬</a><a name="0374a09" id="0374a09">如稻田。封畔不坏。放以清流。下种芽生。往</a><a name="0374a10" id="0374a10">法师所听闻正法。以善种子。种于耳田心之</a><a name="0374a11" id="0374a11">封畔。亦复如是。至于熟时。多收果实。救于地</a><a name="0374a12" id="0374a12">狱饿鬼畜生饥俭恶怖。救三恶故。一切众苦</a><a name="0374a13" id="0374a13">皆得断灭。住于旷野。解脱一切怖畏处故。得</a><a name="0374a14" id="0374a14">入无上寂灭之处。因说法故。得入涅槃。说法</a><a name="0374a15" id="0374a15">之人。犹如世尊。是故听法功德。出生死中。</a><a name="0374a16" id="0374a16">最为第一。常当亲近。专心听法。闻已修行。是</a><a name="0374a17" id="0374a17">名第九闻法功德</a><a name="0374a18" id="0374a18"><p>复次第十闻法功德。云何功德。既已种于闻</a><a name="0374a19" id="0374a19">法种子。当善护持。令其成熟。若人闻法。善</a><a name="0374a20" id="0374a20">根种子。常习行故。则得成就。譬如稻田。以时</a><a name="0374a21" id="0374a21">下种。以日光照。时至则熟。听法之人种诸善</a><a name="0374a22" id="0374a22">根。以智慧日。令得成就。亦复如是。以是因</a><a name="0374a23" id="0374a23">缘。常应诣于说法之处。听受正法。是名第</a><a name="0374a24" id="0374a24">十闻法功德</a><a name="0374a25" id="0374a25"><p>复次第十一闻法功德。何等功德。如是成就。</a><a name="0374a26" id="0374a26">以心善根。常诣法会。听闻正法。闻法受持。思</a><a name="0374a27" id="0374a27">惟摄受。以是因缘。令心调伏。能灭烦恼。烦恼</a><a name="0374a28" id="0374a28">尽故。则得解脱。以解脱故。厌有为法。应作是</a><a name="0374a29" id="0374a29">念。我生已尽。梵行已立。所作已办。不受后<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170373c.htm'><img src='up.gif' border=0></a>
<a href='T170374b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>