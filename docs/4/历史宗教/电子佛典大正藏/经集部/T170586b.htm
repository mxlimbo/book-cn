<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0754 佛说未曾有因缘经 0586b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 754 佛说未曾有因缘经</font> <font face='Arial'>(卷2)</font> <font face='Arial'>T17, p0586b</h2></font><hr>
<span class='old'>
</a><a name="0586a28" id="0586a28">是事。是故当知。人因饮酒。则致欢乐。心欢乐</a><a name="0586a29" id="0586a29">时。不起恶念。不起恶念。则是善心。善心因</span><a name="0586b01" id="0586b01">缘。应受善报。复次世尊。猕猴得酒。尚能起</a><a name="0586b02" id="0586b02">舞。况于世人。如世尊说。施善善报。施恶恶</a><a name="0586b03" id="0586b03">报。如世间人。缘前布施福德因缘。今致大富。</a><a name="0586b04" id="0586b04">贫者从乞悭惜不与。悭贪因缘。受饿鬼报。或</a><a name="0586b05" id="0586b05">有世人。若男若女。受形端正。男人好者。为女</a><a name="0586b06" id="0586b06">所爱。女人好者。男情所乐。若有强力。制断男</a><a name="0586b07" id="0586b07">女。不令会合。不得合故。则致忧苦。此之殃</a><a name="0586b08" id="0586b08">罪。当归何处。末利夫人。皆由前身以好施人</a><a name="0586b09" id="0586b09">故。今得好报。世尊云何。令持五戒。月行六</a><a name="0586b10" id="0586b10">斋。六斋之日。不得庄严香华服饰。又复不听</a><a name="0586b11" id="0586b11">作倡伎乐。又复不听附近夫婿爱好之姿。竟</a><a name="0586b12" id="0586b12">何所施。徒亡其功。岂非苦也</a><a name="0586b13" id="0586b13"><p>佛告王曰。大王所难。非不如是。末利夫人。在</a><a name="0586b14" id="0586b14">年少时。若我不敕令受戒法修智慧者。云何</a><a name="0586b15" id="0586b15">当有今日之德也。以能得度。复度王身。如</a><a name="0586b16" id="0586b16">斯之功。复归谁也。末利夫人。受我教故。如</a><a name="0586b17" id="0586b17">说而行。故使今日成就智慧方便解脱。复次</a><a name="0586b18" id="0586b18">大王。譬如世人家有一子。欲令成故。及其幼</a><a name="0586b19" id="0586b19">年。将诣学堂。与师令教文艺书疏人望礼仪。</a><a name="0586b20" id="0586b20">学堂之法。皆有制令。呵啧杖罚。禁节饮食。</a><a name="0586b21" id="0586b21">不得睡眠。出入行来。不失节度。有违犯者随</a><a name="0586b22" id="0586b22">罪轻重。计而行罚。儿畏杖故。专心就学。至年</a><a name="0586b23" id="0586b23">大时。高才博闻。靡所不知。复以所知。转教余</a><a name="0586b24" id="0586b24">人。末利夫人。奉斋持戒。亦复如是。复次大</a><a name="0586b25" id="0586b25">王。如富楼那。妒嫉心故。割断恩爱。辞别父</a><a name="0586b26" id="0586b26">母。舍离妻子。入山习学。被服草衣。忍寒耐</a><a name="0586b27" id="0586b27">苦。自立誓言。要当讽诵九十六种经书记论。</a><a name="0586b28" id="0586b28">悉令通达。不尔不还与父母相见。足二十年。</a><a name="0586b29" id="0586b29">一切通达。还王舍城。头戴炬火。以铜鍱腹。陌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170586a.htm'><img src='up.gif' border=0></a>
<a href='T170586c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>