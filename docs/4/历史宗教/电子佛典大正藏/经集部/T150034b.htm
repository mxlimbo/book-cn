<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0034b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷1)</font> 序品第一 <font face='Arial'>T15, p0034b</h2></font><hr>
<span class='old'>
</a><a name="0034a28" id="0034a28"><p>尔时世尊。受网明菩萨请已。即放光明。照</a><a name="0034a29" id="0034a29">此三千大千世界。普及十方无量佛土。于是</span><a name="0034b01" id="0034b01">诸方无量百千万亿菩萨。见斯光已。皆来至</a><a name="0034b02" id="0034b02">此娑婆世界。尔时东方过七十二恒河沙佛</a><a name="0034b03" id="0034b03">土。有国名清洁。佛号日月光如来应供正</a><a name="0034b04" id="0034b04">遍知。今现在。其佛土有菩萨梵天。名曰思</a><a name="0034b05" id="0034b05">益。住不退转。见此光已到日月光佛所。头</a><a name="0034b06" id="0034b06">面作礼。白佛言世尊。我欲诣娑婆世界释迦</a><a name="0034b07" id="0034b07">牟尼佛所。奉见供养亲近咨受。彼佛亦复</a><a name="0034b08" id="0034b08">欲见我等。其佛告言。便往梵天。今正是时。</a><a name="0034b09" id="0034b09">彼娑婆国有若干千亿诸菩萨集。汝应以此</a><a name="0034b10" id="0034b10">十法游于彼土。何等为十。于毁于誉心无增</a><a name="0034b11" id="0034b11">减。闻善闻恶心无分别。于诸愚智等以悲心。</a><a name="0034b12" id="0034b12">于上中下众生之类。意常平等。于轻毁供养</a><a name="0034b13" id="0034b13">心无有二。于他阙失不见其过。见种种乘</a><a name="0034b14" id="0034b14">皆是一乘。闻三恶道亦勿惊畏。于诸菩萨生</a><a name="0034b15" id="0034b15">如来想。佛出五浊生希有想。梵天。汝当以</a><a name="0034b16" id="0034b16">此十法游彼世界。思益梵天。白佛言。世尊。</a><a name="0034b17" id="0034b17">我不敢于如来前作师子吼。我所能行佛自</a><a name="0034b18" id="0034b18">知之。今当以此十法游彼世界一心修行。尔</a><a name="0034b19" id="0034b19">时日月光佛国有诸菩萨。白其佛言。世尊。</a><a name="0034b20" id="0034b20">我得大利。不生如是恶众生中。其佛告言。善</a><a name="0034b21" id="0034b21">男子。勿作是语。所以者何。若菩萨于此国</a><a name="0034b22" id="0034b22">中。百千亿劫净修梵行。不如彼土从旦至</a><a name="0034b23" id="0034b23">食无嗔碍心。其福为胜。即时有万二千菩</a><a name="0034b24" id="0034b24">萨。与思益梵天。俱共发来而作是言。我等</a><a name="0034b25" id="0034b25">亦欲以此十法游彼世界见释迦牟尼佛。于</a><a name="0034b26" id="0034b26">是思益梵天与万二千菩萨俱。于彼佛土忽</a><a name="0034b27" id="0034b27">然不现。譬如壮士屈伸臂顷。到娑婆世界释</a><a name="0034b28" id="0034b28">迦牟尼佛所。却住一面。尔时佛告网明菩萨。</a><a name="0034b29" id="0034b29">汝见是思益梵天不。唯然已见。网明当知。思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150034a.htm'><img src='up.gif' border=0></a>
<a href='T150034c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>