<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0696a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷10)</font> 观佛密行品第十二 <font face='Arial'>T15, p0696a</h2></font><hr>
<span class='old'>
</a><a name="0695c28" id="0695c28">言。我父长者临命终时。以宝赐我今在某处</a><a name="0695c29" id="0695c29">君可取之。时夫掘取大获珍宝并如意珠。持</span><a name="0696a01" id="0696a01">如意珠。烧香礼拜先发愿言。为我雨食。随语</a><a name="0696a02" id="0696a02">即雨百味饮食。如是种种随意得宝。时夫得</a><a name="0696a03" id="0696a03">已告其妻言。卿如天女能赐我宝。汝藏此宝</a><a name="0696a04" id="0696a04">我尚不知。况复他人。佛告阿难。念佛三昧坚</a><a name="0696a05" id="0696a05">心不动。亦复如是</a><a name="0696a06" id="0696a06"><p>复次阿难。譬如有王暴虐违道。民罹其毒人</a><a name="0696a07" id="0696a07">怨神怒。国大亢旱求请神祇不能得雨。有臣</a><a name="0696a08" id="0696a08">白言。大王当知。今此境内林薮之中。有一仙</a><a name="0696a09" id="0696a09">士五通无碍。王可祈请令其咒龙。大王闻已</a><a name="0696a10" id="0696a10">欣踊无量。遣人诣林祈请仙人。神仙飞</a><a name="0696a11" id="0696a11">往大王殿前。高声唱言。大王无道。诸天龙</a><a name="0696a12" id="0696a12">神皆四散去不护王国。云何使我令请雨也。</a><a name="0696a13" id="0696a13">王闻此语极怀惭愧。改悔先行所作恶事。仙</a><a name="0696a14" id="0696a14">人知王心已软善。应念诵咒。神通力故天降</a><a name="0696a15" id="0696a15">甘露地出涌泉润泽一切。佛告阿难。欲念</a><a name="0696a16" id="0696a16">佛者如王弃恶。得念佛者如善咒人</a><a name="0696a17" id="0696a17"><p>复次阿难。譬如力士自恃大力数犯王法。王</a><a name="0696a18" id="0696a18">遣五人收捕力士幽闭囹圄。五处枷锁极令</a><a name="0696a19" id="0696a19">牢固。奋力大怒举体血现。枷锁摧折踰墙逃</a><a name="0696a20" id="0696a20">逝到海岸边。解髻明珠持雇船师。船师语言。</a><a name="0696a21" id="0696a21">如此白石海中无数我用是为。力士长跪白</a><a name="0696a22" id="0696a22">船师言。我此明珠有六种色。即以黄缯裹珠</a><a name="0696a23" id="0696a23">置之水中水即金色。复还收珠以白缯裹置之</a><a name="0696a24" id="0696a24">水中水即变白。收取复以绿缯裹置之水中。</a><a name="0696a25" id="0696a25">水色变作绿琉璃色。收取以碧缯裹置之水</a><a name="0696a26" id="0696a26">中。水即变作真金精色。收取复以绛缯裹置</a><a name="0696a27" id="0696a27">之水中。水即变作车磲色。收取复以紫缯裹</a><a name="0696a28" id="0696a28">置之水中。水即变成天金刚色。水上复有紫</a><a name="0696a29" id="0696a29">摩尼光。船师见已。即取宝珠以大宝舆。舆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150695c.htm'><img src='up.gif' border=0></a>
<a href='T150696b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>