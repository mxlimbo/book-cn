<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0168c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷29)</font> 观天品第六之一四天王初 <font face='Arial'>T17, p0168c</h2></font><hr>
<span class='old'>
</a><a name="0168b28" id="0168b28">共相娱乐。而不厌足。诸天放逸。受五欲乐。乃</a><a name="0168b29" id="0168b29">至爱善业尽命终还退。堕于地狱饿鬼畜生。</span><a name="0168c01" id="0168c01">若有余业。生于人中。颜色光泽。主上贵重。第</a><a name="0168c02" id="0168c02">一富乐。聪慧明了。以余业故</a><a name="0168c03" id="0168c03"><p>复次比丘。知业果报。观三十三天所住之地。</a><a name="0168c04" id="0168c04">彼以闻慧。见第二十地。名微细行。众生何业。</a><a name="0168c05" id="0168c05">生于彼天。彼以闻慧。见此众生。修行善法。自</a><a name="0168c06" id="0168c06">利利人。不诳众生。不恼众生。质直修行。而行</a><a name="0168c07" id="0168c07">善业。得乐果报。作清凉业。得清凉报。善业乐</a><a name="0168c08" id="0168c08">报。一切众生之所供养。众人所爱。现在未来。</a><a name="0168c09" id="0168c09">安乐利益。若舍此身。至未来世。所作善业犹</a><a name="0168c10" id="0168c10">如父母。为如实故受无量乐不杀不盗。亦教</a><a name="0168c11" id="0168c11">他人。令行不杀。不行偷盗。若复有人。杀生偷</a><a name="0168c12" id="0168c12">盗。不共同止。亦不亲近。不共游戏。不与同</a><a name="0168c13" id="0168c13">事。如是破戒行恶之人。不与同住。亲近持戒</a><a name="0168c14" id="0168c14">行善之人。同其事业。游戏受乐。互共思惟。法</a><a name="0168c15" id="0168c15">以非法。此善业人。自不作恶。亦教他人。令不</a><a name="0168c16" id="0168c16">作恶。如是之人。遍修善业。令破戒者住于善</a><a name="0168c17" id="0168c17">道。示人正法。令入正道。种于善业。其人心</a><a name="0168c18" id="0168c18">净。犹如炼金。行于善业。现在未来。安隐快</a><a name="0168c19" id="0168c19">乐。是名不杀。复有不杀。有诸众生。以邪见</a><a name="0168c20" id="0168c20">故。杀诸蛇蝎。百足蚊虻蜥蝪之类。杀如是等。</a><a name="0168c21" id="0168c21">熏诸果树。欲令园林华果繁茂。持戒之人。则</a><a name="0168c22" id="0168c22">不如是。以护生命。种种果食。疑有虫者。终不</a><a name="0168c23" id="0168c23">故食。若水酪浆。种种诸饮。不谛观视。终不</a><a name="0168c24" id="0168c24">饮之。经宿之水。若不细观。恐生细虫。若不</a><a name="0168c25" id="0168c25">漉治。不饮不用。是名微细持不杀戒。云何不</a><a name="0168c26" id="0168c26">盗。不恣复有几种。若人思惟。欲令种种稻</a><a name="0168c27" id="0168c27">谷麻麦。种种黍豆。我独成就。令世间人五谷</a><a name="0168c28" id="0168c28">不登。独我成熟。常作如是不善思惟。复于异</a><a name="0168c29" id="0168c29">时众生薄福。田稼不收。如是恶人见世饥馑。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170168b.htm'><img src='up.gif' border=0></a>
<a href='T170169a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>