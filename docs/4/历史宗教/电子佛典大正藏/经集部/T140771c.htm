<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0503 比丘避女恶名欲自杀经 0771c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 503 比丘避女恶名欲自杀经</font> <font face='Arial'>(卷1)</font> <font face='Arial'>T14, p0771c</h2></font><hr>
<span class='old'>
<p><p></span><a name="0771c01" id="0771c01"></a><a name="0771c02" id="0771c02"><p><b>　　<A NAME="n420"></A>No. 503</b></a><a name="0771c03" id="0771c03"><p class='juan'>
比丘避女恶名欲自杀经</p>
</a><a name="0771c04" id="0771c04"></a><a name="0771c05" id="0771c05"><p><span class='byline'>　　　　西晋沙门法炬译</span><br></a><a name="0771c06" id="0771c06"><p>如是我闻。一时佛住舍卫国。祇树给孤独园。</a><a name="0771c07" id="0771c07">时有异比丘。在拘萨罗人间。住一林中。时</a><a name="0771c08" id="0771c08">彼比丘。与长者妇女。嬉戏起恶名声。时彼</a><a name="0771c09" id="0771c09">比丘。作是念。我今不应共他妇女起恶名声。</a><a name="0771c10" id="0771c10">我今欲于此林中自杀。时彼林中。止住天</a><a name="0771c11" id="0771c11">神作是念。恶不善不类。此比丘不坏无过。而</a><a name="0771c12" id="0771c12">于林中。欲自杀身。我今当往方便开悟。时</a><a name="0771c13" id="0771c13">彼天神。化作长者女身语比丘言。于诸巷路</a><a name="0771c14" id="0771c14">四衢道中。世间诸人。为我及汝。起恶名声</a><a name="0771c15" id="0771c15">言。我与汝共相习近。作不正事。已有恶名</a><a name="0771c16" id="0771c16">今可还俗共相娱乐。比丘答言。以彼里巷四</a><a name="0771c17" id="0771c17">衢道中。为我与汝起恶名声。共相习近。为</a><a name="0771c18" id="0771c18">不正事。我今且自杀身。时彼天神还复天身。</a><a name="0771c19" id="0771c19">而说偈言</a><a name="0771c20" id="0771c20"><p class='lg'>　　虽闻多恶名　　　苦行者忍之</a><br><a name="0771c21" id="0771c21">　　不应苦自害　　　亦不应起恼</a><br><a name="0771c22" id="0771c22">　　闻声恐怖者　　　是则林中兽</a><br><a name="0771c23" id="0771c23">　　是轻躁众生　　　不成出家法</a><br><a name="0771c24" id="0771c24">　　仁者当堪耐　　　下中上恶声</a><br><a name="0771c25" id="0771c25">　　执心坚住者　　　是则出家法</a><br><a name="0771c26" id="0771c26">　　不由他人语　　　令汝成劫贼</a><br><a name="0771c27" id="0771c27">　　亦不由他人　　　令汝得罗汉</a><br><a name="0771c28" id="0771c28">　　如法自知已　　　诸天亦复知　</p></a><a name="0771c29" id="0771c29"><p>尔时比丘。为彼天神所开悟已。专精思惟。断<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140771b.htm'><img src='up.gif' border=0></a>
<a href='T140772a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>