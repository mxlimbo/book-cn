<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0706b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷1)</font> <font face='Arial'>T14, p0706b</h2></font><hr>
<span class='old'>
</a><a name="0706a28" id="0706a28">白其佛言。世尊。彼佛如来难行能行。于如是</a><a name="0706a29" id="0706a29">等恶有情中能为说法。佛言。诸善男子。如是</span><a name="0706b01" id="0706b01">如是。彼佛如来难行能行。恶有情中能为说</a><a name="0706b02" id="0706b02">法。又善男子。彼诸有情亦复如是。难行能行</a><a name="0706b03" id="0706b03">于彼杂染世界之中。能起一善心者斯为极</a><a name="0706b04" id="0706b04">难。何以故。若清净世界中。清净有情发起善</a><a name="0706b05" id="0706b05">心岂为希有。杂染世界之中能起善行者极</a><a name="0706b06" id="0706b06">为希有。能于一弹指顷发净信心。一弹指顷</a><a name="0706b07" id="0706b07">能归依佛及法僧宝。一弹指顷修持净戒。一</a><a name="0706b08" id="0706b08">弹指顷离贪着心。一弹指顷起悲愍意。发阿</a><a name="0706b09" id="0706b09">耨多罗三藐三菩提心极为希有。诸菩萨言。</a><a name="0706b10" id="0706b10">希有世界。希有善逝</a><a name="0706b11" id="0706b11"><p>尔时除盖障菩萨摩诃萨等诸菩萨众。咸叹</a><a name="0706b12" id="0706b12">善哉。于彼佛所如其行相。闻佛所言顺佛教</a><a name="0706b13" id="0706b13">敕。各各头面礼佛足已。从佛会出。俱时往诣</a><a name="0706b14" id="0706b14">娑婆世界。于世尊释迦牟尼佛所。作供养事。</a><a name="0706b15" id="0706b15">或有化现诸宝树者。枝干佣圆色相荣茂。华</a><a name="0706b16" id="0706b16">果具足。或现琉璃宝树。或现颇胝迦树。或现</a><a name="0706b17" id="0706b17">劫树。或真金树。或众华树。或众果树。或现妙</a><a name="0706b18" id="0706b18">宝衣云。或庄严云。或涂香云。或宝鬘云。或妙</a><a name="0706b19" id="0706b19">盖云。或末香云。或鼓乐云。如其所应各化现</a><a name="0706b20" id="0706b20">已。咸悉萃集前导。除盖障菩萨摩诃萨等诸</a><a name="0706b21" id="0706b21">菩萨众。来诣娑婆世界</a><a name="0706b22" id="0706b22"><p>尔时除盖障菩萨摩诃萨告诸菩萨言。仁者。</a><a name="0706b23" id="0706b23">彼娑婆世界诸有情等苦之深重。仁等宜应</a><a name="0706b24" id="0706b24">随其神力善化而往。使彼有情得胜妙乐。时</a><a name="0706b25" id="0706b25">诸菩萨闻是语已如教而行</a><a name="0706b26" id="0706b26"><p>尔时除盖障菩萨摩诃萨如其色相。以自神</a><a name="0706b27" id="0706b27">力作诸化事。即从身中放大光明。善妙无垢</a><a name="0706b28" id="0706b28">清净适悦。使诸有情蒙光照者身心调畅。是</a><a name="0706b29" id="0706b29">光普遍广照于此三千大千世界。而此三千<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140706a.htm'><img src='up.gif' border=0></a>
<a href='T140706c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>