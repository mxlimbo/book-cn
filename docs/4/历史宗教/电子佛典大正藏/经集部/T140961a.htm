<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0579 优婆夷净行法门经 0961a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 579 优婆夷净行法门经</font> <font face='Arial'>(卷2)</font> 瑞应品第三 <font face='Arial'>T14, p0961a</h2></font><hr>
<span class='old'>
</a><a name="0960c28" id="0960c28">菩萨母。不令世间人非人等之所恼害。是为</a><a name="0960c29" id="0960c29">三未曾有奇特之法。菩萨处胎。能令其母自</span><a name="0961a01" id="0961a01">然持戒不杀盗淫妄语饮酒。是为四未曾有</a><a name="0961a02" id="0961a02">奇特之法。菩萨处胎。其母清净无有欲心。</a><a name="0961a03" id="0961a03">外人见之亦不生染。是为五未曾有奇特之</a><a name="0961a04" id="0961a04">法。菩萨处胎。常令其母大得利养。色香味</a><a name="0961a05" id="0961a05">触自然而至。是为六未曾有奇特之法。菩萨</a><a name="0961a06" id="0961a06">处胎。母常安乐。无诸疾病饥渴寒热疲极之</a><a name="0961a07" id="0961a07">患。菩萨亦然。菩萨胎中母常见之。譬如真</a><a name="0961a08" id="0961a08">摩尼毗琉罗宝。八楞清净内外明彻一切具</a><a name="0961a09" id="0961a09">足。以五色缕而以贯之。明眼之人执在手中。</a><a name="0961a10" id="0961a10">见珠八楞及五色缕。青黄赤白了了分明。菩</a><a name="0961a11" id="0961a11">萨处胎亦复如是。母见其身头目手足一切</a><a name="0961a12" id="0961a12">身分。悉皆无有障碍。是为七未曾有奇特之</a><a name="0961a13" id="0961a13">法。毗舍佉。菩萨生七日已。其母命终生兜</a><a name="0961a14" id="0961a14">率天受天快乐。是为八未曾有奇特之法。凡</a><a name="0961a15" id="0961a15">人受胎或九月日。或至十月而便产生。菩萨</a><a name="0961a16" id="0961a16">不尔。要满十月然后乃生。是为九未曾有奇</a><a name="0961a17" id="0961a17">特之法。世间女人临欲产时。身体苦痛或坐</a><a name="0961a18" id="0961a18">或卧。不安其所然后乃生。菩萨生时其母安</a><a name="0961a19" id="0961a19">乐无诸疾恼。欢喜游戏举手立生。是为十未</a><a name="0961a20" id="0961a20">曾有奇特之法。菩萨出胎天人承接。后为世</a><a name="0961a21" id="0961a21">人之所捧持。是为十一奇特之法。世人受已。</a><a name="0961a22" id="0961a22">有四天子捧接敬受置于母前。心大欢喜俱</a><a name="0961a23" id="0961a23">发声言。善哉夫人。生大威德勇健之子。是为</a><a name="0961a24" id="0961a24">十二奇特之法。菩萨初生无有水血及以胎</a><a name="0961a25" id="0961a25">膜诸不净物。其身清净如摩尼珠。以加私国</a><a name="0961a26" id="0961a26">[<a href='javascript:showpic("images/057087.gif")'>叠*毛</a>]而以裹之。不相染着。何以故。彼此净故。</a><a name="0961a27" id="0961a27">菩萨初生亦复如是。清净无染如摩尼珠。其</a><a name="0961a28" id="0961a28">母鲜净亦如彼[<a href='javascript:showpic("images/057087.gif")'>叠*毛</a>]。是为十三奇特之法。菩萨</a><a name="0961a29" id="0961a29">生时。于虚空中自然而有二飞流水。一冷二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140960c.htm'><img src='up.gif' border=0></a>
<a href='T140961b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>