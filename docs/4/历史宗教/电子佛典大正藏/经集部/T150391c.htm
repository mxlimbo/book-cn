<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0626 佛说阿阇世王经 0391c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 626 佛说阿阇世王经</font> <font face='Arial'>(卷1)</font> <font face='Arial'>T15, p0391c</h2></font><hr>
<span class='old'>
</a><a name="0391b28" id="0391b28">应时文殊师利。化作如来。在众会中而坐。其</a><a name="0391b29" id="0391b29">形状被服如释迦文佛。文殊师利谓波坻槃</span><a name="0391c01" id="0391c01">拘利菩萨言。属之所问。今佛在是。可问菩萨</a><a name="0391c02" id="0391c02">住。波坻槃拘利菩萨。不知是为化佛。前长跪</a><a name="0391c03" id="0391c03">问。怛萨阿竭。菩萨当云何有所住。化佛言。</a><a name="0391c04" id="0391c04">如我所作。菩萨当如是住。复问。云何如佛。</a><a name="0391c05" id="0391c05">其佛言。亦不从施与。亦不从戒忍辱精进一</a><a name="0391c06" id="0391c06">心智慧。亦不从欲。亦不从色。亦不从无色。亦</a><a name="0391c07" id="0391c07">不从身行。亦不从口行。亦不从意行。诸所行</a><a name="0391c08" id="0391c08">无所著故。其佛问波坻槃拘利。化者而有所</a><a name="0391c09" id="0391c09">从行不。则答言。无所从行。其佛言。如化无</a><a name="0391c10" id="0391c10">所从行。菩萨当作是行。波坻槃拘利菩萨复</a><a name="0391c11" id="0391c11">问。文殊师利是佛当无化佛乎。文殊师利答</a><a name="0391c12" id="0391c12">言。若自知诸法如化不。则答言。诸法实如化。</a><a name="0391c13" id="0391c13">文殊师利言。以知诸法化。何为复问如来化。</a><a name="0391c14" id="0391c14">文殊师利言。仁者。谓以诸佛悉化。则复问文</a><a name="0391c15" id="0391c15">殊师利言。佛者从何所化。文殊师利言。所</a><a name="0391c16" id="0391c16">作本清净。何以故而有化。文殊师利言。故</a><a name="0391c17" id="0391c17">佛无有吾。无有我无有人。无有寿无有命。</a><a name="0391c18" id="0391c18">亦不依佛住。亦不依凡人住。波坻盘拘利菩</a><a name="0391c19" id="0391c19">萨复问化佛。本何所学自致得佛。其佛言。无</a><a name="0391c20" id="0391c20">所学是菩萨学。何以故。亦不自念。我欲求是</a><a name="0391c21" id="0391c21">亦不求是。亦不忧亦不喜。亦不缘亦不所化。</a><a name="0391c22" id="0391c22">亦无所见亦无处所。亦无有想亦无有字。亦</a><a name="0391c23" id="0391c23">无有色。一切无所希望。是菩萨学。作是学者</a><a name="0391c24" id="0391c24">以为等学。作是学者无所著无所缚。作是学</a><a name="0391c25" id="0391c25">者无有欲无有怒无有痴。作是学者无所爱</a><a name="0391c26" id="0391c26">无所憎。其学是者不自念我作是学。是为学</a><a name="0391c27" id="0391c27">作是学。作是学者不堕恶道。其佛言。若有</a><a name="0391c28" id="0391c28">求阿耨多罗三藐三菩提心欲成至佛者。当</a><a name="0391c29" id="0391c29">作如我学。复问。何所是佛学。其佛言。亦不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150391b.htm'><img src='up.gif' border=0></a>
<a href='T150392a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>