<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0245c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷1)</font> <font face='Arial'>T15, p0245c</h2></font><hr>
<span class='old'>
</a><a name="0245b28" id="0245b28">作此观者。无有恐惧。身意恬安。倍胜于前。尔</a><a name="0245b29" id="0245b29">时阿难。闻佛所说。欢喜奉行。此想成者。名第</span><a name="0245c01" id="0245c01">二观白骨竟。佛告阿难。观第二白骨竟已。复</a><a name="0245c02" id="0245c02">当更教系念法。系念法者先当系心着左足</a><a name="0245c03" id="0245c03">大指上。一心谛观足大指。使肉青黑津腻。犹</a><a name="0245c04" id="0245c04">如日光炙于肥肉。渐渐至膝。乃至于臗。观</a><a name="0245c05" id="0245c05">左足已。观其右足。亦复如是。观右足已。次当</a><a name="0245c06" id="0245c06">观腰。至背至颈。至项至头。至面至胸。举身</a><a name="0245c07" id="0245c07">支节。一切身分。皆亦津黑。犹如日光炙于</a><a name="0245c08" id="0245c08">肥肉。不净流溢。如屎尿聚。谛观己身。极使分</a><a name="0245c09" id="0245c09">明。想一成已。复当想二。想二成已。复当想三。</a><a name="0245c10" id="0245c10">想三成已。复当想四。想四成已。复当想五。想</a><a name="0245c11" id="0245c11">五成已。复当想十。想十成已。见一室内。满中</a><a name="0245c12" id="0245c12">津黑。犹如日光炙于肥肉。如屎尿聚。诸不</a><a name="0245c13" id="0245c13">净人。行列纵横满一室内。见一室已。复见二</a><a name="0245c14" id="0245c14">室。见二室已。乃至见无量众多不净人。四维</a><a name="0245c15" id="0245c15">上下。皆悉充满娑婆世界。此想成已。行人</a><a name="0245c16" id="0245c16">自念。我于前世。贪淫愚痴。不自觉知。盛年放</a><a name="0245c17" id="0245c17">逸。贪着情色。无有惭愧。随逐色声香味触</a><a name="0245c18" id="0245c18">法。今观我身。不净流溢。他身亦尔。何可爱</a><a name="0245c19" id="0245c19">乐。见此事已。极自厌身。惭愧自责。出定之</a><a name="0245c20" id="0245c20">时。见诸饮食。如屎尿汁。甚可恶厌。次教易</a><a name="0245c21" id="0245c21">观。易观法者。当更起想念。想念成时。见其</a><a name="0245c22" id="0245c22">身外。诸不净间。周匝四面。忽然炎起。如热时</a><a name="0245c23" id="0245c23">焰。其色正白。如野马行。映诸不净。尔时行</a><a name="0245c24" id="0245c24">者。见此事已。当大欢喜。以欢喜故。身心轻</a><a name="0245c25" id="0245c25">软。其心明朗。快乐倍常。佛告阿难。是名第</a><a name="0245c26" id="0245c26">三惭愧自责观。尔时阿难。闻佛所说。欢喜奉</a><a name="0245c27" id="0245c27">行。此想成者。名第三津腻惭愧观竟</a><a name="0245c28" id="0245c28"><p>佛告阿难。此想成已。复当更教系念住意左</a><a name="0245c29" id="0245c29">脚大指上。令谛观脚大指节。起[<a href='javascript:showpic("images/029820.gif")'>月*逢</a>]胀想。见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150245b.htm'><img src='up.gif' border=0></a>
<a href='T150246a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>