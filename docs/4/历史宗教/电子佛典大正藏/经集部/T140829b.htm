<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0542 佛说耶只经 0829b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 542 佛说耶只经</font> <font face='Arial'>(卷1)</font> <font face='Arial'>T14, p0829b</h2></font><hr>
<span class='old'>
</a><a name="0829a28" id="0829a28">之。心不安定。更欲悔之自念。我不能事是</a><a name="0829a29" id="0829a29">佛法。终当还佛五戒。即诣佛所。叩头白佛</span><a name="0829b01" id="0829b01">言。我前从佛受五戒。多所禁害。不得从我</a><a name="0829b02" id="0829b02">本意。今自思惟欲罢。不能事佛。佛法尊重。</a><a name="0829b03" id="0829b03">非我所能奉事。当可得还五戒不。于佛意当</a><a name="0829b04" id="0829b04">可尔不。佛默然不应。言未绝口中。便有自然</a><a name="0829b05" id="0829b05">鬼神。持铁椎。击耶只头破之。复有鬼神。</a><a name="0829b06" id="0829b06">解脱其衣。复有鬼神。以铁钩就口中。移取</a><a name="0829b07" id="0829b07">其舌。有淫女鬼神。以刀深割其阴。有鬼神。</a><a name="0829b08" id="0829b08">洋铜沃其口中。前后左右。皆诸鬼神。竞来</a><a name="0829b09" id="0829b09">分裂其肉。如是耶只。眼目臭[<a href='javascript:showpic("images/003533.gif")'>口*宅</a>]。面如土色。</a><a name="0829b10" id="0829b10">自然之火烧其身。求生不得。求死不得。鬼</a><a name="0829b11" id="0829b11">神持之甚急。佛见之如是哀愍念之。因问耶</a><a name="0829b12" id="0829b12">只。汝今者当云何。耶只口噤不能复语。但</a><a name="0829b13" id="0829b13">举手自搏。从佛求哀。佛便放威神。鬼神皆</a><a name="0829b14" id="0829b14">怖而走。耶只便得稣息。更起叩头。前白佛</a><a name="0829b15" id="0829b15">言。我心中有是五贼。牵我入恶罪中。出是</a><a name="0829b16" id="0829b16">恶言。今受其罪。自我所为违负佛言。愿佛</a><a name="0829b17" id="0829b17">哀我。佛言。自汝心口所为。当咎阿谁。耶只</a><a name="0829b18" id="0829b18">白佛言。从今日以往。当自改更奉持五戒。岁</a><a name="0829b19" id="0829b19">三斋月六斋。烧香然灯。供事三尊。身口意</a><a name="0829b20" id="0829b20">不敢复犯。佛言如是大善。自若眼目所见。身</a><a name="0829b21" id="0829b21">体所更。自作自得。作善得善。心念不善得</a><a name="0829b22" id="0829b22">不善。佛者法中之师。教人去恶为善。后长</a><a name="0829b23" id="0829b23">得度脱。诸天及人民。愚痴者。皆使智慧。不</a><a name="0829b24" id="0829b24">更勤苦。从今已往。改更修善。莫得听心意</a><a name="0829b25" id="0829b25">所为误人之本。佛说经已。耶只心意开解。</a><a name="0829b26" id="0829b26">即得须陀洹道。欢喜而去。耶只归家。即敕</a><a name="0829b27" id="0829b27">舍中。大小皆诣佛所受五戒。岁三斋月六斋。</a><a name="0829b28" id="0829b28">耶只便舍家。剃头须被袈裟。从佛作沙门。遂</a><a name="0829b29" id="0829b29">得阿罗汉道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140829a.htm'><img src='up.gif' border=0></a>
<a href='T140829c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>