<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0127b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷1)</font> 序品第一 <font face='Arial'>T16, p0127b</h2></font><hr>
<span class='old'>
</a><a name="0127a28" id="0127a28">意菩萨。坚意菩萨。越三界菩萨。无边力菩</a><a name="0127a29" id="0127a29">萨。无量力菩萨。金刚力菩萨。无等力菩萨。无</span><a name="0127b01" id="0127b01">动力菩萨。疾辩菩萨。利辩菩萨。深辩菩萨。无</a><a name="0127b02" id="0127b02">边辩菩萨。无量辩菩萨。文殊师利法王子。华</a><a name="0127b03" id="0127b03">德藏法王子。昙无竭菩萨。宝手菩萨。持宝</a><a name="0127b04" id="0127b04">菩萨。转无量劫庄严菩萨。转女相愿菩萨。转</a><a name="0127b05" id="0127b05">男相愿菩萨。转众生相愿菩萨。无边自在菩</a><a name="0127b06" id="0127b06">萨。无量自在菩萨。坏自生缘自在菩萨。是</a><a name="0127b07" id="0127b07">诸菩萨能随无量众生行愿。而度脱之。各于</a><a name="0127b08" id="0127b08">其处夏安居已。游行诸国遇集中路。俱诣佛</a><a name="0127b09" id="0127b09">所头面作礼却坐一面。尔时世尊知诸大众</a><a name="0127b10" id="0127b10">皆悉云集。以神通力。令摩伽陀国旧住比</a><a name="0127b11" id="0127b11">丘比丘尼优婆塞优婆夷皆诣竹园。顶礼佛</a><a name="0127b12" id="0127b12">足却坐一面</a><a name="0127b13" id="0127b13"><p>尔时长老摩诃迦叶。在韦提诃山帝释石室。</a><a name="0127b14" id="0127b14">五百比丘俱止其中。皆行头陀乞食纳衣。受</a><a name="0127b15" id="0127b15">常坐法随敷树下。少欲知足乐远离行。时大</a><a name="0127b16" id="0127b16">迦叶以佛神力。于彼石室忽然不现。现于竹</a><a name="0127b17" id="0127b17">园行诣佛所。世尊遥见告诸比丘。汝等且观。</a><a name="0127b18" id="0127b18">是大迦叶今从彼来。是人常修阿兰若行。乞</a><a name="0127b19" id="0127b19">食纳衣粗弊三衣。边外远住。少欲知足乐远</a><a name="0127b20" id="0127b20">离行。于一切法心不与合。声闻德行皆悉</a><a name="0127b21" id="0127b21">具足。我诸弟子于是法中无能及者。汝等当</a><a name="0127b22" id="0127b22">知。是大迦叶尚不乐与诸天言说。何况人耶。</a><a name="0127b23" id="0127b23">尔时世尊遥命之曰。善来迦叶。久乃相见。汝</a><a name="0127b24" id="0127b24">当就此如来半坐。佛移身时。大千世界六</a><a name="0127b25" id="0127b25">种震动。有大光明遍照世界。大音普闻如</a><a name="0127b26" id="0127b26">击金钟。摩诃迦叶偏袒右肩。右膝着地长</a><a name="0127b27" id="0127b27">跪合掌白世尊曰。佛是大师我为弟子。佛之</a><a name="0127b28" id="0127b28">所有衣钵坐处。为弟子法不应受用。所以者</a><a name="0127b29" id="0127b29">何。如来衣者。一切世间诸天及人供养恭敬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160127a.htm'><img src='up.gif' border=0></a>
<a href='T160127c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>