<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0525 佛说长者子懊恼三处经 0800a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 525 佛说长者子懊恼三处经</font> <font face='Arial'>(卷1)</font> <font face='Arial'>T14, p0800a</h2></font><hr>
<span class='old'>
<p><p></span><a name="0800a01" id="0800a01"></a><a name="0800a02" id="0800a02"><p><b>　　<A NAME="n464"></A>No. 525</b></a><a name="0800a03" id="0800a03"><p class='juan'>
佛说长者子懊恼三处经</p>
</a><a name="0800a04" id="0800a04"></a><a name="0800a05" id="0800a05"><p><span class='byline'>　　　　后汉安息国三藏安世高译</span><br></a><a name="0800a06" id="0800a06"><p>闻如是。一时佛在舍卫国祇树给孤独精舍。</a><a name="0800a07" id="0800a07">与大比丘众千二百五十人俱。尔时舍卫城。</a><a name="0800a08" id="0800a08">有大长者。财富无数。田宅牛马。不可称计。</a><a name="0800a09" id="0800a09">家无亲子。其国俗法。若无子者。寿终之后。</a><a name="0800a10" id="0800a10">财没入官。长者夫妇。祷祠诸天日月星辰。</a><a name="0800a11" id="0800a11">求索子息。竖立门户。亦不能得。时长者妇。</a><a name="0800a12" id="0800a12">归命三宝奉受五戒。晨夜精进。不敢懈怠。便</a><a name="0800a13" id="0800a13">得怀躯。妇人黠者有五事应知。一者知夫</a><a name="0800a14" id="0800a14">婿意。二者知夫婿念不念。三者知所因怀躯。</a><a name="0800a15" id="0800a15">四者别知男女。五者别善恶。是长者妇。报</a><a name="0800a16" id="0800a16">长者言。我已怀躯。长者欢喜。日日供养衣</a><a name="0800a17" id="0800a17">被饮食。极使精细。十月已满。便生得男。五</a><a name="0800a18" id="0800a18">乳母共供养子。乳哺者。洗浴者。衣被者。抱</a><a name="0800a19" id="0800a19">持者。儿即长大。年十五六。长者夫妇。为子</a><a name="0800a20" id="0800a20">索妇。得长者女。端正姝好。于城外园馆。大</a><a name="0800a21" id="0800a21">请人客。饮食娱乐。肴膳精细。四方来者。无</a><a name="0800a22" id="0800a22">所拒逆。如是宾从。至于七日。时儿夫妇。游</a><a name="0800a23" id="0800a23">行园中。有树名曰无忧。其上有花。色甚鲜</a><a name="0800a24" id="0800a24">好。如弱绯色。妇语夫言。欲得此华。夫便上</a><a name="0800a25" id="0800a25">树。为取此华。树枝细劣。即时摧折。儿便堕</a><a name="0800a26" id="0800a26">地。断绝而死。父母闻之。知堕树死。便走奔</a><a name="0800a27" id="0800a27">趣。母抱其头。父抱两脚。摩挲瞻视。永绝不</a><a name="0800a28" id="0800a28">稣。父母悲哀。五内摧伤。众客见之。亦代哀</a><a name="0800a29" id="0800a29">痛。死何急疾。众客饮食。娱乐未毕。而反堕树<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140799c.htm'><img src='up.gif' border=0></a>
<a href='T140800b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>