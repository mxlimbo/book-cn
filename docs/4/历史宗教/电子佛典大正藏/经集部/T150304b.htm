<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0304b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷1)</font> 修行胜道住分第四 <font face='Arial'>T15, p0304b</h2></font><hr>
<span class='old'>
</a><br><a name="0304a28" id="0304a28">　　如是不回转　　　行者痴惑生</a><br><a name="0304a29" id="0304a29">　　无智住所缚　　　系着于彼处</span><br><a name="0304b01" id="0304b01">　　乐着生诸过　　　是相今当说</a><br><a name="0304b02" id="0304b02">　　尔炎渐损坏　　　分离及交乱</a><br><a name="0304b03" id="0304b03">　　破散叵和合　　　是则住相缚</a><br><a name="0304b04" id="0304b04">　　于身不巧便　　　自生分离想</a><br><a name="0304b05" id="0304b05">　　交乱或尘碎　　　是为住所缚</a><br><a name="0304b06" id="0304b06">　　守常无异想　　　众色不次生</a><br><a name="0304b07" id="0304b07">　　种种众妙想　　　亦不次第起</a><br><a name="0304b08" id="0304b08">　　流出而不住　　　其身渐消减</a><br><a name="0304b09" id="0304b09">　　相或来复去　　　修行不增长</a><br><a name="0304b10" id="0304b10">　　寂止既不生　　　于身无长养</a><br><a name="0304b11" id="0304b11">　　心不起悦乐　　　是说不净舍</a><br><a name="0304b12" id="0304b12">　　彼不清净舍　　　所见不鲜白</a><br><a name="0304b13" id="0304b13">　　亦不能升进　　　亦复不退转</a><br><a name="0304b14" id="0304b14">　　如戏沙门像　　　少时生悦乐</a><br><a name="0304b15" id="0304b15">　　譬如借衣服　　　亦如梦所见</a><br><a name="0304b16" id="0304b16">　　为命不清净　　　谄曲及余恶</a><br><a name="0304b17" id="0304b17">　　聚落知识所　　　自显其功德</a><br><a name="0304b18" id="0304b18">　　覆藏诸过恶　　　犯罪不发露</a><br><a name="0304b19" id="0304b19">　　及余一切缚　　　垢污修行者</a><br><a name="0304b20" id="0304b20">　　仿佛有事相　　　而便起实想</a><br><a name="0304b21" id="0304b21">　　未熟谓为熟　　　未灭想已灭</a><br><a name="0304b22" id="0304b22">　　方便不等满　　　而欲求升进</a><br><a name="0304b23" id="0304b23">　　如部含穟苗　　　是则住所缚</a><br><a name="0304b24" id="0304b24">　　业始无方便　　　相现坚守持</a><br><a name="0304b25" id="0304b25">　　过进心矜举　　　如是住所缚</a><br><a name="0304b26" id="0304b26">　　或有修行者　　　而起断常见</a><br><a name="0304b27" id="0304b27">　　是见令心乱　　　则为缚所缚</a><br><a name="0304b28" id="0304b28">　　或有修行者　　　身身细微观</a><br><a name="0304b29" id="0304b29">　　彼为住所缚　　　厌心不增长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150304a.htm'><img src='up.gif' border=0></a>
<a href='T150304c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>