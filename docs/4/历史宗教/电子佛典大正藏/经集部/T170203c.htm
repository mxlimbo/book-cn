<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0203c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷35)</font> 观天品第六之一四天王初 <font face='Arial'>T17, p0203c</h2></font><hr>
<span class='old'>
</a><a name="0203b28" id="0203b28">其光照之。不久还灭。如阎浮提见天火下。众</a><a name="0203b29" id="0203b29">生见之。皆大怖畏。时诸天子。见此光明。亦</span><a name="0203c01" id="0203c01">复如是。怖畏未久。心还安隐。怖畏灭已。一切</a><a name="0203c02" id="0203c02">皆共。筹量此事。何故有此希有之相。令我等</a><a name="0203c03" id="0203c03">天皆生怖畏。未久还灭。时诸天众。怪未曾有。</a><a name="0203c04" id="0203c04">诣善法堂。与诸天女。至帝释所。见天帝释。顶</a><a name="0203c05" id="0203c05">礼供养。皆悉围绕。恭敬而住。尔时释迦天王。</a><a name="0203c06" id="0203c06">近住天众。歌舞游戏。种种莲华。以为庄严。欢</a><a name="0203c07" id="0203c07">喜戏笑。一切天众。于帝释前。歌舞游戏。曼陀</a><a name="0203c08" id="0203c08">罗地诸天众等。不歌不舞。亦不游戏。亦不歌</a><a name="0203c09" id="0203c09">颂。赞叹帝释。不与余天言谈语论。尔时帝释。</a><a name="0203c10" id="0203c10">告曼陀罗所住天众。诸天子。汝等何故不歌</a><a name="0203c11" id="0203c11">不舞不游戏耶。尔时曼陀罗所住天众。白天</a><a name="0203c12" id="0203c12">王言。我于住处。见未曾有。本所未闻奇特之</a><a name="0203c13" id="0203c13">事。尔时天王告曼陀罗所住诸天。汝见何等</a><a name="0203c14" id="0203c14">希有之事。自言昔来未见未闻。时曼陀罗诸</a><a name="0203c15" id="0203c15">天。白帝释言。天王。我等游戏摩多山峰。升彼</a><a name="0203c16" id="0203c16">山上。见大光明。从上而下。一切山峰。皆大焰</a><a name="0203c17" id="0203c17">起。我见此事。怪未曾有。未知当有。何等因</a><a name="0203c18" id="0203c18">缘。帝释闻之。少思惟已。告诸天众。有如斯</a><a name="0203c19" id="0203c19">事。我已先闻如是之事。我于尔时。闻此事已。</a><a name="0203c20" id="0203c20">即问世尊。以何因缘。有此奇特希有之事。尔</a><a name="0203c21" id="0203c21">时世尊。而告我言。憍尸迦。汝已闭于恶道之</a><a name="0203c22" id="0203c22">门。勿生怖畏。一切有为生死所摄。所谓无常。</a><a name="0203c23" id="0203c23">汝今谛听。当为汝说。此是夜摩天上诸天命</a><a name="0203c24" id="0203c24">终。夜摩诸天。色量形貌。及以受乐。胜三十</a><a name="0203c25" id="0203c25">三天。过百千倍。以业尽故。命终还退。去此</a><a name="0203c26" id="0203c26">无量百千由旬。从上而堕。其光薄少。如灯</a><a name="0203c27" id="0203c27">欲灭。光明微少。如是夜摩天子。于虚空中退</a><a name="0203c28" id="0203c28">时堕落。光明微少。犹尚如是。况夜摩天大光</a><a name="0203c29" id="0203c29">明相。不可具说。夜摩天光。三十三天。所不能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170203b.htm'><img src='up.gif' border=0></a>
<a href='T170204a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>