<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0584c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷6)</font> 观如来品第十二 <font face='Arial'>T14, p0584c</h2></font><hr>
<span class='old'>
</a><a name="0584b28" id="0584b28">世尊如来身相如是。应如是观。不应异观。</a><a name="0584b29" id="0584b29">如是观者名为正观。若异观者名为邪观</span><a name="0584c01" id="0584c01"><p>尔时舍利子白佛言。世尊。此无垢称从何命</a><a name="0584c02" id="0584c02">终。而来生此堪忍世界。世尊告曰。汝应问</a><a name="0584c03" id="0584c03">彼。时舍利子问无垢称。汝从何没来生此</a><a name="0584c04" id="0584c04">土。无垢称言。唯舍利子。汝于诸法遍知作</a><a name="0584c05" id="0584c05">证。颇有少法可没生乎。舍利子言。唯无垢</a><a name="0584c06" id="0584c06">称。无有少法可没生也。无垢称言。若一切</a><a name="0584c07" id="0584c07">法遍知作证无没生者。云何问言。汝从何</a><a name="0584c08" id="0584c08">没来生此土。又舍利子。于意云何。诸有幻</a><a name="0584c09" id="0584c09">化所作男女。从何处没而来生此。舍利子</a><a name="0584c10" id="0584c10">言。幻化男女不可施设有没生也。无垢称</a><a name="0584c11" id="0584c11">言。如来岂不说一切法如幻化耶。舍利子</a><a name="0584c12" id="0584c12">言。如是如是。无垢称言。若一切法自性自</a><a name="0584c13" id="0584c13">相如幻如化。云何仁者欻尔问言。汝从何</a><a name="0584c14" id="0584c14">没来生此土。又舍利子。没者即是诸行断相。</a><a name="0584c15" id="0584c15">生者即是诸行续相。菩萨虽没不断一切善</a><a name="0584c16" id="0584c16">法行相菩萨虽生不续一切恶法行相。</a><a name="0584c17" id="0584c17"><p>尔时世尊告舍利子。有佛世界名曰妙喜。</a><a name="0584c18" id="0584c18">其中如来号为无动。是无垢称为度众生。</a><a name="0584c19" id="0584c19">从彼土没来生此界。舍利子言。甚奇世尊。</a><a name="0584c20" id="0584c20">如此大士未曾有也。乃能舍彼清净佛土。而</a><a name="0584c21" id="0584c21">来乐此多杂秽处。无垢称曰。唯舍利子。于</a><a name="0584c22" id="0584c22">意云何。日光岂与世间闇冥乐相杂住。舍</a><a name="0584c23" id="0584c23">利子言。不也居士。日轮才举众冥都息。无</a><a name="0584c24" id="0584c24">垢称曰。日轮何故行赡部洲。舍利子言。为</a><a name="0584c25" id="0584c25">除闇冥作照明故。无垢称曰。菩萨如是。为</a><a name="0584c26" id="0584c26">度有情生秽佛土。不与一切烦恼杂居。</a><a name="0584c27" id="0584c27">灭诸众生烦恼闇耳</a><a name="0584c28" id="0584c28"><p>尔时大众咸生渴仰。欲见妙喜功德庄严清</a><a name="0584c29" id="0584c29">净佛土无动如来及诸菩萨声闻等众。佛知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140584b.htm'><img src='up.gif' border=0></a>
<a href='T140585a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>