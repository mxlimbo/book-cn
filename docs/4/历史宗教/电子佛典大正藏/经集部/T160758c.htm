<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0758c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷2)</font> 入密严微妙身生品第二 <font face='Arial'>T16, p0758c</h2></font><hr>
<span class='old'>
</a><br><a name="0758b28" id="0758b28">　　如来所说义　　　希有亦复然</a><br><a name="0758b29" id="0758b29">　　空中风鸟迹　　　其形不可见</span><br><a name="0758c01" id="0758c01">　　牟尼演妙理　　　难见亦复然</a><br><a name="0758c02" id="0758c02">　　世间之事喻　　　智者能明了</a><br><a name="0758c03" id="0758c03">　　诸佛所宣说　　　譬喻不能知</a><br><a name="0758c04" id="0758c04">　　令我之所见　　　如梦干城等</a><br><a name="0758c05" id="0758c05">　　此会有观行　　　具大智慧者</a><br><a name="0758c06" id="0758c06">　　通达真实义　　　无不皆明了</a><br><a name="0758c07" id="0758c07">　　云何为是人　　　说佛难思境</a><br><a name="0758c08" id="0758c08">　　然今所开演　　　凭佛威神力</a><br><a name="0758c09" id="0758c09">　　一切最胜子　　　至心应谛听</a><br><a name="0758c10" id="0758c10">　　如来妙言说　　　句义皆相应</a><br><a name="0758c11" id="0758c11">　　超越心境界　　　远离于譬喻</a><br><a name="0758c12" id="0758c12">　　犹如蜂采花　　　先者取精粹</a><br><a name="0758c13" id="0758c13">　　是诸后至者　　　皆悉味其余</a><br><a name="0758c14" id="0758c14">　　胜牟尼亦然　　　先得妙法味</a><br><a name="0758c15" id="0758c15">　　我则饮其余　　　今为众宣说</a><br><a name="0758c16" id="0758c16">　　天中天境界　　　增悦诸明智</a><br><a name="0758c17" id="0758c17">　　实非意测量　　　言象可能表</a><br><a name="0758c18" id="0758c18">　　示同人形色　　　相好以严身</a><br><a name="0758c19" id="0758c19">　　现于胜妙宫　　　宝冠以为饰</a><br><a name="0758c20" id="0758c20">　　圆光及轮辐　　　种种皆成就</a><br><a name="0758c21" id="0758c21">　　照曜于宫殿　　　能除外道憍</a><br><a name="0758c22" id="0758c22">　　诸佛四时中　　　恒依密严住</a><br><a name="0758c23" id="0758c23">　　而于一切处　　　现生及涅槃</a><br><a name="0758c24" id="0758c24">　　纯善少减时　　　恶生及浊乱</a><br><a name="0758c25" id="0758c25">　　随彼之意乐　　　利益诸有情</a><br><a name="0758c26" id="0758c26">　　业用无暂停　　　常住密严刹</a><br><a name="0758c27" id="0758c27">　　此之清净处　　　瑜只安乐宫</a><br><a name="0758c28" id="0758c28">　　浊乱少减时　　　显示如来相</a><br><a name="0758c29" id="0758c29">　　譬如净满月　　　影遍于众水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160758b.htm'><img src='up.gif' border=0></a>
<a href='T160759a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>