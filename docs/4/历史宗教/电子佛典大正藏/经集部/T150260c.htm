<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0260c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷2)</font> <font face='Arial'>T15, p0260c</h2></font><hr>
<span class='old'>
</a><a name="0260b28" id="0260b28">一心端坐。从于顶上。自观身内。不见骨想。出</a><a name="0260b29" id="0260b29">定入定。自见己身。如琉璃罂。复当起念。使</span><a name="0260c01" id="0260c01">自己心四大毒龙想。见己心内。如毛孔开。</a><a name="0260c02" id="0260c02">有六种龙。一一龙有六头。其头吐毒。犹如风</a><a name="0260c03" id="0260c03">火。弥漫池中。在莲华上。一一华光。流入龙</a><a name="0260c04" id="0260c04">顶。光入顶时。龙毒自歇。唯有大水。满其身</a><a name="0260c05" id="0260c05">内。此想成时。名观七觉华。虽见此想。于深</a><a name="0260c06" id="0260c06">禅定。犹未通达。复当更教。如上数息。使心</a><a name="0260c07" id="0260c07">安隐。恬然无念。此想成时。名四大相应观。佛</a><a name="0260c08" id="0260c08">告阿难。汝好受持是七觉意四大相应观。慎</a><a name="0260c09" id="0260c09">莫忘失。普为未来一切众生。当广分别。为诸</a><a name="0260c10" id="0260c10">四众。敷演解说。尔时阿难。闻佛所说。欢喜奉</a><a name="0260c11" id="0260c11">行。复当更教系念住意。谛观水大。从毛孔出。</a><a name="0260c12" id="0260c12">弥漫其身。出定入定。见身如池。其水绿色。</a><a name="0260c13" id="0260c13">如此绿水。似山顶泉。从顶而出。从顶而入。见</a><a name="0260c14" id="0260c14">有七华。纯金刚色。放金色光。其金色光中。</a><a name="0260c15" id="0260c15">有金刚人。手执利剑。斩前六龙。复见众火。从</a><a name="0260c16" id="0260c16">龙口出。遍身火然。众水枯竭。火即灭尽。水火</a><a name="0260c17" id="0260c17">灭尽已。自见己身。渐渐大白。犹如金刚。出</a><a name="0260c18" id="0260c18">定入定。心意快乐。犹如酥灌。如服醍醐。身</a><a name="0260c19" id="0260c19">心安乐。复当更教系念观他。观外境界。以</a><a name="0260c20" id="0260c20">外想故自然见有一树。生奇甘果。其果四</a><a name="0260c21" id="0260c21">色。四光具足。如此果树。如琉璃树。弥漫一</a><a name="0260c22" id="0260c22">切。见此树已。普见一切。四生众生。饥火所</a><a name="0260c23" id="0260c23">逼。一切来乞。见已欢喜。生怜愍心。即起慈</a><a name="0260c24" id="0260c24">心。见此乞者。如己父母受大苦恼。我今云</a><a name="0260c25" id="0260c25">何当救拔之。作是念已。即自观身。如前还为</a><a name="0260c26" id="0260c26">脓血。复为肉段。持施饥者。是诸饿鬼。争取</a><a name="0260c27" id="0260c27">食之。食之既饱。四散驰走</a><a name="0260c28" id="0260c28"><p class='juan'>
禅秘要法经卷中</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150260b.htm'><img src='up.gif' border=0></a>
<a href='T150261a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>