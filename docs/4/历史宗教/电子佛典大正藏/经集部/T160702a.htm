<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0702a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷3)</font> 分别瑜伽品第六 <font face='Arial'>T16, p0702a</h2></font><hr>
<span class='old'>
</a><a name="0701c28" id="0701c28">知是名粗重散动。世尊此奢摩他毗钵舍那。</a><a name="0701c29" id="0701c29">从初菩萨地乃至如来地。能对治何障。善</span><a name="0702a01" id="0702a01">男子。此奢摩他毗钵舍那。于初地中对治</a><a name="0702a02" id="0702a02">恶趣烦恼业生杂染障。第二地中对治微细</a><a name="0702a03" id="0702a03">误犯现行障。第三地中对治欲贪障。第四地</a><a name="0702a04" id="0702a04">中对治定爱及法爱障。第五地中对治生死</a><a name="0702a05" id="0702a05">涅槃一向背趣障。第六地中对治相多现行</a><a name="0702a06" id="0702a06">障。第七地中对治细相现行障。第八地中对</a><a name="0702a07" id="0702a07">治于无相作功用。及于有相不得自在障。第</a><a name="0702a08" id="0702a08">九地中对治于一切种善巧言辞不得自在</a><a name="0702a09" id="0702a09">障。第十地中对治不得圆满法身证得障。善</a><a name="0702a10" id="0702a10">男子。此奢摩他毗钵舍那。于如来地对治</a><a name="0702a11" id="0702a11">极微细最极微细烦恼障及所知障。由能永</a><a name="0702a12" id="0702a12">害如是障故。究竟证得无著无碍一切智见</a><a name="0702a13" id="0702a13">依于所作成满所缘。建立最极清净法身。</a><a name="0702a14" id="0702a14">慈氏菩萨复白佛言世尊。云何菩萨依奢摩</a><a name="0702a15" id="0702a15">他毗钵舍那勤修行故。证得阿耨多罗三藐</a><a name="0702a16" id="0702a16">三菩提</a><a name="0702a17" id="0702a17"><p>佛告慈氏菩萨曰。善男子。若诸菩萨已得</a><a name="0702a18" id="0702a18">奢摩他毗钵舍那。依七真如。于如所闻所</a><a name="0702a19" id="0702a19">思法中。由胜定心于善审定。于善思量</a><a name="0702a20" id="0702a20">于善安立。真如性中内正思惟。彼于真如</a><a name="0702a21" id="0702a21">正思惟故。心于一切细相现行。尚能弃舍何</a><a name="0702a22" id="0702a22">况粗相。善男子。言细相者。谓心所执受相。</a><a name="0702a23" id="0702a23">或领纳相或了别相或杂染清净相。或内相</a><a name="0702a24" id="0702a24">或外相或内外相。或谓我当修行一切利有</a><a name="0702a25" id="0702a25">情相。或正智相或真如相。或苦集灭道相。或</a><a name="0702a26" id="0702a26">有为相或无为相。或有常相或无常相。或苦</a><a name="0702a27" id="0702a27">有变异性相。或苦无变异性相。或有为异相</a><a name="0702a28" id="0702a28">相。或有为同相相。或知一切是一切已有一</a><a name="0702a29" id="0702a29">切相。或补特伽罗无我相或法无我相。于彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160701c.htm'><img src='up.gif' border=0></a>
<a href='T160702b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>