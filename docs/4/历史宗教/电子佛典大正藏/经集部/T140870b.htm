<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0870b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷3)</font> <font face='Arial'>T14, p0870b</h2></font><hr>
<span class='old'>
</a><br><a name="0870a28" id="0870a28">　　口中常说诸法律　　　随其所说善能行</a><br><a name="0870a29" id="0870a29">　　审观如是调善人　　　何能起发斯罪业</span><br><a name="0870b01" id="0870b01">　　此即乃行于非法　　　正法隐没或灭亡</a><br><a name="0870b02" id="0870b02">　　若今运用此功能　　　我等咸生离散苦　</p></a><a name="0870b03" id="0870b03"><p>时诸人众说伽陀已。城中复有诸女人众。于</a><a name="0870b04" id="0870b04">此童子极生爱念。是中或有一类女人。以别</a><a name="0870b05" id="0870b05">离苦所逼恼故宛转于地。或有女人拊膝伤</a><a name="0870b06" id="0870b06">痛。或有女人心识痴迷。一一皆如离散亲子</a><a name="0870b07" id="0870b07">受大苦恼</a><a name="0870b08" id="0870b08"><p>是时王舍城中内外所有一切人众。以此童</a><a name="0870b09" id="0870b09">子将期命殒。咸生别离逼切之苦。互相叫唱</a><a name="0870b10" id="0870b10">声言杂乱。战怖慞惶悲苦无救</a><a name="0870b11" id="0870b11"><p>时日照商主舍中有一童女。因适衢市窃闻</a><a name="0870b12" id="0870b12">其事。即时悲泣速还自舍。诣金色童子母所。</a><a name="0870b13" id="0870b13">到已趋前举身投地。是时金色童子之母。疑</a><a name="0870b14" id="0870b14">惑迷乱即发问言。汝有何事宜今速说。童女</a><a name="0870b15" id="0870b15">白言。尊母当知。金色童子执缚其臂脍宰监</a><a name="0870b16" id="0870b16">逐。众皆谓言。于自园中杀彼迦尸孙那利女。</a><a name="0870b17" id="0870b17">非久即诣弃尸林中命将殒谢。四衢巷陌一</a><a name="0870b18" id="0870b18">切人众咸悉闻知。时童子母闻是语已。忧苦</a><a name="0870b19" id="0870b19">极深闷绝[<a href='javascript:showpic("images/037912.gif")'>跳-兆+辟</a>]地。以水洒面良久乃苏。从地而</a><a name="0870b20" id="0870b20">起唱如是言。苦哉我子苦哉我子。即时战怖</a><a name="0870b21" id="0870b21">惊惶失次。拊膝轸悲头发蓬乱。自舍而出奔</a><a name="0870b22" id="0870b22">诣四衢及诸巷陌。以子别离忧苦所逼。力劣</a><a name="0870b23" id="0870b23">心疲举声叫唱。凡所见者皆发问言。我子金</a><a name="0870b24" id="0870b24">色童子今何所在。苦哉今时不见我子。汝诸</a><a name="0870b25" id="0870b25">仁者。愿赐救护愿赐救护。令我于今得见其</a><a name="0870b26" id="0870b26">子。如是悲泣周遍街巷随处而住</a><a name="0870b27" id="0870b27"><p>是时日照商主之妻。以不见其金色童子。最</a><a name="0870b28" id="0870b28">极忧苦所逼切故。周行迷乱高声叫唱。凡所</a><a name="0870b29" id="0870b29">见者而悉礼奉合掌告言。愿速救护愿速救<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140870a.htm'><img src='up.gif' border=0></a>
<a href='T140870c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>