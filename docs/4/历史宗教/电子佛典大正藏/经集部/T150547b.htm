<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0547b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷2)</font> <font face='Arial'>T15, p0547b</h2></font><hr>
<span class='old'>
</a><a name="0547a28" id="0547a28">难限。生远三宝甘在八处。何谓八处。一曰边</a><a name="0547a29" id="0547a29">地。二曰外道。三曰贫匮。四曰下贱。五曰短</span><a name="0547b01" id="0547b01">命。六曰丑陋。七曰人所憎恶。八曰夷人。不解</a><a name="0547b02" id="0547b02">法者其有诽谤。不信不乐大乘之业。归于八</a><a name="0547b03" id="0547b03">恶悔之无及。佛言善哉。诚如所云。所云无</a><a name="0547b04" id="0547b04">异。忆念往古无数劫时。发菩萨意。始学之</a><a name="0547b05" id="0547b05">初出家离欲。得为比丘名曰法乐。好尚杂句</a><a name="0547b06" id="0547b06">严饰之文。不志大乘深妙之化。谓为虚伪</a><a name="0547b07" id="0547b07">非佛正典。乃以四阿含怀来果证以为雅诲。</a><a name="0547b08" id="0547b08">时有大学信大乘者。名智度无极。讲空无慧</a><a name="0547b09" id="0547b09">深奥无际。久修梵行悉共讽诵。敷陈旨要宣</a><a name="0547b10" id="0547b10">布流美四辈洽闻法乐比丘所在坐上闻诵</a><a name="0547b11" id="0547b11">慧品辄诽谤之云非佛教。自共撰合慎勿修</a><a name="0547b12" id="0547b12">行。用因此罪堕大地狱。十八囹圄受殃酷痛</a><a name="0547b13" id="0547b13">弥历年劫。阿难白佛言。如令佛国劫尽烧坏。</a><a name="0547b14" id="0547b14">水灾荡溢痛宁息不。佛言。不得休废。所以者</a><a name="0547b15" id="0547b15">何。若国坏尽徙至他方佛界囹圄。所以者</a><a name="0547b16" id="0547b16">何。斯大尊法三涂所由。去来今佛之父母</a><a name="0547b17" id="0547b17">也。假使诽谤殃衅不朽。佛告阿难。欲知尔</a><a name="0547b18" id="0547b18">时法乐比丘不。答曰不及。佛言。则吾身是。</a><a name="0547b19" id="0547b19">用是之故护身口意勿妄谤讪。已堕恶道</a><a name="0547b20" id="0547b20">考掠剧者悔当何及。佛告阿难。后末世人。</a><a name="0547b21" id="0547b21">睹有学法为佛弟子。聪达智慧演宣大乘散</a><a name="0547b22" id="0547b22">结狐疑。嫉供养者谤谓无智。用憎人故并</a><a name="0547b23" id="0547b23">毁深经云不足宣。假喻言之。如一父母有十</a><a name="0547b24" id="0547b24">余子。兄弟相憎并谤二亲。如是阿难。当来世</a><a name="0547b25" id="0547b25">人。憎嫉同学诽谤正法。其人受罪不可计</a><a name="0547b26" id="0547b26">尽无以尽喻。阿难白佛言。假使自觉则悔</a><a name="0547b27" id="0547b27">过者。当云何乎。佛言。其人殃咎转当微轻。</a><a name="0547b28" id="0547b28">虽后获衅速得解脱。故当自省改变心口。</a><a name="0547b29" id="0547b29">无轻妄语也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150547a.htm'><img src='up.gif' border=0></a>
<a href='T150547c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>