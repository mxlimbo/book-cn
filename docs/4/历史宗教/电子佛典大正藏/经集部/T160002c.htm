<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0002c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷1)</font> 普称品第一 <font face='Arial'>T16, p0002c</h2></font><hr>
<span class='old'>
</a><a name="0002b28" id="0002b28">璎珞所建。复次普照。菩萨复当思惟校计料</a><a name="0002b29" id="0002b29">度无极。行施修戒和颜忍辱。精进寂静不</span><a name="0002c01" id="0002c01">失意止。复以圣明一心定意。深察四谛甘露</a><a name="0002c02" id="0002c02">之道。直至无为无复虚伪。是谓智慧之所璎</a><a name="0002c03" id="0002c03">珞。常当一意纯淑其心。一切所有施而不吝。</a><a name="0002c04" id="0002c04">开化功勋解空脱门。若在行业训导垂诫。广</a><a name="0002c05" id="0002c05">接众生随顺度之。而有殊胜仁和之德。晓了</a><a name="0002c06" id="0002c06">时宜若干品类。宣其慈心不着苦乐。悲哀一</a><a name="0002c07" id="0002c07">切不避剧难。寤彼众生应正法教。施心满世</a><a name="0002c08" id="0002c08">护使成就。璎珞光明靡不照曜。普愍一切使</a><a name="0002c09" id="0002c09">济彼岸。正使有人在隐蔽处。消除其闇永使</a><a name="0002c10" id="0002c10">无余。无畏之力愍育一切逸。除其老病无放</a><a name="0002c11" id="0002c11">行。导师所至靡不从教。所含如海闻施他人。</a><a name="0002c12" id="0002c12">开化尘劳令无妄想。所居之处如华无著。了</a><a name="0002c13" id="0002c13">一切法寂寞清净。其所演教分别因缘。所造</a><a name="0002c14" id="0002c14">德本习而致之。愍世哀苦故训生类。虚空非</a><a name="0002c15" id="0002c15">实亦非真有。解知世法如泡如幻。众生不寤</a><a name="0002c16" id="0002c16">习而不舍。虽处居家能离生难。道眼清净</a><a name="0002c17" id="0002c17">亦如莲华。神德巍巍不可称计。正使世界众</a><a name="0002c18" id="0002c18">生之类。咸共嗟叹莫知其原。是时世尊重告</a><a name="0002c19" id="0002c19">普照。夫坐道行解无去来。若见去来则有想</a><a name="0002c20" id="0002c20">着。分别罪福亦无起灭。斯皆自然空无所有。</a><a name="0002c21" id="0002c21">相住无主而无本末。亦无愿求而可获者。能</a><a name="0002c22" id="0002c22">自校计如此之法。是谓菩萨趣于圣道。复当</a><a name="0002c23" id="0002c23">分别三世之法。解知无二无我无人。及诸境</a><a name="0002c24" id="0002c24">界虚无所有。若见有来。则是报应缘起之</a><a name="0002c25" id="0002c25">法。无起无灭乃应道教。计声有音。音无形</a><a name="0002c26" id="0002c26">像。分别文字斯皆无实。一切明达靡不通畅。</a><a name="0002c27" id="0002c27">菩萨璎珞。真实无虚亦无挂碍。除去阴盖悉</a><a name="0002c28" id="0002c28">无所有。若建所施在在所欲。设不有建斯应</a><a name="0002c29" id="0002c29">施度。心怀谨慎弃众不可。持此心者乃应戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160002b.htm'><img src='up.gif' border=0></a>
<a href='T160003a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>