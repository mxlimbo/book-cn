<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0484c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷5)</font> 离恶语言品第十二 <font face='Arial'>T17, p0484c</h2></font><hr>
<span class='old'>
</a><br><a name="0484b28" id="0484b28">　　是人唯自咎　　　舍宝取瓦砾</a><br><a name="0484b29" id="0484b29">　　若人不了知　　　好发虚妄言</span><br><a name="0484c01" id="0484c01">　　堕于地狱中　　　长时受极苦</a><br><a name="0484c02" id="0484c02">　　真实语非难　　　无智不修习</a><br><a name="0484c03" id="0484c03">　　能庄严行人　　　于善皆成就</a><br><a name="0484c04" id="0484c04">　　真实为上善　　　虚妄为深咎</a><br><a name="0484c05" id="0484c05">　　愚人舍功德　　　而取于过患</a><br><a name="0484c06" id="0484c06">　　诸苦恼种子　　　皆从妄语生</a><br><a name="0484c07" id="0484c07">　　若人能远离　　　获无垢寂静</a><br><a name="0484c08" id="0484c08">　　若发真实言　　　为人所喜见</a><br><a name="0484c09" id="0484c09">　　当知虚妄者　　　常作诸不善</a><br><a name="0484c10" id="0484c10">　　若人语真实　　　心喜如诸天</a><br><a name="0484c11" id="0484c11">　　愚者由妄言　　　常怖未来苦</a><br><a name="0484c12" id="0484c12">　　真实第一善　　　虚妄最极恶</a><br><a name="0484c13" id="0484c13">　　离过求功德　　　人中无过上</a><br><a name="0484c14" id="0484c14">　　常生于胜处　　　受用诸快乐</a><br><a name="0484c15" id="0484c15">　　善求趣菩提　　　皆因真实故</a><br><a name="0484c16" id="0484c16">　　若人不远离　　　增上虚妄言</a><br><a name="0484c17" id="0484c17">　　常生于难处　　　备受诸苦报</a><br><a name="0484c18" id="0484c18">　　真实为胜道　　　虚妄非善因</a><br><a name="0484c19" id="0484c19">　　不从余方来　　　非因他所得</a><br><a name="0484c20" id="0484c20">　　佛说彼真实　　　能离诸苦恼</a><br><a name="0484c21" id="0484c21">　　为最胜明灯　　　除病之良药</a><br><a name="0484c22" id="0484c22">　　如毒与甘露　　　二种皆依舌</a><br><a name="0484c23" id="0484c23">　　毒如彼妄言　　　甘露同真实</a><br><a name="0484c24" id="0484c24">　　住决定真实　　　当取彼甘露</a><br><a name="0484c25" id="0484c25">　　若起虚妄者　　　如愚返求毒</a><br><a name="0484c26" id="0484c26">　　由起虚妄故　　　定为彼所坏</a><br><a name="0484c27" id="0484c27">　　如世饮毒者　　　不久而自丧</a><br><a name="0484c28" id="0484c28">　　于身则非安　　　于他岂能益</a><br><a name="0484c29" id="0484c29">　　自他唯有损　　　何用虚妄说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170484b.htm'><img src='up.gif' border=0></a>
<a href='T170485a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>