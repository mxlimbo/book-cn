<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0794c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷2)</font> 净法品第六 <font face='Arial'>T15, p0794c</h2></font><hr>
<span class='old'>
</a><a name="0794b28" id="0794b28">法此是圣道。如是痴人。则为诽谤过去未来</a><a name="0794b29" id="0794b29">现在诸佛。如是痴人。名恶知识不名善知识。</span><a name="0794c01" id="0794c01">舍利弗。怨虽夺命但失一身。如是痴人不净</a><a name="0794c02" id="0794c02">说法。千万亿劫为诸众生作大衰恼。是人痴</a><a name="0794c03" id="0794c03">冥覆佛菩提本心。贪着还复炽盛相续不断。</a><a name="0794c04" id="0794c04">以贪着故往来五道。无善迳路生死不断。</a><a name="0794c05" id="0794c05">是故舍利弗。不净说法者得罪极多。亦为众</a><a name="0794c06" id="0794c06">生作恶知识。亦谤过去未来今佛。舍利弗。置</a><a name="0794c07" id="0794c07">此阎浮提众生。若人悉夺三千大千世界众</a><a name="0794c08" id="0794c08">生命。不净说法罪多于此。何以故。是人皆</a><a name="0794c09" id="0794c09">破诸佛阿耨多罗三藐三菩提为助魔事。亦使</a><a name="0794c10" id="0794c10">众生于百千万世受诸衰恼。但能作缚不能</a><a name="0794c11" id="0794c11">令解。当知是人于诸众生为恶知识。为是</a><a name="0794c12" id="0794c12">妄语于大众中谤毁诸佛。以是因缘堕大地</a><a name="0794c13" id="0794c13">狱。教多众生以邪见事。是故名为恶邪见者。</a><a name="0794c14" id="0794c14">舍利弗。我见人见众生见者多堕邪见。断灭</a><a name="0794c15" id="0794c15">见者多疾得道。何以故。是易舍故。是故当知。</a><a name="0794c16" id="0794c16">是人宁自以利刀割舌。不应众中不净说法</a><a name="0794c17" id="0794c17"><p><b>　　<A NAME="n427"></A>佛藏经往古品第七</b></a><a name="0794c18" id="0794c18"><p>佛告舍利弗过去久远无量无边不可思议阿</a><a name="0794c19" id="0794c19">僧祇劫。尔时有佛号大庄严如来应正遍知</a><a name="0794c20" id="0794c20">明行足善逝世间解无上士调御丈夫天人师</a><a name="0794c21" id="0794c21">佛世尊。其佛寿命六十八百万亿岁。有六十</a><a name="0794c22" id="0794c22">八百万亿大弟子众。其佛灭后舍利流布。如</a><a name="0794c23" id="0794c23">我灭后无有异也。正法住世亦五百岁。如我</a><a name="0794c24" id="0794c24">灭后无有异也。其佛灭后大弟子众。于中一</a><a name="0794c25" id="0794c25">日有百比丘入涅槃者。二百三百四百五百</a><a name="0794c26" id="0794c26">入涅槃者。一日之中或有十万亿比丘入涅</a><a name="0794c27" id="0794c27">槃者。如是展转。其佛所有多知多识大神通</a><a name="0794c28" id="0794c28">众。三月之中皆入涅槃。舍利弗。大庄严佛正</a><a name="0794c29" id="0794c29">法流布。多诸天人所共供养。舍利弗。大庄严<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150794b.htm'><img src='up.gif' border=0></a>
<a href='T150795a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>