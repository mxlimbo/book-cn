<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0614b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷10)</font> <font face='Arial'>T15, p0614b</h2></font><hr>
<span class='old'>
</a><a name="0614a28" id="0614a28">一念三世相应智慧。所有若知若见若得若</a><a name="0614a29" id="0614a29">证应当了知。彼一切悉知悉见悉得悉证悉</span><a name="0614b01" id="0614b01">皆了达。彼法云何。所谓无明缘行。行缘识。识</a><a name="0614b02" id="0614b02">缘名色。名色缘六入。六入缘触触缘受。受缘</a><a name="0614b03" id="0614b03">爱。爱缘取。取缘有。有缘生。生缘老死忧悲苦</a><a name="0614b04" id="0614b04">恼。如是十二因缘。应知应见应得应证应当</a><a name="0614b05" id="0614b05">觉了。如是无明灭故行灭。行灭故识灭。识灭</a><a name="0614b06" id="0614b06">故名色灭。名色灭故六入灭。六入灭故触灭。</a><a name="0614b07" id="0614b07">触灭故受灭。受灭故爱灭。爱灭故取灭。取灭</a><a name="0614b08" id="0614b08">故有灭。有灭故生灭。生灭故老死灭。忧悲苦</a><a name="0614b09" id="0614b09">恼一切皆灭。如实知见如实得证如实觉了。</a><a name="0614b10" id="0614b10">于四圣谛亦如实了知。是名漏尽通。尔时世</a><a name="0614b11" id="0614b11">尊。而说偈言</a><a name="0614b12" id="0614b12"><p class='lg'>　　菩萨已显示　　　神通之次第</a><br><a name="0614b13" id="0614b13">　　安住三昧中　　　悉能随意到</a><br><a name="0614b14" id="0614b14">　　善修其耳根　　　得难思天耳</a><br><a name="0614b15" id="0614b15">　　其耳能得闻　　　导师所说法</a><br><a name="0614b16" id="0614b16">　　能知众生心　　　有欲及离欲</a><br><a name="0614b17" id="0614b17">　　有嗔及无嗔　　　有痴及无痴</a><br><a name="0614b18" id="0614b18">　　了知宿世事　　　本昔所居处</a><br><a name="0614b19" id="0614b19">　　于其千亿劫　　　智藏能照达</a><br><a name="0614b20" id="0614b20">　　善修于眼根　　　得难思天眼</a><br><a name="0614b21" id="0614b21">　　以眼见众生　　　死此生于彼</a><br><a name="0614b22" id="0614b22">　　一念能悉知　　　一切众生念</a><br><a name="0614b23" id="0614b23">　　如是悉了知　　　彼智不思议　</p></a><a name="0614b24" id="0614b24"><p>童子。云何口戒。菩萨摩诃萨若成就口戒。</a><a name="0614b25" id="0614b25">则得佛六十种无碍清净美妙音声不可思</a><a name="0614b26" id="0614b26">议。是名口戒</a><a name="0614b27" id="0614b27"><p>复次童子。若具足口戒菩萨摩诃萨。有所言</a><a name="0614b28" id="0614b28">说人皆信受。是名口戒</a><a name="0614b29" id="0614b29"><p>复次童子。具足口戒菩萨摩诃萨。得三十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150614a.htm'><img src='up.gif' border=0></a>
<a href='T150614c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>