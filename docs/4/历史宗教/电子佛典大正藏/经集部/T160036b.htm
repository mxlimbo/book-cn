<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0036b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷4)</font> 音响品第九 <font face='Arial'>T16, p0036b</h2></font><hr>
<span class='old'>
</a><a name="0036a28" id="0036a28">通。是等善男子善女人。为在何地为供养诸</a><a name="0036a29" id="0036a29">佛几时。佛言。是善男子善女人。奉持修习</span><a name="0036b01" id="0036b01">定眼识通定耳识通。已供养过去恒沙诸佛。</a><a name="0036b02" id="0036b02">已得总持不退转行。诸根已具相好成就。父</a><a name="0036b03" id="0036b03">母端正种姓成就。复有菩萨虽得供养诸佛</a><a name="0036b04" id="0036b04">世尊。从一佛国至一佛国。承事礼敬诸佛世</a><a name="0036b05" id="0036b05">尊。然未得眼识通耳识通。或有菩萨摩诃萨。</a><a name="0036b06" id="0036b06">虽得眼通未能具足众行之本。以神足力游</a><a name="0036b07" id="0036b07">至十方无量世界。承事供养诸佛世尊。或有</a><a name="0036b08" id="0036b08">菩萨摩诃萨。虽得眼通耳通未得定识者。不</a><a name="0036b09" id="0036b09">能悉知众生所念。不能净佛国土教化众生。</a><a name="0036b10" id="0036b10">或有菩萨摩诃萨。六通清彻内外无碍。不能</a><a name="0036b11" id="0036b11">具足四法门行。或有菩萨在一佛刹。周旋教</a><a name="0036b12" id="0036b12">化无所染着。未能备悉众生根原。或有菩萨</a><a name="0036b13" id="0036b13">自净其刹。无淫怒痴众生生其国土。虽生其</a><a name="0036b14" id="0036b14">国不尽苦本。或有菩萨发弘誓心。若我后生</a><a name="0036b15" id="0036b15">已刹土生者。使我国人无三乘之名。此菩萨</a><a name="0036b16" id="0036b16">等不得定眼识通定耳识通。复有菩萨发弘</a><a name="0036b17" id="0036b17">誓心。我本誓愿求无上正真道。使我国人尽</a><a name="0036b18" id="0036b18">同一行。国土清净同一形像。如彼所愿已</a><a name="0036b19" id="0036b19">得不疑。如此等菩萨犹未得定眼识通定耳</a><a name="0036b20" id="0036b20">识通。复有菩萨发大弘誓心。如我后成佛时。</a><a name="0036b21" id="0036b21">诸有众生在我国者。一日成道尽取灭度。如</a><a name="0036b22" id="0036b22">此等菩萨摩诃萨。犹未得定眼识通定耳识</a><a name="0036b23" id="0036b23">通。复有菩萨发弘誓心。若我后作佛时。使我</a><a name="0036b24" id="0036b24">国土一切众生同日成佛。如此等菩萨便得</a><a name="0036b25" id="0036b25">定眼识通定耳识通。尔时解释菩萨白佛言。</a><a name="0036b26" id="0036b26">世尊。颇有菩萨摩诃萨发弘誓心。若我成佛</a><a name="0036b27" id="0036b27">时一切众生皆得一时成佛不乎。佛言有。过</a><a name="0036b28" id="0036b28">去无数阿僧祇劫有佛。名号住无住如来至</a><a name="0036b29" id="0036b29">真等正觉明行成为善逝世间解无上士道法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160036a.htm'><img src='up.gif' border=0></a>
<a href='T160036c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>