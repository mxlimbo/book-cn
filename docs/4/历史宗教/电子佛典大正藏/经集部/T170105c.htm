<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0105c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷18)</font> 畜生品第五之一 <font face='Arial'>T17, p0105c</h2></font><hr>
<span class='old'>
</a><a name="0105b28" id="0105b28">所烧</a><a name="0105b29" id="0105b29"><p>复次比丘。观龙世间。以何业故。生于彼处。以</span><a name="0105c01" id="0105c01">何缘故。不为热沙之所烧害。即以闻慧。知</a><a name="0105c02" id="0105c02">此众生。于前世时。受诸外道世间邪戒。行于</a><a name="0105c03" id="0105c03">布施而不清净。如上所说。七种不净。以嗔恚</a><a name="0105c04" id="0105c04">心。愿生龙中。是人身坏命终之后。堕戏乐</a><a name="0105c05" id="0105c05">城。受龙王身。生彼城已。嗔恚心薄。忆念福</a><a name="0105c06" id="0105c06">德。随顺法行。如是龙王。其身不受热沙之</a><a name="0105c07" id="0105c07">苦</a><a name="0105c08" id="0105c08"><p>复次比丘。知业果报。观龙世间。以何业故。法</a><a name="0105c09" id="0105c09">行龙王生戏乐城。戏乐城者。为何等相。即以</a><a name="0105c10" id="0105c10">闻慧。观法行龙王所住之城。七宝城郭。七宝</a><a name="0105c11" id="0105c11">色光。诸池水中。优波罗花。众花具足。酥陀</a><a name="0105c12" id="0105c12">味食。常受快乐。香鬘璎珞。末香涂香。庄严</a><a name="0105c13" id="0105c13">其身。神通忆念。随意皆得。然其顶上。有龙</a><a name="0105c14" id="0105c14">蛇头。于其城中。有诸法行龙王。其名曰七</a><a name="0105c15" id="0105c15">头龙王。象面龙王。婆修吉龙王。得叉迦龙</a><a name="0105c16" id="0105c16">王。跋陀罗龙王(魏言贤龙)。卢醯多龙王(魏言赤龙)。钵摩梯</a><a name="0105c17" id="0105c17">龙王。云鬘龙王。阿跋多龙王。一切道龙王。</a><a name="0105c18" id="0105c18">钵婆呵龙王(魏言忍龙)。如是等福德诸龙。随顺法</a><a name="0105c19" id="0105c19">行。以善心故。依时降雨。令诸世间五谷成</a><a name="0105c20" id="0105c20">熟。丰乐安隐不降灾雹。信佛法僧。随顺法</a><a name="0105c21" id="0105c21">行。护佛舍利。如是龙王。无热沙苦。受第一</a><a name="0105c22" id="0105c22">乐。于四天下。降澍甘雨。谓阎浮提。瞿陀尼。</a><a name="0105c23" id="0105c23">弗婆提。郁单越。若人顺法。孝养父母。供养</a><a name="0105c24" id="0105c24">沙门及婆罗门。修行正法。令法行龙王增长</a><a name="0105c25" id="0105c25">大力。以法胜故。降微细雨。五谷熟成。色香</a><a name="0105c26" id="0105c26">味具。无诸灾害。果实繁茂。众花妙色。日月</a><a name="0105c27" id="0105c27">晶光。威德明净。福德龙王。不放毒风。阎浮</a><a name="0105c28" id="0105c28">提人。有四因缘。则多丧命。何等为四。一者</a><a name="0105c29" id="0105c29">饥俭。二者刀兵。三者毒风。四者恶雨。若诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170105b.htm'><img src='up.gif' border=0></a>
<a href='T170106a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>