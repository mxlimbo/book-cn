<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0285b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷1)</font> <font face='Arial'>T16, p0285b</h2></font><hr>
<span class='old'>
</a><a name="0285a28" id="0285a28"><p>尔时止盖菩萨白佛言。世尊。我今欲往索诃</a><a name="0285a29" id="0285a29">世界。礼拜释迦牟尼如来应正等觉。承事供</span><a name="0285b01" id="0285b01">养尊重赞叹。愿见听许。尔时世尊告止盖菩</a><a name="0285b02" id="0285b02">萨言。善男子。汝欲往彼今正是时。其诸菩萨</a><a name="0285b03" id="0285b03">又白佛言。世尊。我亦欲往索诃世界。礼拜亲</a><a name="0285b04" id="0285b04">觐恭敬供养释迦牟尼佛</a><a name="0285b05" id="0285b05"><p>尔时世尊告彼诸菩萨言。善男子。汝若欲往</a><a name="0285b06" id="0285b06">今正是时。汝等于彼国土。莫生轻贱放逸之</a><a name="0285b07" id="0285b07">心。所以者何。彼国有情多诸贪欲嗔恚愚痴。</a><a name="0285b08" id="0285b08">不敬沙门婆罗门造作非法粗恶犷悷矫诈</a><a name="0285b09" id="0285b09">轻险。贡高我慢爱着悭吝嫉妒懈怠。毁破禁</a><a name="0285b10" id="0285b10">戒行诸不善。无量烦恼之所系缚。而彼如来</a><a name="0285b11" id="0285b11">能于恶世教化有情。彼诸菩萨白其佛言。世</a><a name="0285b12" id="0285b12">尊。释迦牟尼如来。甚为希有能为难事</a><a name="0285b13" id="0285b13"><p>佛告诸菩萨。如是如是。如汝所说。于恶世</a><a name="0285b14" id="0285b14">中若诸有情。一弹指顷能生净信。或持禁戒</a><a name="0285b15" id="0285b15">或离悭贪或起大悲。发阿耨多罗三藐三菩</a><a name="0285b16" id="0285b16">提心。过于清净国土百千劫行</a><a name="0285b17" id="0285b17"><p>尔时止盖菩萨及诸菩萨。承佛教已顶礼佛</a><a name="0285b18" id="0285b18">足。彼本住处将欲往诣索诃世界。为欲供养</a><a name="0285b19" id="0285b19">释迦牟尼佛故。即以种种神通变化。示现宝</a><a name="0285b20" id="0285b20">树花树果树劫波树等。皆以真金琉璃颇胝</a><a name="0285b21" id="0285b21">迦宝而严饰之。高广微妙枝条扶疏。或复示</a><a name="0285b22" id="0285b22">现种种衣服严身之具。妙香宝盖诸天音乐如</a><a name="0285b23" id="0285b23">云而下。现如是等无量变化。谓众菩萨言。</a><a name="0285b24" id="0285b24">诸仁者。彼索诃世界多诸苦恼。汝等各现神</a><a name="0285b25" id="0285b25">变。令彼有情获最胜乐。时诸菩萨皆曰唯然</a><a name="0285b26" id="0285b26"><p>尔时止盖菩萨及诸菩萨。身出种种清净光</a><a name="0285b27" id="0285b27">明。其光遍满三千大千世界。其中所有地狱</a><a name="0285b28" id="0285b28">傍生琰魔鬼界蒙光触身。皆得离苦悉获安</a><a name="0285b29" id="0285b29">乐。慈心相向远离贪嗔。如父母想。又于世界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160285a.htm'><img src='up.gif' border=0></a>
<a href='T160285c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>