<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0622 佛说自誓三昧经 0344c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 622 佛说自誓三昧经</font> <font face='Arial'>(卷1)</font> <font face='Arial'>T15, p0344c</h2></font><hr>
<span class='old'>
</a><br><a name="0344b28" id="0344b28">　　法桥度一切　　　愿礼三界尊　</p></a><a name="0344b29" id="0344b29"><p>于是圣师。告贤儒曰诸佛法笑有三因缘。何</span><a name="0344c01" id="0344c01">谓为三。萨云若智深远微妙。明畅三世达众</a><a name="0344c02" id="0344c02">生原三乘趣向各有本行根信具足。或有菩</a><a name="0344c03" id="0344c03">萨志存弘誓。被大德铠为众重任。断所趣向</a><a name="0344c04" id="0344c04">为世桥梁。专推六度不舍一切。道住渐着勇</a><a name="0344c05" id="0344c05">猛精进。布施无相戒忍护行。禅定不乱慧智</a><a name="0344c06" id="0344c06">清明向不退转。是等贤儒。佛眼悉见一一</a><a name="0344c07" id="0344c07">受决。非但一佛授其人决。十方现在诸佛皆</a><a name="0344c08" id="0344c08">授其决。是一因缘。复次贤儒。若有菩萨向阿</a><a name="0344c09" id="0344c09">惟颜。积殖德本具足圣慧。供养恒沙无量诸</a><a name="0344c10" id="0344c10">佛一一受决。决决相明明净佛土。等润众生</a><a name="0344c11" id="0344c11">普同一行。招来诸佛贤圣大仁。于四駃流为</a><a name="0344c12" id="0344c12">大法船。竭六欲海枯十二门。入五道净五眼</a><a name="0344c13" id="0344c13">凝神玄寂。处兜术宫集诸菩萨达士正士。净</a><a name="0344c14" id="0344c14">三界行讲不退轮。十方现在诸佛于四部众</a><a name="0344c15" id="0344c15">皆共赞叹。如此菩萨称扬其德言。当降神作</a><a name="0344c16" id="0344c16">佛不久。十方众生普得解脱。是二因缘。复</a><a name="0344c17" id="0344c17">次贤儒。若有菩萨于兜术宫毕彼天寿。当下</a><a name="0344c18" id="0344c18">降神便入究竟广现三昧。净居诸天普观三千</a><a name="0344c19" id="0344c19">大千之刹。国邑宽大众生濡和。刹利梵志长</a><a name="0344c20" id="0344c20">者居士。何城何邑百亿之中。有道有德清净</a><a name="0344c21" id="0344c21">淳淑仁和慈惠。转轮圣王正处天竺。议集降</a><a name="0344c22" id="0344c22">神诸天翼从。现居宫中侍女宿卫。现学尽俗</a><a name="0344c23" id="0344c23">观四非常。净居天子劝进出家。入山研精坐</a><a name="0344c24" id="0344c24">贝多树。去发自誓作比丘像。修先佛法以法</a><a name="0344c25" id="0344c25">为师。净居为证。一夜三达降魔官属。具足佛</a><a name="0344c26" id="0344c26">事。灵瑞之树普出。恒沙诸佛世界一一如来。</a><a name="0344c27" id="0344c27">于其刹土八部众中。赞叹座树菩萨功德。如</a><a name="0344c28" id="0344c28">此各各遣其土菩萨。往赠华致敬赞扬大乘。</a><a name="0344c29" id="0344c29">如此贤儒。十方现在诸佛皆共知之。善庆众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150344b.htm'><img src='up.gif' border=0></a>
<a href='T150345a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>