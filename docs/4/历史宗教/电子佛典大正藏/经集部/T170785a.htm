<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0814 佛说象腋经 0785a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 814 佛说象腋经</font> <font face='Arial'>(卷1)</font> <font face='Arial'>T17, p0785a</h2></font><hr>
<span class='old'>
</a><a name="0784c28" id="0784c28">解脱已。俱共同声说如是言。世尊。我今始于</a><a name="0784c29" id="0784c29">六师出家。从今日往。佛非我尊。亦非念法。又</span><a name="0785a01" id="0785a01">非念僧。世尊。我从今日说于无作。说无因缘。</a><a name="0785a02" id="0785a02">说无有业。说无调伏。尔时众中若干众生各</a><a name="0785a03" id="0785a03">作是言。是诸比丘。或舍佛戒受外道服。所说</a><a name="0785a04" id="0785a04">颠倒。尔时大德舍利弗。觉知众心。语诸比丘</a><a name="0785a05" id="0785a05">言。大德何缘说如是语耶。我今始于六师出</a><a name="0785a06" id="0785a06">家。诸比丘言。大德舍利弗。从今已往六师诸</a><a name="0785a07" id="0785a07">师等同一相。无增无减。大德舍利弗。我等今</a><a name="0785a08" id="0785a08">知诸师不异。于出家中无所分别故言出家。</a><a name="0785a09" id="0785a09">舍利弗言。大德何缘。说言从今佛非我尊。诸</a><a name="0785a10" id="0785a10">比丘言。大德舍利弗。我从今往自然明了炽</a><a name="0785a11" id="0785a11">然明炽。不假余明我自归依。非余归依自归</a><a name="0785a12" id="0785a12">自尊。是故说言。佛非我尊。何以故。我不离佛</a><a name="0785a13" id="0785a13">佛不离我。舍利弗言。大德何缘说如是言。不</a><a name="0785a14" id="0785a14">念于法不念于僧。诸比丘言。大德舍利弗。我</a><a name="0785a15" id="0785a15">从今日无法可得若念若摄。是故我言。从今</a><a name="0785a16" id="0785a16">日往不念于僧。舍利弗言。大德何言。我从</a><a name="0785a17" id="0785a17">今往说于无作。诸比丘言。大德舍利弗。我从</a><a name="0785a18" id="0785a18">今往知于一切诸法无作。是中非作非不作。</a><a name="0785a19" id="0785a19">以是故言。我从今日说于无作。舍利弗言。大</a><a name="0785a20" id="0785a20">德何缘说言。从今说无因缘。诸比丘言。大</a><a name="0785a21" id="0785a21">德舍利弗。我从今日一切有道生因缘尽。是</a><a name="0785a22" id="0785a22">中无因。是故说言我从今说无因无缘。舍利</a><a name="0785a23" id="0785a23">弗言。大德。何故说言。我从今往说无有业。诸</a><a name="0785a24" id="0785a24">比丘言。大德舍利弗。我从今往知一切法究</a><a name="0785a25" id="0785a25">竟涅槃。是中无有调伏无非调伏。以是故言。</a><a name="0785a26" id="0785a26">我说无业。是增上慢诸比丘等。说是法时。有</a><a name="0785a27" id="0785a27">三千六百比丘悉断诸漏心得解脱。尔时世</a><a name="0785a28" id="0785a28">尊赞诸比丘。善哉善哉。是实希望中无法可</a><a name="0785a29" id="0785a29">得。尔时文殊师利童子白佛言。世尊。所言得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170784c.htm'><img src='up.gif' border=0></a>
<a href='T170785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>