<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0545b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 文殊师利问疾品第五 <font face='Arial'>T14, p0545b</h2></font><hr>
<span class='old'>
</a><a name="0545a28" id="0545a28">悲。即应舍离。所以者何。菩萨断除客尘烦</a><a name="0545a29" id="0545a29">恼而起大悲。爱见悲者则于生死有疲厌</span><a name="0545b01" id="0545b01">心。若能离此无有疲厌。在在所生不为爱</a><a name="0545b02" id="0545b02">见之所覆也。所生无缚能为众生说法解</a><a name="0545b03" id="0545b03">缚。如佛所说。若自有缚能解彼缚无有是</a><a name="0545b04" id="0545b04">处。若自无缚。能解彼缚斯有是处。是故菩</a><a name="0545b05" id="0545b05">萨不应起缚。何谓缚何谓解。贪着禅味</a><a name="0545b06" id="0545b06">是菩萨缚。以方便生是菩萨解。又无方便</a><a name="0545b07" id="0545b07">慧缚。有方便慧解。无慧方便缚。有慧方便</a><a name="0545b08" id="0545b08">解。何谓无方便慧缚。谓菩萨以爱见心。庄</a><a name="0545b09" id="0545b09">严佛土成就众生。于空无相无作法中而</a><a name="0545b10" id="0545b10">自调伏。是名无方便慧缚。何谓有方便慧</a><a name="0545b11" id="0545b11">解。谓不以爱见心庄严佛土成就众生。</a><a name="0545b12" id="0545b12">于空无相无作法中。以自调伏而不疲厌。是</a><a name="0545b13" id="0545b13">名有方便慧解。何谓无慧方便缚。谓菩萨</a><a name="0545b14" id="0545b14">住贪欲嗔恚邪见等诸烦恼。而植众德本。</a><a name="0545b15" id="0545b15">是名无慧方便缚。何谓有慧方便解。谓离</a><a name="0545b16" id="0545b16">诸贪欲嗔恚邪见等诸烦恼。而植众德本。回</a><a name="0545b17" id="0545b17">向阿耨多罗三藐三菩提。是名有慧方便解。</a><a name="0545b18" id="0545b18">文殊师利。彼有疾菩萨应如是观诸法。又</a><a name="0545b19" id="0545b19">复观身无常苦空非我。是名为慧。虽身有</a><a name="0545b20" id="0545b20">疾常在生死。饶益一切而不厌倦。是名方</a><a name="0545b21" id="0545b21">便。又复观身身不离病病不离身。是病是</a><a name="0545b22" id="0545b22">身非新非故。是名为慧。设身有疾而不永</a><a name="0545b23" id="0545b23">灭。是名方便。文殊师利。有疾菩萨应如是</a><a name="0545b24" id="0545b24">调伏其心不住其中。亦复不住不调伏心。</a><a name="0545b25" id="0545b25">所以者何。若住不调伏心是愚人法。若住调</a><a name="0545b26" id="0545b26">伏心是声闻法。是故菩萨不当住于调伏</a><a name="0545b27" id="0545b27">不调伏心。离此二法是菩萨行。在于生死</a><a name="0545b28" id="0545b28">不为污行。住于涅槃不永灭度。是菩萨行。</a><a name="0545b29" id="0545b29">非凡夫行非贤圣行。是菩萨行。非垢行非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140545a.htm'><img src='up.gif' border=0></a>
<a href='T140545c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>