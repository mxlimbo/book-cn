<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0111a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷13)</font> 净居天品第三十八 <font face='Arial'>T16, p0111a</h2></font><hr>
<span class='old'>
</a><a name="0110c28" id="0110c28">子白佛言。世尊。但如来至真等正觉。过去</a><a name="0110c29" id="0110c29">未来现在无生。一切诸法尽无生耶。佛告</span><a name="0111a01" id="0111a01">天子。一切诸法皆悉无生。亦不见生亦不见</a><a name="0111a02" id="0111a02">无生。天子白佛。我人寿命众生根本至六度</a><a name="0111a03" id="0111a03">无极。为有生耶为无生乎。佛告天子。起不</a><a name="0111a04" id="0111a04">见起亦不见不起。诸法不可得而自成就。故</a><a name="0111a05" id="0111a05">曰无生。三世诸佛。无欲无污亦不有生。亦</a><a name="0111a06" id="0111a06">不无生故无所起。三昧正受亦复如是。说无</a><a name="0111a07" id="0111a07">所说故无言教。天子白佛。四依四道为有生</a><a name="0111a08" id="0111a08">耶为无生乎。佛告天子。四依四道本无所生。</a><a name="0111a09" id="0111a09">况今有生当来亦不生。尔时天子白佛言。世</a><a name="0111a10" id="0111a10">尊。净地性地薄地本无地无淫怒痴地。为有</a><a name="0111a11" id="0111a11">生耶为无生乎。佛告天子。有受有取乃至一</a><a name="0111a12" id="0111a12">切诸法。色痛想行识痴爱更乐乃至生老病</a><a name="0111a13" id="0111a13">死。从须陀洹乃至无上道。亦不有生亦不无</a><a name="0111a14" id="0111a14">生。尔时天子白佛言。世尊。云何有生云何</a><a name="0111a15" id="0111a15">无生。佛告天子。得如意度无极者。是故不</a><a name="0111a16" id="0111a16">见有生不见无生。天子白佛。云何如意度无</a><a name="0111a17" id="0111a17">极。亦不有生亦不无生。佛告天子。从此岸</a><a name="0111a18" id="0111a18">至彼岸。不见众生有生者有灭者。亦不见巢</a><a name="0111a19" id="0111a19">窟处所。是故亦不见生亦不见无生。天子白</a><a name="0111a20" id="0111a20">佛。一切诸法及如来身。为在有生为在无生。</a><a name="0111a21" id="0111a21">佛告天子。亦在有生亦在无生。亦不见有生</a><a name="0111a22" id="0111a22">亦不见无生。是故三耶三佛亦不在有生亦</a><a name="0111a23" id="0111a23">不在无生。佛告天子。若善男子善女人。得</a><a name="0111a24" id="0111a24">此通慧定意观了诸法。不在有生不在无生。</a><a name="0111a25" id="0111a25">如来经法亦复如是。不在有生不在无生。何</a><a name="0111a26" id="0111a26">以故。诸法无著无缚亦无解脱。是故降伏四</a><a name="0111a27" id="0111a27">魔。佛复告天子。若有善男子善女人成就智</a><a name="0111a28" id="0111a28">者。则能具足一切诸法。复当修于十法。云</a><a name="0111a29" id="0111a29">何为十。一者亲近善知识求为朋友。二者行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160110c.htm'><img src='up.gif' border=0></a>
<a href='T160111b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>