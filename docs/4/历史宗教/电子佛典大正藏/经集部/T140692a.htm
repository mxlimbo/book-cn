<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0485 无所有菩萨经 0692a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 485 无所有菩萨经</font> <font face='Arial'>(卷4)</font> <font face='Arial'>T14, p0692a</h2></font><hr>
<span class='old'>
</a><a name="0691c28" id="0691c28">体性。汝等不应起常有想。汝等可舍女人身</a><a name="0691c29" id="0691c29">想。应当愿求丈<span class='corr'>夫</span>之身。无等等身诸佛之身。</span><a name="0692a01" id="0692a01">汝等可发阿耨多罗三藐三菩提心受丈夫</a><a name="0692a02" id="0692a02">身。彼诸女人闻是声已。于刹那时心住寂静。</a><a name="0692a03" id="0692a03">见如来像具三十二大人之相。彼等见已皆</a><a name="0692a04" id="0692a04">作是言。愿我当得如是妙身。无有染着无染</a><a name="0692a05" id="0692a05">着处。如此佛身寂静无恼。彼诸女人说是语</a><a name="0692a06" id="0692a06">时。彼诸女人悉转女身得丈夫身。唯除往昔</a><a name="0692a07" id="0692a07">发愿供养是无所有菩萨等者。乃至道场。然</a><a name="0692a08" id="0692a08">后我当转于女身。以如是故不转女身。所</a><a name="0692a09" id="0692a09">有转身得男身者端正可喜。世间天人皆悉</a><a name="0692a10" id="0692a10">爱敬</a><a name="0692a11" id="0692a11"><p>尔时佛像忽然不现。唯见世尊释迦牟尼。尔</a><a name="0692a12" id="0692a12">时诸女得男身者。而白佛言。希有世尊。甚奇</a><a name="0692a13" id="0692a13">甚特。乃有如是幻化戏者昔未曾闻。诸凡夫</a><a name="0692a14" id="0692a14">等心意迷惑。未曾安定如压油轮。彼不能住</a><a name="0692a15" id="0692a15">近善知识。世尊。若有亲近于善知识供养承</a><a name="0692a16" id="0692a16">事。以善知识威神力故。我于今者转离女身</a><a name="0692a17" id="0692a17">得五神通。世尊。我今忆念往昔多千佛所。与</a><a name="0692a18" id="0692a18">善知识同种善根自舍身命。为令我等生诸</a><a name="0692a19" id="0692a19">善根。复示彼等诸佛世尊。为说在家诸过患</a><a name="0692a20" id="0692a20">事。方便赞叹出家功德。诸胜妙事。我等已经</a><a name="0692a21" id="0692a21">尔许多时近善知识。从尔已来未曾复生诸</a><a name="0692a22" id="0692a22">恶趣中。我于过去未逢教师教示我故。恒常</a><a name="0692a23" id="0692a23">流转人天驰逐受诸苦恼。世尊。我今假使能</a><a name="0692a24" id="0692a24">以恒河沙等诸世界中用满七宝。或已自身</a><a name="0692a25" id="0692a25">具足满已施善知识。虽作是事犹不能报善</a><a name="0692a26" id="0692a26">知识恩。所以者何。由是神力而令我等。当</a><a name="0692a27" id="0692a27">于世间而得作佛。开现成就我等佛刹。皆因</a><a name="0692a28" id="0692a28">此等善知识故。教示我等诣诸佛所种诸善</a><a name="0692a29" id="0692a29">根。教行种种疾利方便。教我等入深法行中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140691c.htm'><img src='up.gif' border=0></a>
<a href='T140692b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>