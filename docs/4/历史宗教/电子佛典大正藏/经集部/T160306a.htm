<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0306a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷5)</font> <font face='Arial'>T16, p0306a</h2></font><hr>
<span class='old'>
</a><a name="0305c28" id="0305c28">之处。其香普遍彼彼地方。菩萨如是游行一</a><a name="0305c29" id="0305c29">切人间地方。戒香遍满彼游行处。云何菩萨</span><a name="0306a01" id="0306a01">常得清净。善男子如地方所生莲花处。即为</a><a name="0306a02" id="0306a02">一切世间聚落诸婆罗门刹帝利等。悉皆以</a><a name="0306a03" id="0306a03">彼为清净处。菩萨如是所生之处寂静清净</a><a name="0306a04" id="0306a04">故。常为诸佛护持忆念。及诸菩萨之所称叹。</a><a name="0306a05" id="0306a05">又为天龙药叉健达缚阿素洛紧捺洛莫呼洛</a><a name="0306a06" id="0306a06">伽人非人等皆往趣之。云何菩萨面门微笑。</a><a name="0306a07" id="0306a07">善男子。譬如莲花周遍开敷。一切有情若有</a><a name="0306a08" id="0306a08">见者心皆悦乐。菩萨如是于一切时。和颜微</a><a name="0306a09" id="0306a09">笑。离于颦蹙诸根清净。何菩萨得不粗犷。</a><a name="0306a10" id="0306a10">善男子。譬如莲花。其性柔软而不粗犷。菩</a><a name="0306a11" id="0306a11">萨如是性恒柔软。语无粗犷又无矫诈。云何</a><a name="0306a12" id="0306a12">菩萨能现吉祥。善男子。譬如有人若觉若梦。</a><a name="0306a13" id="0306a13">乃至于一牟呼栗多。若见莲花以为吉祥瑞应</a><a name="0306a14" id="0306a14">之相称扬赞叹。菩萨如是于一切时。若有见</a><a name="0306a15" id="0306a15">者为善吉祥。称扬赞叹为大利益。乃至能得</a><a name="0306a16" id="0306a16">一切智故。云何菩萨开发觉悟。善男子。譬如</a><a name="0306a17" id="0306a17">莲花敷荣之时名为开发。菩萨如是若得般</a><a name="0306a18" id="0306a18">若菩提分花开敷之时说名觉悟。云何菩萨</a><a name="0306a19" id="0306a19">成熟觉悟。善男子。譬如莲花成熟之时。若有</a><a name="0306a20" id="0306a20">见者能令眼根增上悦乐。若有嗅者能令鼻</a><a name="0306a21" id="0306a21">根增上悦乐。若有触者能令身根增上悦乐。</a><a name="0306a22" id="0306a22">若欢喜者能令意根增上悦乐。菩萨如是若</a><a name="0306a23" id="0306a23">得般若光明成就。能令见者眼根清净。能令</a><a name="0306a24" id="0306a24">闻者耳根清净。能令触时及供养者身根清</a><a name="0306a25" id="0306a25">净。能令称扬赞叹功德思惟之者意根清净。</a><a name="0306a26" id="0306a26">云何菩萨为他摄取。善男子。譬如莲花开敷</a><a name="0306a27" id="0306a27">之时。能令一切人及非人之所摄取。菩萨如</a><a name="0306a28" id="0306a28">是所生之处。为一切佛及诸菩萨释梵护世</a><a name="0306a29" id="0306a29">之所摄取。善男子。菩萨成就此十种法得如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160305c.htm'><img src='up.gif' border=0></a>
<a href='T160306b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>