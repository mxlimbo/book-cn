<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0546 佛说金耀童子经 0851c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 546 佛说金耀童子经</font> <font face='Arial'>(卷1)</font> <font face='Arial'>T14, p0851c</h2></font><hr>
<span class='old'>
</a><br><a name="0851b28" id="0851b28">　　抖擞死魔军　　　如象离系缚</a><br><a name="0851b29" id="0851b29">　　若入此法中　　　志心行不退</span><br><a name="0851c01" id="0851c01">　　所以断轮回　　　诸苦悉皆尽　</p></a><a name="0851c02" id="0851c02"><p>尔时光明遍照三千大千世界救度有情。如</a><a name="0851c03" id="0851c03">是光明却还佛身随世尊后。尔时世尊欲得</a><a name="0851c04" id="0851c04">受记过去业。所放光明于其佛身后入。欲</a><a name="0851c05" id="0851c05">得受记未来业。其光于佛面前而入。欲得</a><a name="0851c06" id="0851c06">受记生地狱者。其光从佛足下而入。欲得</a><a name="0851c07" id="0851c07">受记生畜生者。其光从佛足跟而入。欲得</a><a name="0851c08" id="0851c08">受记生饿鬼者。其光从佛脚足大母指而入。</a><a name="0851c09" id="0851c09">欲得受记生人中者。其光从佛膝下而入。欲</a><a name="0851c10" id="0851c10">得受记力轮王者。其光从佛左手掌而入。</a><a name="0851c11" id="0851c11">欲得受记转轮王者。其光从佛右手掌而入。</a><a name="0851c12" id="0851c12">欲得受记生天者。其光从佛脐间而入。欲</a><a name="0851c13" id="0851c13">得受记声闻菩提者。其光从佛胸臆而入。欲</a><a name="0851c14" id="0851c14">得受记缘觉者。其光从佛眉间而入。欲得受</a><a name="0851c15" id="0851c15">记阿耨多罗三藐三菩提者。其光从佛顶门</a><a name="0851c16" id="0851c16">而入</a><a name="0851c17" id="0851c17"><p>尔时世尊所放光明。绕身三匝入世尊顶</a><a name="0851c18" id="0851c18"><p>尔时尊者阿难合掌恭敬而白。世尊。种种颜</a><a name="0851c19" id="0851c19">色百千庄严。从口而出周遍十方普皆照耀。</a><a name="0851c20" id="0851c20">而说偈言</a><a name="0851c21" id="0851c21"><p class='lg'>　　是非久远离　　　烦恼皆遣除</a><br><a name="0851c22" id="0851c22">　　世间佛最上　　　胜因报不虚</a><br><a name="0851c23" id="0851c23">　　如螺莲华白　　　降魔佛现光</a><br><a name="0851c24" id="0851c24">　　当时魔自去　　　安定妙智慧</a><br><a name="0851c25" id="0851c25">　　令声闻求佛　　　牟尼安定声</a><br><a name="0851c26" id="0851c26">　　如牛王最上　　　除诸疑网净</a><br><a name="0851c27" id="0851c27">　　无有冤家缚　　　如水坏于盐</a><br><a name="0851c28" id="0851c28">　　正觉说现光　　　佛与谁受记</a><br><a name="0851c29" id="0851c29">　　彼闻安定乐　　　此众人欢喜　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140851b.htm'><img src='up.gif' border=0></a>
<a href='T140852a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>