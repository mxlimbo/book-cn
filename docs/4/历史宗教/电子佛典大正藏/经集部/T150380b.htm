<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0625 大树紧那罗王所问经 0380b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 625 大树紧那罗王所问经</font> <font face='Arial'>(卷3)</font> <font face='Arial'>T15, p0380b</h2></font><hr>
<span class='old'>
</a><br><a name="0380a28" id="0380a28">　　造坚牢船度世间　　　我稽首礼赞如来</a><br><a name="0380a29" id="0380a29">　　世尊演说信及进　　　度脱世间诸结碍</span><br><a name="0380b01" id="0380b01">　　声闻所有六通行　　　离于六道稽首赞</a><br><a name="0380b02" id="0380b02">　　我今稽首金山色　　　稽首调伏寂定根</a><br><a name="0380b03" id="0380b03">　　我今稽首满月面　　　稽首侍德人中上</a><br><a name="0380b04" id="0380b04">　　摧伏一切众生结　　　超度四流难度河</a><br><a name="0380b05" id="0380b05">　　我等今者归命是　　　调根世尊我敬礼</a><br><a name="0380b06" id="0380b06">　　尊本世时大布施　　　施乞求者心欢喜</a><br><a name="0380b07" id="0380b07">　　最妙珍爱悉施他　　　健施善断我顶礼</a><br><a name="0380b08" id="0380b08">　　见诸痴慢醉众生　　　善知是等所造因</a><br><a name="0380b09" id="0380b09">　　得道最胜无有上　　　尊善导引安是处</a><br><a name="0380b10" id="0380b10">　　阴界本性常空寂　　　诸结无实虚伪有</a><br><a name="0380b11" id="0380b11">　　导师断世诸疑悔　　　时语世尊我赞礼</a><br><a name="0380b12" id="0380b12">　　常住实法诸三昧　　　于法自在到彼岸</a><br><a name="0380b13" id="0380b13">　　智慧调御最无上　　　我稽首礼大商主</a><br><a name="0380b14" id="0380b14">　　离于幻伪诸欺诳　　　大力降伏诸魔军</a><br><a name="0380b15" id="0380b15">　　明智善道人中上　　　犹大猛风无碍着</a><br><a name="0380b16" id="0380b16">　　尽诸流底到彼岸　　　人尊宝藏无穷尽</a><br><a name="0380b17" id="0380b17">　　如恒河沙诸如来　　　尊本行时常供养</a><br><a name="0380b18" id="0380b18">　　得于世中不动摇　　　离爱过患到彼岸</a><br><a name="0380b19" id="0380b19">　　亲近诸佛住善处　　　是故敬礼人中上</a><br><a name="0380b20" id="0380b20">　　弃生老病死畏怖　　　忆念千亿本生处</a><br><a name="0380b21" id="0380b21">　　极大爱网甚可畏　　　慧日光照令枯干</a><br><a name="0380b22" id="0380b22">　　导师独觉悟诸法　　　手足轮有吉祥相</a><br><a name="0380b23" id="0380b23">　　吉祥奉施柔软草　　　吉祥世尊我顶礼</a><br><a name="0380b24" id="0380b24">　　自在超出陀罗尼　　　常以法施非财施</a><br><a name="0380b25" id="0380b25">　　仁尊击于大法鼓　　　法王世尊我赞礼</a><br><a name="0380b26" id="0380b26">　　从释王种中出生　　　诸根常寂心亦寂</a><br><a name="0380b27" id="0380b27">　　三有导师常寂灭　　　寂静心者我赞礼</a><br><a name="0380b28" id="0380b28">　　魔王执持利剑来　　　及诸魔众树王下</a><br><a name="0380b29" id="0380b29">　　不能令尊一毛竖　　　不动如山稽首赞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150380a.htm'><img src='up.gif' border=0></a>
<a href='T150380c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>