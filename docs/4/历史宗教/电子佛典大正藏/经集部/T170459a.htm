<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0459a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷1)</font> 说法品第二 <font face='Arial'>T17, p0459a</h2></font><hr>
<span class='old'>
</a><br><a name="0458c28" id="0458c28">　　为众之导师　　　令至安隐处</a><br><a name="0458c29" id="0458c29">　　示菩提正路　　　毕竟令趣入</span><br><a name="0459a01" id="0459a01">　　生死险道中　　　永断痴缠缚</a><br><a name="0459a02" id="0459a02">　　是法无过上　　　非世俗所说</a><br><a name="0459a03" id="0459a03">　　若有闻是者　　　能渡诸有海</a><br><a name="0459a04" id="0459a04">　　若有智慧人　　　于此勤修习</a><br><a name="0459a05" id="0459a05">　　有四种福田　　　能生诸善果</a><br><a name="0459a06" id="0459a06">　　若奉持佛教　　　得诸根具足</a><br><a name="0459a07" id="0459a07">　　不生爱乐心　　　于后徒悔恼</a><br><a name="0459a08" id="0459a08">　　若人于五欲　　　常追求耽染</a><br><a name="0459a09" id="0459a09">　　恋着于妻孥　　　当堕于恶趣</a><br><a name="0459a10" id="0459a10">　　起不正思惟　　　积集诸过失</a><br><a name="0459a11" id="0459a11">　　皆由于自心　　　为妄想萦絷</a><br><a name="0459a12" id="0459a12">　　是心难降伏　　　多攀缘欲境</a><br><a name="0459a13" id="0459a13">　　若能善制之　　　获清凉安隐</a><br><a name="0459a14" id="0459a14">　　是心如恶马　　　以正法调伏</a><br><a name="0459a15" id="0459a15">　　闻已当忆持　　　数数而观察</a><br><a name="0459a16" id="0459a16">　　若人闻正法　　　闻已悉明了</a><br><a name="0459a17" id="0459a17">　　发生于善根　　　远离诸过咎</a><br><a name="0459a18" id="0459a18">　　由闻正法故　　　心净无垢染</a><br><a name="0459a19" id="0459a19">　　生踊跃欢喜　　　增长于明慧</a><br><a name="0459a20" id="0459a20">　　由闻正法故　　　不造作众罪</a><br><a name="0459a21" id="0459a21">　　知业果不虚　　　当得菩提道</a><br><a name="0459a22" id="0459a22">　　由闻正法故　　　知佛诸功德</a><br><a name="0459a23" id="0459a23">　　法为解脱因　　　是为真智者</a><br><a name="0459a24" id="0459a24">　　由闻正法故　　　知法相常住</a><br><a name="0459a25" id="0459a25">　　是故当一心　　　于事勤修作</a><br><a name="0459a26" id="0459a26">　　由闻正法故　　　解脱轮回海</a><br><a name="0459a27" id="0459a27">　　断种种贪爱　　　当证于实际</a><br><a name="0459a28" id="0459a28">　　由闻正法故　　　悟彼生灭相</a><br><a name="0459a29" id="0459a29">　　具四种因缘　　　当明了信解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170458c.htm'><img src='up.gif' border=0></a>
<a href='T170459b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>