<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0512b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷4)</font> 一切佛语心品第一之一 <font face='Arial'>T16, p0512b</h2></font><hr>
<span class='old'>
</a><a name="0512a28" id="0512a28">诸法刹那坏相。世尊。云何一切法刹那。佛告</a><a name="0512a29" id="0512a29">大慧。谛听谛听善思念之。当为汝说。佛告</span><a name="0512b01" id="0512b01">大慧。一切法者。谓善不善无记。有为无为。世</a><a name="0512b02" id="0512b02">间出世间。有罪无罪。有漏无漏。受不受。大</a><a name="0512b03" id="0512b03">慧。略说心意意识及习气。是五受阴因是心</a><a name="0512b04" id="0512b04">意意识习气长养。凡愚善不善妄想。大慧。</a><a name="0512b05" id="0512b05">修三昧乐三昧正受现法乐住。名为贤圣</a><a name="0512b06" id="0512b06">善无漏。大慧。善不善者。谓八识。何等为八。</a><a name="0512b07" id="0512b07">谓如来藏名识藏。心意意识及五识身。非外</a><a name="0512b08" id="0512b08">道所说。大慧。五识身者心意意识俱。善不善</a><a name="0512b09" id="0512b09">相展转变坏。相续流注不坏身生亦生亦灭。</a><a name="0512b10" id="0512b10">不觉自心现。次第灭余识生。形相差别摄</a><a name="0512b11" id="0512b11">受。意识五识俱相应生。刹那时不住。名为</a><a name="0512b12" id="0512b12">刹那。大慧。刹那者名识藏如来藏意俱。生</a><a name="0512b13" id="0512b13">识习气刹那。无漏习气非刹那。非凡愚所</a><a name="0512b14" id="0512b14">觉。计着刹那论故。不觉一切法刹那非刹</a><a name="0512b15" id="0512b15">那。以断见坏无为法。大慧。七识不流转。不</a><a name="0512b16" id="0512b16">受苦乐。非涅槃因。大慧。如来藏者。受苦</a><a name="0512b17" id="0512b17">乐与因俱。若生若灭。四住地无明住地所</a><a name="0512b18" id="0512b18">醉。凡愚不觉。刹那见妄想勋心。复次大</a><a name="0512b19" id="0512b19">慧。如金金刚佛舍利。得奇特性终不损坏。</a><a name="0512b20" id="0512b20">大慧。若得无间有刹那者。圣应非圣。而</a><a name="0512b21" id="0512b21">圣未曾不圣。如金金刚。虽经劫数称量</a><a name="0512b22" id="0512b22">不减。云何凡愚不善于我隐覆之说。于内</a><a name="0512b23" id="0512b23">外一切法作刹那想</a><a name="0512b24" id="0512b24"><p>大慧菩萨。复白佛言。世尊。如世尊说。六波</a><a name="0512b25" id="0512b25">罗蜜满足得成正觉。何等为六。佛告大慧。</a><a name="0512b26" id="0512b26">波罗蜜有三种分别。谓世间出世间出世间</a><a name="0512b27" id="0512b27">上上。大慧。世间波罗蜜者。我我所摄受计着。</a><a name="0512b28" id="0512b28">摄受二边。为种种受生处乐色声香味触</a><a name="0512b29" id="0512b29">故。满足檀波罗蜜。戒忍精进禅定智慧亦如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160512a.htm'><img src='up.gif' border=0></a>
<a href='T160512c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>