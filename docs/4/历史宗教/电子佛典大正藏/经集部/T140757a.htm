<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0493 佛说阿难四事经 0757a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 493 佛说阿难四事经</font> <font face='Arial'>(卷1)</font> <font face='Arial'>T14, p0757a</h2></font><hr>
<span class='old'>
</a><a name="0756c28" id="0756c28">虽去世。典籍续存。六度大法不持之去。行</a><a name="0756c29" id="0756c29">者得度非神授与。汝等不解吾之所言耶。阿</span><a name="0757a01" id="0757a01">难即白。愿重说之</a><a name="0757a02" id="0757a02"><p>佛言。大法有四。可从得福。亦可得道。与得</a><a name="0757a03" id="0757a03">佛身。其福正等。阿难又言。愿佛为我解释</a><a name="0757a04" id="0757a04">四事。世尊曰。当以慈心育养幼弱。见禽兽虫</a><a name="0757a05" id="0757a05">蛾下贱仰人活者。常当愍念。随其所食。令</a><a name="0757a06" id="0757a06">得稣息。莫得加刀杖伤绝其命。恻怆慈心。当</a><a name="0757a07" id="0757a07">如慈母天龙鬼神。帝王人民。有行此慈者。</a><a name="0757a08" id="0757a08">其得大福。与侍佛身功德正等。此谓一事</a><a name="0757a09" id="0757a09">也。世有灾异。水旱不调。五谷不丰。人民饥</a><a name="0757a10" id="0757a10">馑。不安本土。志欲叛亡。王及臣民。富有仓</a><a name="0757a11" id="0757a11">谷。当惟无常。身命难保。勿爱宝谷。知爱</a><a name="0757a12" id="0757a12">人命。当起悲心。出谷廪假。赒诸穷乏。以济</a><a name="0757a13" id="0757a13">其命。安居本土。若意悭贪。不欲布施。当谛</a><a name="0757a14" id="0757a14">计念。人初来生。魂神空来。依因二亲情</a><a name="0757a15" id="0757a15">欲之气。以成己体。在母腹中。十月乃生。得</a><a name="0757a16" id="0757a16">亲喜悦。可得全命。愁忿之日。即切绝之。</a><a name="0757a17" id="0757a17">困极乃终。魂神不灭。复更求身。豪贵贫贱。</a><a name="0757a18" id="0757a18">皆由宿行。官爵俸禄。国土珍宝。无为迷惑。以</a><a name="0757a19" id="0757a19">乱高德。至其寿终。身及珍宝。故留世间。不</a><a name="0757a20" id="0757a20">随己去。常当慈心练行经道。以佛明教。观</a><a name="0757a21" id="0757a21">视人物。如幻如化。如梦如响。一切皆空。不</a><a name="0757a22" id="0757a22">可久保。观世皆尔。此为真谛。世人愚惑。心</a><a name="0757a23" id="0757a23">存颠倒。自欺自误。犹以金价。买鋀铜也。身</a><a name="0757a24" id="0757a24">死神去。当堕三涂。谛思如此。急当布施。与</a><a name="0757a25" id="0757a25">身命竞。贫穷乞丐。羸老疾病。随所当与。</a><a name="0757a26" id="0757a26">莫令命绝。执心如此。十方诸佛。开士大人。</a><a name="0757a27" id="0757a27">天龙鬼神。无不愍之。至于寿终。魂神所生。</a><a name="0757a28" id="0757a28">辄受豪贵。身意俱安。灾害不生。具获上愿。</a><a name="0757a29" id="0757a29">如佛在时。供养佛身。正等无异。此谓二事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140756c.htm'><img src='up.gif' border=0></a>
<a href='T140757b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>