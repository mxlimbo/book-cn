<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0564b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷8)</font> 遮食肉品第十六 <font face='Arial'>T16, p0564b</h2></font><hr>
<span class='old'>
</a><br><a name="0564a28" id="0564a28">　　无始世界来　　　展转莫非亲</a><br><a name="0564a29" id="0564a29">　　云何于其中　　　而有食不食</span><br><a name="0564b01" id="0564b01">　　观肉所从来　　　出处最不净</a><br><a name="0564b02" id="0564b02">　　脓血和杂生　　　尿屎脓涕合</a><br><a name="0564b03" id="0564b03">　　修行净行者　　　当观不应食</a><br><a name="0564b04" id="0564b04">　　种种肉及葱　　　酒亦不得饮</a><br><a name="0564b05" id="0564b05">　　种种韭及蒜　　　修行常远离</a><br><a name="0564b06" id="0564b06">　　常远离麻油　　　穿孔床不眠</a><br><a name="0564b07" id="0564b07">　　飞扬诸细虫　　　断害他命故</a><br><a name="0564b08" id="0564b08">　　肉食长身力　　　由力生邪念</a><br><a name="0564b09" id="0564b09">　　邪念生贪欲　　　故不听食肉</a><br><a name="0564b10" id="0564b10">　　由食肉生贪　　　贪心致迷醉</a><br><a name="0564b11" id="0564b11">　　迷醉长爱欲　　　不解脱生死</a><br><a name="0564b12" id="0564b12">　　为利杀众生　　　为肉追钱财</a><br><a name="0564b13" id="0564b13">　　彼二人恶业　　　死堕叫唤狱</a><br><a name="0564b14" id="0564b14">　　三种名净肉　　　不见闻不疑</a><br><a name="0564b15" id="0564b15">　　世无如是肉　　　生堕食肉中</a><br><a name="0564b16" id="0564b16">　　臭秽可厌患　　　常生颠狂中</a><br><a name="0564b17" id="0564b17">　　多生旃陀罗　　　猎师屠儿家</a><br><a name="0564b18" id="0564b18">　　或生罗刹女　　　及诸食肉处</a><br><a name="0564b19" id="0564b19">　　罗刹猫狸种　　　食肉生彼中</a><br><a name="0564b20" id="0564b20">　　象腋与大云　　　涅槃．胜鬘经</a><br><a name="0564b21" id="0564b21">　　及入楞伽经　　　我不听食肉</a><br><a name="0564b22" id="0564b22">　　诸佛及菩萨　　　声闻亦呵啧</a><br><a name="0564b23" id="0564b23">　　食肉无惭愧　　　生生常颠狂</a><br><a name="0564b24" id="0564b24">　　先说见闻疑　　　已断一切肉</a><br><a name="0564b25" id="0564b25">　　妄想不觉知　　　故生食肉想</a><br><a name="0564b26" id="0564b26">　　如彼贪欲过　　　障碍圣解脱</a><br><a name="0564b27" id="0564b27">　　酒肉葱韭蒜　　　悉为圣道障</a><br><a name="0564b28" id="0564b28">　　未来世众生　　　于肉愚痴说</a><br><a name="0564b29" id="0564b29">　　言此净无罪　　　佛听我等食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160564a.htm'><img src='up.gif' border=0></a>
<a href='T160564c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>