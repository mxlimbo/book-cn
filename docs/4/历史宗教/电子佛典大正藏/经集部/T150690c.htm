<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0690c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷9)</font> 观像品第九 <font face='Arial'>T15, p0690c</h2></font><hr>
<span class='old'>
</a><a name="0690b27" id="0690b27">佛光明。尚不了了。况佛灭后佛不现在。当云</a><a name="0690b28" id="0690b28">何观</span><a name="0690c01" id="0690c01"><p>佛告阿难。佛灭度后现前无佛当观佛像。观</a><a name="0690c02" id="0690c02">佛像者。若比丘比丘尼优婆塞优婆夷天龙</a><a name="0690c03" id="0690c03">八部一切众生欲观像者。先入佛塔以好香</a><a name="0690c04" id="0690c04">泥及诸瓦土涂地令净。随其力能烧香散华</a><a name="0690c05" id="0690c05">供养佛像。说已过恶礼佛忏悔。如是伏心经</a><a name="0690c06" id="0690c06">一七日。复至众中涂扫僧地除诸粪秽。向僧</a><a name="0690c07" id="0690c07">忏悔礼众僧足。复经七日。如是供养心不疲</a><a name="0690c08" id="0690c08">厌。若出家人应诵毗尼极令通利。若在家人</a><a name="0690c09" id="0690c09">孝养父母恭敬师长。调心令软。心若不软。</a><a name="0690c10" id="0690c10">当强折伏令心调顺。如调象马不令失御。心</a><a name="0690c11" id="0690c11">柔顺已住于靖处烧众名香。礼释迦文而作</a><a name="0690c12" id="0690c12">是言。南无大德我大和上应正遍知大悲世</a><a name="0690c13" id="0690c13">尊。愿以慈云覆护弟子。作是语已五体投</a><a name="0690c14" id="0690c14">地泣泪像前。从地而起齐整衣服结加趺坐。</a><a name="0690c15" id="0690c15">系念一处随前众生。系心鼻端。系心额上。</a><a name="0690c16" id="0690c16">系心足指。如是种种随意系念专置一处。勿</a><a name="0690c17" id="0690c17">令驰散使心动摇。心若动摇举舌拄齶。闭口</a><a name="0690c18" id="0690c18">闭目叉手端坐。一日至七日令身安隐。身安</a><a name="0690c19" id="0690c19">隐已然后想像</a><a name="0690c20" id="0690c20"><p>乐逆观者。从像足指次第仰观。初观足指系</a><a name="0690c21" id="0690c21">心令专。缘佛足指经一七日。闭目开目令</a><a name="0690c22" id="0690c22">了了见金像足指。渐次复观两足趺上令了</a><a name="0690c23" id="0690c23">了见。次观鹿王[跳-兆+专]。心既专已次第至髻。从</a><a name="0690c24" id="0690c24">髻观面若不明了。复更忏悔倍自苦策。以</a><a name="0690c25" id="0690c25">戒净故见佛像面。如真金镜了了分明。作是</a><a name="0690c26" id="0690c26">观已观眉间毫。如颇梨珠右旋宛转。此相</a><a name="0690c27" id="0690c27">现时见佛眉眼。如天画师之所画作。见是事</a><a name="0690c28" id="0690c28">已次观顶光令分明了。如是众相名为逆观</a><a name="0690c29" id="0690c29"><p>顺观像者。从顶上诸蠡文间。一一蠡文系心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150690b.htm'><img src='up.gif' border=0></a>
<a href='T150691a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>