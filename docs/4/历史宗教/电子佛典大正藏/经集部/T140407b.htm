<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0450 药师琉璃光如来本愿功德经 0407b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 450 药师琉璃光如来本愿功德经</font> <font face='Arial'>(卷1)</font> <font face='Arial'>T14, p0407b</h2></font><hr>
<span class='old'>
</a><a name="0407a28" id="0407a28">难。是诸有情。若闻世尊药师琉璃光如来名</a><a name="0407a29" id="0407a29">号。至心受持不生疑惑。堕恶趣者无有是</span><a name="0407b01" id="0407b01">处。阿难。此是诸佛甚深所行难可信解。汝</a><a name="0407b02" id="0407b02">今能受。当知皆是如来威力。阿难。一切声闻</a><a name="0407b03" id="0407b03">独觉及未登地诸菩萨等。皆悉不能如实信</a><a name="0407b04" id="0407b04">解。惟除一生所系菩萨。阿难。人身难得。于</a><a name="0407b05" id="0407b05">三宝中信敬尊重亦难可得。得闻世尊药</a><a name="0407b06" id="0407b06">师琉璃光如来名号复难于是。阿难。彼药师</a><a name="0407b07" id="0407b07">琉璃光如来无量菩萨行。无量善巧方便。无</a><a name="0407b08" id="0407b08">量广大愿。我若一劫若一劫余而广说者。劫</a><a name="0407b09" id="0407b09">可速尽。彼佛行愿善巧方便无有尽也</a><a name="0407b10" id="0407b10"><p>尔时众中有一菩萨摩诃萨。名曰救脱。即从</a><a name="0407b11" id="0407b11">座起偏袒右肩。右膝着地曲躬合掌。而</a><a name="0407b12" id="0407b12">白佛言。大德世尊。像法转时。有诸众生。为</a><a name="0407b13" id="0407b13">种种患之所困厄。长病羸瘦不能饮食。喉</a><a name="0407b14" id="0407b14">唇干燥见诸方暗。死相现前。父母亲属朋</a><a name="0407b15" id="0407b15">友知识啼泣围绕。然彼自身卧在本处。见</a><a name="0407b16" id="0407b16">琰魔使引其神识至于琰魔法王之前。然</a><a name="0407b17" id="0407b17">诸有情有俱生神。随其所作若罪若福皆具</a><a name="0407b18" id="0407b18">书之。尽持授与琰魔法王。尔时彼王推问</a><a name="0407b19" id="0407b19">其人。算计所作随其罪福而处断之。时</a><a name="0407b20" id="0407b20">彼病人亲属知识。若能为彼归依世尊药师</a><a name="0407b21" id="0407b21">琉璃光如来。请诸众僧转读此经。然七层</a><a name="0407b22" id="0407b22">之灯悬五色续命神幡。或有是处彼识得</a><a name="0407b23" id="0407b23">还。如在梦中明了自见。或经七日或二十</a><a name="0407b24" id="0407b24">一日或三十五日或四十九日。彼识还时。如</a><a name="0407b25" id="0407b25">从梦觉皆自忆知善不善业所得果报。由</a><a name="0407b26" id="0407b26">自证见业果报故。乃至命难亦不造作诸</a><a name="0407b27" id="0407b27">恶之业。是故净信善男子善女人等。皆应</a><a name="0407b28" id="0407b28">受持药师琉璃光如来名号。随力所能恭敬</a><a name="0407b29" id="0407b29">供养<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140407a.htm'><img src='up.gif' border=0></a>
<a href='T140407c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>