<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0320b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷54)</font> 观天品第六之一四天王初 <font face='Arial'>T17, p0320b</h2></font><hr>
<span class='old'>
</a><a name="0320a28" id="0320a28">人爱一切供养。能护国土。能护自身。善人</a><a name="0320a29" id="0320a29">所赞。一切人中。久时为王。身坏命终。生于善</span><a name="0320b01" id="0320b01">道天世界中。为夜摩王。以彼爱语善业因</a><a name="0320b02" id="0320b02">故</a><a name="0320b03" id="0320b03"><p>又刹利王。复有一法。是第十六。应勤修习。成</a><a name="0320b04" id="0320b04">就相应。现在未来二世利益。第十六者。谓修</a><a name="0320b05" id="0320b05">实语。实语者名一切生死解脱之因。不须物</a><a name="0320b06" id="0320b06">买。不可穷尽。乃是大藏无能劫夺心海中生。</a><a name="0320b07" id="0320b07">第一叵见。一切善人之所赞叹。一切世间次</a><a name="0320b08" id="0320b08">第流出。此法乃是涅槃城门。于一切时用不</a><a name="0320b09" id="0320b09">可尽。增长功德能灭诸过。一切人信。能除贫</a><a name="0320b10" id="0320b10">穷。若能实语。虽复丑陋。于余一切端正人所。</a><a name="0320b11" id="0320b11">则为最胜。以实光明。而自庄严。一切下姓。若</a><a name="0320b12" id="0320b12">能实语。则胜一切大姓之人。如是实语。庄严</a><a name="0320b13" id="0320b13">种姓。一切人信。一切人近。一切人见。如见</a><a name="0320b14" id="0320b14">兄弟。随何处行。于彼彼处。为人供养。如父如</a><a name="0320b15" id="0320b15">母。如王不异。虽行旷野险恶之处。犹故受乐。</a><a name="0320b16" id="0320b16">随行何国。为王供养。如供养主。若村若城多</a><a name="0320b17" id="0320b17">人住处。一切诸人及大长者。皆悉供养。自余</a><a name="0320b18" id="0320b18">国土所不行处。流名遍满。彼处诸人。作如是</a><a name="0320b19" id="0320b19">言。彼处若王。若王大臣。实语善行。如高幢</a><a name="0320b20" id="0320b20">幡。名闻六天。彼善男子。天常供养。随后而</a><a name="0320b21" id="0320b21">行。不见恶梦。第一胜天。供养如天。若更贫</a><a name="0320b22" id="0320b22">穷。以实语故。后还大富。一切忆念。皆具足</a><a name="0320b23" id="0320b23">得。念念渐老诸根不衰。得好神通。大力身</a><a name="0320b24" id="0320b24">体。作长命业。成就相应一切诤对。以其为量。</a><a name="0320b25" id="0320b25">以其为证。若犯王法。被收缚者。以物寄之。唯</a><a name="0320b26" id="0320b26">此一人。最为可信。如是富者。以物寄之。以实</a><a name="0320b27" id="0320b27">语故。心意不动。怨亲之人。不能令动。唯以</a><a name="0320b28" id="0320b28">实相。而自娱乐。生欢喜心。以实语食。而自</a><a name="0320b29" id="0320b29">充饱。实语之爱。数数思惟。或嗔或喜。不动<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170320a.htm'><img src='up.gif' border=0></a>
<a href='T170320c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>