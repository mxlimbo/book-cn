<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0080a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷8)</font> 有行无行品第二十四 <font face='Arial'>T16, p0080a</h2></font><hr>
<span class='old'>
</a><a name="0079c24" id="0079c24">汉。各各宣畅菩萨璎珞有行无行也</a><a name="0079c25" id="0079c25"><p class='juan'>
菩萨璎珞经卷第八</p>
</span><a name="0080a01" id="0080a01"></a><a name="0080a02" id="0080a02"><p class='juan'>
菩萨璎珞经卷第九(一名现在报)</p>
</a><a name="0080a03" id="0080a03"></a><a name="0080a04" id="0080a04"><p><span class='byline'>　　　　姚秦凉州沙门竺佛念译</span><br></a><a name="0080a05" id="0080a05"><p><b>　　<A NAME="n36"></A>有受品第二十五</b></a><a name="0080a06" id="0080a06"><p>是时勇进菩萨白佛言。世尊。今闻如来说甚</a><a name="0080a07" id="0080a07">深法诸贤圣律所入之门。其有闻知了此法</a><a name="0080a08" id="0080a08">者。亦不见着亦不见脱。于空无法而无所损。</a><a name="0080a09" id="0080a09">不见诸法有所从来有所从去。若善男子善</a><a name="0080a10" id="0080a10">女人。深观此法无所从来无所从去。尔乃明</a><a name="0080a11" id="0080a11">达名为解脱。一切诸法各各别异。其所言见</a><a name="0080a12" id="0080a12">悉各离散无有合偶。复于诸法不生想念。而</a><a name="0080a13" id="0080a13">有所成。亦复不念有解脱者。所观诸法亦不</a><a name="0080a14" id="0080a14">有内亦不有外。亦无有远亦无有近。得慧菩</a><a name="0080a15" id="0080a15">萨深了本无。其知是者去贡高心不生憍慢。</a><a name="0080a16" id="0080a16">是为善男子善女人于诸善法而得解脱。便</a><a name="0080a17" id="0080a17">得住于无生灭地。其所住者不见有住。复于</a><a name="0080a18" id="0080a18">诸法住无所住。亦于诸法见无所见。是谓善</a><a name="0080a19" id="0080a19">男子善女人正其性行不念非邪。其作正见</a><a name="0080a20" id="0080a20">者。便于内性观了色相。亦无有色亦不见色</a><a name="0080a21" id="0080a21">而有色也。何以故。知一切法观空无形。知</a><a name="0080a22" id="0080a22">其本空如色无有色。于一切法亦不有受亦</a><a name="0080a23" id="0080a23">不无受。是谓善男子善女人。于一切法而得</a><a name="0080a24" id="0080a24">解脱。是时勇进菩萨。说此有受品时。有十</a><a name="0080a25" id="0080a25">三亿众生。闻此法已皆得不起柔顺法忍。异</a><a name="0080a26" id="0080a26">口同音各称斯言。今日勇进菩萨大士离于</a><a name="0080a27" id="0080a27">诸着。亦使我等成办此法。我等仁者当以此</a><a name="0080a28" id="0080a28">法教授余人如我无异。悉得解脱毕无所著。</a><a name="0080a29" id="0080a29">尔时世尊告勇进菩萨曰。夫泥洹心亦不在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160079c.htm'><img src='up.gif' border=0></a>
<a href='T160080b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>