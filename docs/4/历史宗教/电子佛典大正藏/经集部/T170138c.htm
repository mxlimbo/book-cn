<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0138c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷24)</font> 观天品第六之一四天王初 <font face='Arial'>T17, p0138c</h2></font><hr>
<span class='old'>
</a><a name="0138b28" id="0138b28">国土。离于饥渴。色貌端正。以余业故</a><a name="0138b29" id="0138b29"><p>复次比丘。知业果报。观箜篌天。彼以闻慧。见</span><a name="0138c01" id="0138c01">箜篌天第五住处。名曰白身。众生何业。生于</a><a name="0138c02" id="0138c02">彼处。若有众生。识于福田。以净信心。见有佛</a><a name="0138c03" id="0138c03">塔风雨所坏。若僧房舍。以福德心。涂饰治补。</a><a name="0138c04" id="0138c04">以正信心。知业果报。作已随喜。复教他人。令</a><a name="0138c05" id="0138c05">治故塔。是人命终。生白身天。生彼天者。服白</a><a name="0138c06" id="0138c06">色衣。如珂如雪。如拘牟头华。十六分中不及</a><a name="0138c07" id="0138c07">其一。所住宫殿。亦复如是。一切白光。其身鲜</a><a name="0138c08" id="0138c08">白。游戏诸林。珊瑚树林。出众妙香。种种乐</a><a name="0138c09" id="0138c09">音。歌舞戏笑。受天快乐。入珊瑚林。其林多</a><a name="0138c10" id="0138c10">有众鸟音声。光明庄严。有大势力。光明赤色。</a><a name="0138c11" id="0138c11">诸色中上。本身鲜白。以树赤光。身皆赤色。互</a><a name="0138c12" id="0138c12">相瞻视。各作是言。我等本色。皆悉不现。更生</a><a name="0138c13" id="0138c13">异色。此树色赤。可至余林。即与天女。入毗琉</a><a name="0138c14" id="0138c14">璃林。其林青色。如阎浮提。仰观虚空。令诸天</a><a name="0138c15" id="0138c15">身皆失白色。其树青光。悉覆天身。所有众鸟。</a><a name="0138c16" id="0138c16">及诸莲华。悉亦青色。时诸天子。与诸天女。而</a><a name="0138c17" id="0138c17">自围绕。作天伎乐。游戏歌舞。久受天乐。五</a><a name="0138c18" id="0138c18">欲自娱。经于久时。复诣银林。纵逸游戏。其银</a><a name="0138c19" id="0138c19">林中。一切严饰。皆为白色。白宝莲华。白宝众</a><a name="0138c20" id="0138c20">鸟。是白身天。入此林中。犹如乳中见月色像。</a><a name="0138c21" id="0138c21">久住此林。游戏受乐。天众伎乐。不可譬喻。</a><a name="0138c22" id="0138c22">舍此林已。诣众杂林。其林种种诸树庄严。</a><a name="0138c23" id="0138c23">或有金树。或有银树。或琉璃树。种种色叶。以</a><a name="0138c24" id="0138c24">为庄严。此天身色。亦复如是。生种种色。于此</a><a name="0138c25" id="0138c25">林中。与诸天女。多时游戏。复舍此林。诣金山</a><a name="0138c26" id="0138c26">峰。名曰普遍。其金山峰。七宝庄严。乘彼山</a><a name="0138c27" id="0138c27">顶。悉见须弥山王眷属。六万金山。须弥山王。</a><a name="0138c28" id="0138c28">住在其中。复至普眼山。上彼山已。久时游</a><a name="0138c29" id="0138c29">戏。多诸流水。河池庄严。周遍园林。多有众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170138b.htm'><img src='up.gif' border=0></a>
<a href='T170139a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>