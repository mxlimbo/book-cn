<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0720 无明罗刹集 0855c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 720 无明罗刹集</font> <font face='Arial'>(卷3)</font> <font face='Arial'>T16, p0855c</h2></font><hr>
<span class='old'>
</a><a name="0855b28" id="0855b28">常拥护我。而此识种若当不堕名色地中。何</a><a name="0855b29" id="0855b29">缘能生一切众苦。菩萨言。实尔若识不处母</span><a name="0855c01" id="0855c01">胎住歌罗罗。众生之身终不生长。识若不住</a><a name="0855c02" id="0855c02">歌罗罗者。此歌罗罗即便散坏。若散坏者何</a><a name="0855c03" id="0855c03">缘而得有众生身。以此缘故。我今当以智慧</a><a name="0855c04" id="0855c04">之火焚识种子。菩萨遂便舍于名色。观察于</a><a name="0855c05" id="0855c05">识而数之言。汝如幻化体性诳惑。犹如猿猴</a><a name="0855c06" id="0855c06">轻躁不住。亦如掣电不尝暂停。如不调马不</a><a name="0855c07" id="0855c07">着道路。亦如狂象纵逸难禁。识言。谁敢骂</a><a name="0855c08" id="0855c08">辱有为之王。菩萨言。是谁错谬以汝为王。有</a><a name="0855c09" id="0855c09">何体相自称王耶。识言。我以身为城六入为</a><a name="0855c10" id="0855c10">门。如我今者实是城主一切诸法皆悉随从。</a><a name="0855c11" id="0855c11">以我为首非王如何。菩萨言。我于百千劫中</a><a name="0855c12" id="0855c12">磨智慧剑。今当殄灭汝之王位。识言。怪哉我</a><a name="0855c13" id="0855c13">既无过横生怨嫌。菩萨言。汝云何言横生怨</a><a name="0855c14" id="0855c14">嫌。而汝能生名色之患岂非怨乎。识言。我与</a><a name="0855c15" id="0855c15">名色实相依有。若无识者则无名色。若无名</a><a name="0855c16" id="0855c16">色复无于识。菩萨言。怪哉名色与识真为胶</a><a name="0855c17" id="0855c17">固之大亲友。一切众生轮转根本。识言。我于</a><a name="0855c18" id="0855c18">名色实为胶固亲怩之友。为于业行之所走</a><a name="0855c19" id="0855c19">使。置我业中不得自在。随其善恶受五趣</a><a name="0855c20" id="0855c20">形。菩萨言。汝为行所使如此之过原汝须臾。</a><a name="0855c21" id="0855c21">汝虽有过待我明白。今当以慧眼观察行已</a><a name="0855c22" id="0855c22">然后征汝。菩萨即时舍识趣于行所。行即惊</a><a name="0855c23" id="0855c23">惶而作是言。汝是何人勇力轻身着不坏铠。</a><a name="0855c24" id="0855c24">手秉菩提重利之剑。愚痴众生长寝昏夜计</a><a name="0855c25" id="0855c25">于我所。而能于此恐怖可畏放逸黑暗独在</a><a name="0855c26" id="0855c26">中行。菩萨言。汝受身璅因缘长远。我于今</a><a name="0855c27" id="0855c27">日究尽观察名之悉达。行即惊言从何解达。</a><a name="0855c28" id="0855c28">菩萨言。我发坚誓于往昔时供养恭敬大释</a><a name="0855c29" id="0855c29">迦牟尼佛。洗浴与食行大精进至于今日。从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160855b.htm'><img src='up.gif' border=0></a>
<a href='T160856a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>