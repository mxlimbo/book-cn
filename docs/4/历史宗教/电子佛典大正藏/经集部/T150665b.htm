<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0665b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷4)</font> 观相品第三之一 <font face='Arial'>T15, p0665b</h2></font><hr>
<span class='old'>
</a><a name="0665a28" id="0665a28">光。诸佛光中说无相施。说无相戒。说无相</a><a name="0665a29" id="0665a29">忍。说无相精进。说无相定。说无相慧。汝闻此</span><a name="0665b01" id="0665b01">法慎勿惊怖。过去诸佛系念思惟。亦闻是法。</a><a name="0665b02" id="0665b02">亦解是相。解是相已不畏生死。处大地狱阿</a><a name="0665b03" id="0665b03">鼻猛火盛不能烧。虽处地狱如游天宫。是</a><a name="0665b04" id="0665b04">故万字名实相印。诸佛如来无量无边阿僧</a><a name="0665b05" id="0665b05">祇劫学得此印。得此印故不畏生死。不染五</a><a name="0665b06" id="0665b06">欲。佛告阿难。佛灭度后佛诸弟子。见佛胸</a><a name="0665b07" id="0665b07">相光者。除却十二万亿劫生死之罪。若不</a><a name="0665b08" id="0665b08">能见胸相分明者入塔观之。如是观者名为</a><a name="0665b09" id="0665b09">正观。若异观者名为邪观</a><a name="0665b10" id="0665b10"><p>云何观如来臂佣纤圆如象王鼻相。手十指</a><a name="0665b11" id="0665b11">合鞔掌千辐理。各各皆放百千光明。一一</a><a name="0665b12" id="0665b12">光明分为千支纯作红色。如是众光遍照十</a><a name="0665b13" id="0665b13">方无量世界。照世界已化成金水。金水之中</a><a name="0665b14" id="0665b14">有一妙水如水精色。饿鬼见者除热清凉。畜</a><a name="0665b15" id="0665b15">生见者自识宿命。狂象见者为师子王。师子</a><a name="0665b16" id="0665b16">见之为金翅鸟。诸龙见之为金翅鸟王。是诸</a><a name="0665b17" id="0665b17">畜生各见所尊。心生恐怖合掌恭敬。以恭敬</a><a name="0665b18" id="0665b18">故命终生天。众人见者如梵天王。或如日月</a><a name="0665b19" id="0665b19">星辰。见已欢喜。命终生兜率天。行者见之心</a><a name="0665b20" id="0665b20">眼即开。时十方界满中化佛。一一化佛手出</a><a name="0665b21" id="0665b21">光明入行者眼。闭目开目恒见诸佛。自观身</a><a name="0665b22" id="0665b22">相如妙宝瓶中有不净。如是见者虽未得通。</a><a name="0665b23" id="0665b23">遍至十方历侍诸佛。见一一佛出手光明亦</a><a name="0665b24" id="0665b24">复如是。如是观者名为正观。若异观者名为</a><a name="0665b25" id="0665b25">邪观</a><a name="0665b26" id="0665b26"><p>云何观如来脐相。如来脐中有万亿宝华。</a><a name="0665b27" id="0665b27">一一宝华。万亿那由他叶。一一叶万亿那由</a><a name="0665b28" id="0665b28">他色。一一色万亿那由他光。此相现时。一</a><a name="0665b29" id="0665b29">切大众见佛心相。如来心者如红莲华。金华<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150665a.htm'><img src='up.gif' border=0></a>
<a href='T150665c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>