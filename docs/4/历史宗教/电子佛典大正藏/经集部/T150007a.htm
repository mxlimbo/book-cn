<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0585 持心梵天所问经 0007a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 585 持心梵天所问经</font> <font face='Arial'>(卷1)</font> 解诸法品第四 <font face='Arial'>T15, p0007a</h2></font><hr>
<span class='old'>
</a><a name="0006c28" id="0006c28">以曰谛无有虚者。何谓为虚。自计有身。而</a><a name="0006c29" id="0006c29">念有人。而备有寿。而言有命。着于男女。猗</span><a name="0007a01" id="0007a01">于三有。离于所有。恃于所起。依于所灭。受</a><a name="0007a02" id="0007a02">于生死。怙于泥洹。是谓为虚。此诸所受。于</a><a name="0007a03" id="0007a03">诸所受。无所依倚。亦无所求。斯谓为谛。欲</a><a name="0007a04" id="0007a04">除苦者则名曰虚。灭于习者斯亦为虚。吾当</a><a name="0007a05" id="0007a05">尽证是亦为虚。修行径路亦复为虚。所以者</a><a name="0007a06" id="0007a06">何。佛所教化八道品者。若四意止。斯亦谓</a><a name="0007a07" id="0007a07">虚。又问。何谓佛之所教所当思者。答曰。无</a><a name="0007a08" id="0007a08">意无念。一切诸法亦复如是。斯乃名曰佛之</a><a name="0007a09" id="0007a09">所教所当思者。为四意止则无所住。不处诸</a><a name="0007a10" id="0007a10">想。已不住于一切想者。则住真际。已住真</a><a name="0007a11" id="0007a11">际。则无所住。意无所处。意有所住。则为</a><a name="0007a12" id="0007a12">不实。名曰为虚。以是之故。当作斯观。无实</a><a name="0007a13" id="0007a13">无虚乃为圣谛。审者为谛。所谓谛者。无所</a><a name="0007a14" id="0007a14">生无所谛。如来虽兴为无所起。如来不住</a><a name="0007a15" id="0007a15">于法性及与泥洹也。亦无生死常审谛定。所</a><a name="0007a16" id="0007a16">以者何。其圣谛者。无有生死。亦无泥洹。佛</a><a name="0007a17" id="0007a17">言梵天。若有顺时证斯四谛。名曰正谛</a><a name="0007a18" id="0007a18"><p>佛告梵天。将来之世当有比丘。不能慎身。不</a><a name="0007a19" id="0007a19">护禁戒。不能制心。不精智慧。而当讲说。发</a><a name="0007a20" id="0007a20">生苦谛谓趣习谛。驰骋于斯。坏于三有。诸</a><a name="0007a21" id="0007a21">所生处。又说当求行于径路。是谓二谛驰骋</a><a name="0007a22" id="0007a22">其行。是等愚騃。吾则名之异学伴党。非佛</a><a name="0007a23" id="0007a23">弟子。非我声闻。志趣邪径。破坏正谛。而</a><a name="0007a24" id="0007a24">自放逸。吾处道场佛树下时。不归诚谛。亦无</a><a name="0007a25" id="0007a25">虚妄。佛于诸法。亦无所趣。以是之故。求如</a><a name="0007a26" id="0007a26">来法勿观二事。勿言有二。为二问也。白曰</a><a name="0007a27" id="0007a27">不敢也。天中天。答曰。是为颠倒迷惑之道。</a><a name="0007a28" id="0007a28">不能蠲除一切所趣。于是持心白世尊曰。如</a><a name="0007a29" id="0007a29">来之法而无颠倒。亦无所得。所以者何。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150006c.htm'><img src='up.gif' border=0></a>
<a href='T150007b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>