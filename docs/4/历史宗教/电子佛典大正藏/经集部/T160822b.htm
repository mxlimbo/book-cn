<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0711 大乘舍黎娑担摩经 0822b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 711 大乘舍黎娑担摩经</font> <font face='Arial'>(卷1)</font> <font face='Arial'>T16, p0822b</h2></font><hr>
<span class='old'>
</a><a name="0822a28" id="0822a28">不常。谓种子与芽名别异故。云何不断。谓从</a><a name="0822a29" id="0822a29">种有芽芽生枝叶故。云何虽灭不尽。虽灭者。</span><a name="0822b01" id="0822b01">谓种坏似灭。不尽者。谓传种生芽。云何少</a><a name="0822b02" id="0822b02">因多果。谓一子为因果实繁倍。云何互为所</a><a name="0822b03" id="0822b03">缘。谓因种有芽乃至华实。相似连镮复为</a><a name="0822b04" id="0822b04">种子故。复次云何内十二缘。此十二缘。复</a><a name="0822b05" id="0822b05">有二义。云何为二。谓一从因。二从缘。云何</a><a name="0822b06" id="0822b06">从因所为。因于无明乃生于行。乃至生老死</a><a name="0822b07" id="0822b07">忧悲苦恼。若无无明行亦不立。乃至无老死</a><a name="0822b08" id="0822b08">忧悲苦恼。而彼无明不作念我能生行。行亦</a><a name="0822b09" id="0822b09">不作念我从无明生。乃至生亦不作念我能</a><a name="0822b10" id="0822b10">生老死忧悲苦恼。老死等亦不作念我从生</a><a name="0822b11" id="0822b11">生。是谓从因所生之相。云何从缘所生。所</a><a name="0822b12" id="0822b12">谓缘于六界得和合故。何等为六。谓地水</a><a name="0822b13" id="0822b13">火风空识。此六界合时。是名从缘生故。云</a><a name="0822b14" id="0822b14">何名地界。谓身坚实此名地界。若身滋润此</a><a name="0822b15" id="0822b15">名水界。若身温暖此名火界。若出入息此名</a><a name="0822b16" id="0822b16">风界。若身无障碍此名空界。眼识乃至第八</a><a name="0822b17" id="0822b17">识此名识界。如是等六界缘和合故。乃生其</a><a name="0822b18" id="0822b18">身。然彼地界不作念我能坚实。水界亦不作</a><a name="0822b19" id="0822b19">念我能滋润。火界亦不作念我能温暖。风界</a><a name="0822b20" id="0822b20">亦不作念我能出入息。空界亦不作念我能</a><a name="0822b21" id="0822b21">无障碍。识亦不作念我能成就。身亦不作念</a><a name="0822b22" id="0822b22">我从众缘生。然非众缘身亦不立。而彼地界</a><a name="0822b23" id="0822b23">无我无人无众生无寿命。非男非女亦无自</a><a name="0822b24" id="0822b24">无他。乃至水火风空识界亦无我无人无众</a><a name="0822b25" id="0822b25">生无寿命。非男非女亦无自无他。又复若于</a><a name="0822b26" id="0822b26">如是六界。而作一想凡夫想常想实想久想</a><a name="0822b27" id="0822b27">乐想我想人想众生想寿命想蠕动想。由无</a><a name="0822b28" id="0822b28">智故作如是等种种之想。是故说名无明。由</a><a name="0822b29" id="0822b29">无明故。即生贪欲嗔恚无明缘行。行亦如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160822a.htm'><img src='up.gif' border=0></a>
<a href='T160822c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>