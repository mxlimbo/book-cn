<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0431 八佛名号经 0076a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 431 八佛名号经</font> <font face='Arial'>(卷1)</font> <font face='Arial'>T14, p0076a</h2></font><hr>
<span class='old'>
<p><p></span><a name="0076a01" id="0076a01"></a><a name="0076a02" id="0076a02"><p><b>　　<A NAME="n44"></A>No. 431 [Nos. 427-430]</b></a><a name="0076a03" id="0076a03"><p class='juan'>
八佛名号经</p>
</a><a name="0076a04" id="0076a04"></a><a name="0076a05" id="0076a05"><p><span class='byline'>　　　　隋天竺三藏阇那崛多译</span><br></a><a name="0076a06" id="0076a06"><p>如是我闻。一时佛在舍卫国祇树给孤独园。</a><a name="0076a07" id="0076a07">与大比丘僧千二百五十人俱。复有大乘众</a><a name="0076a08" id="0076a08">菩萨摩诃萨十千人俱。尔时世尊。与无量无</a><a name="0076a09" id="0076a09">数百千万众。前后围绕而为说法</a><a name="0076a10" id="0076a10"><p>尔时尊者舍利弗。于大众中即从座起。偏袒</a><a name="0076a11" id="0076a11">右肩右膝着地。向佛合掌而白佛言。世尊。</a><a name="0076a12" id="0076a12">我有疑心今欲发问。惟愿如来怜愍众生为</a><a name="0076a13" id="0076a13">我解说</a><a name="0076a14" id="0076a14"><p>尔时世尊告舍利弗言。善男子。随汝所问。若</a><a name="0076a15" id="0076a15">有疑心。吾当为汝分别解说。时舍利弗蒙佛</a><a name="0076a16" id="0076a16">印可许决疑网。欢喜踊跃即白佛言。世尊。颇</a><a name="0076a17" id="0076a17">有现在十方世界诸佛世尊。往昔愿力常为</a><a name="0076a18" id="0076a18">众生现在说法。彼诸如来所有名号。若善男</a><a name="0076a19" id="0076a19">子及善女人。欲得诵持此诸佛名。若读若闻</a><a name="0076a20" id="0076a20">及以书写。缘是功德。便于阿耨多罗三藐三</a><a name="0076a21" id="0076a21">菩提得不退转。无所缺减。至于无上正真之</a><a name="0076a22" id="0076a22">道。速得成于阿耨多罗三藐三菩提者不</a><a name="0076a23" id="0076a23"><p>尔时世尊告舍利弗言。善哉善哉善男子。汝</a><a name="0076a24" id="0076a24">所咨问真妙辩才。为于来世无量众生广作</a><a name="0076a25" id="0076a25">利益。慈悲哀愍一切天人。能问如来如斯奥</a><a name="0076a26" id="0076a26">义。是故汝今谛听谛受善思念之。吾当为汝</a><a name="0076a27" id="0076a27">分别解说。舍利弗言。唯然世尊。愿乐欲闻</a><a name="0076a28" id="0076a28"><p>尔时世尊告舍利弗言。善男子。东方去此过</a><a name="0076a29" id="0076a29">一恒河沙世界。有一佛刹名难降伏。于彼国<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140075c.htm'><img src='up.gif' border=0></a>
<a href='T140076b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>