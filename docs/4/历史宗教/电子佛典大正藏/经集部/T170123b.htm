<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0123b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷21)</font> 畜生品第五之一 <font face='Arial'>T17, p0123b</h2></font><hr>
<span class='old'>
</a><a name="0123a28" id="0123a28">震雷电霹雳起火。有执犁具。或有相扑。有执</a><a name="0123a29" id="0123a29">刀轮。或有执刀。有行虚空。有执弓箭。有执</span><a name="0123b01" id="0123b01">围山。有相擒叉(枯加反)有顺法斗。有相道理。</a><a name="0123b02" id="0123b02">或有指授。有多巧伪。有以火斗。或有水斗。</a><a name="0123b03" id="0123b03">或有注流。或一切斗。或有闇斗。或有幻</a><a name="0123b04" id="0123b04">斗。或以锯斗。或用抓斗。或以殿轮。或以</a><a name="0123b05" id="0123b05">声叫。闻者不忍。或以脚踏。或以手斗。如是</a><a name="0123b06" id="0123b06">种种器仗。身皆具足。一切天众。在帝释前。向</a><a name="0123b07" id="0123b07">阿修罗。时钵呵娑罗[<a href='javascript:showpic("images/023523.gif")'>目*侯</a>]王等。见诸天众执种</a><a name="0123b08" id="0123b08">种器仗。共钵呵娑向帝释所。时诸天众。见四</a><a name="0123b09" id="0123b09">阿修罗王向帝释所。即自庄严。以助天王。时</a><a name="0123b10" id="0123b10">天帝释。自观天众。告阿修罗曰。汝等畜生。</a><a name="0123b11" id="0123b11">云何如是痴无所知。一切阿修罗力。不及一</a><a name="0123b12" id="0123b12">天之力独我一天。能破汝军。何以故。天有法</a><a name="0123b13" id="0123b13">力。汝无法力。法以非法。相去玄绝。譬如日</a><a name="0123b14" id="0123b14">光。比于闇冥。如以实语。比于妄谈。如以须</a><a name="0123b15" id="0123b15">弥山。比于众山。如以解脱比于系缚。如以利</a><a name="0123b16" id="0123b16">益。比于衰损。如以善友比于冤家。如以甘</a><a name="0123b17" id="0123b17">露比于毒药。如以白日比于昏夜。如以伪珠</a><a name="0123b18" id="0123b18">比于真宝。如以巨富比于贫穷。犹如行使比</a><a name="0123b19" id="0123b19">安住者。如以萤火比于日光。如无足者欲比</a><a name="0123b20" id="0123b20">猛风。相去玄远。如以盲人比明眼者。如以</a><a name="0123b21" id="0123b21">险路比平坦道。如以外道比于如来。犹如虚</a><a name="0123b22" id="0123b22">空比于土地。如以一念欲比一劫。汝之与我。</a><a name="0123b23" id="0123b23">相去玄殊。亦复如是</a><a name="0123b24" id="0123b24"><p>汝不顺法。我则敬重。汝便愚痴。我有智慧。</a><a name="0123b25" id="0123b25">汝不修福。天修福行。汝是畜生。我为净天。如</a><a name="0123b26" id="0123b26">是知已。汝则不应与吾共战。说是语已。即现</a><a name="0123b27" id="0123b27">去相。令伊罗婆那向阿修罗。伽他颂曰</a><a name="0123b28" id="0123b28"><p class='lg'>　　法能破非法　　　实语破虚妄</a><br><a name="0123b29" id="0123b29">　　智慧破愚痴　　　天破阿修罗　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170123a.htm'><img src='up.gif' border=0></a>
<a href='T170123c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>