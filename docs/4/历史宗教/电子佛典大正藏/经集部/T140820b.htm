<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0536 申日儿本经 0820b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 536 申日儿本经</font> <font face='Arial'>(卷1)</font> <font face='Arial'>T14, p0820b</h2></font><hr>
<span class='old'>
</a><a name="0820a28" id="0820a28">适竟。饭食中毒皆消去。佛语阿难。令诸比</a><a name="0820a29" id="0820a29">丘皆饭。毒皆已去。佛及诸比丘皆饭已。申</span><a name="0820b01" id="0820b01">日便前长跪。以头面着佛足。白佛言。我无</a><a name="0820b02" id="0820b02">状。用恶人之言。令我作恶。愿从佛求哀悔过。</a><a name="0820b03" id="0820b03">佛即为申日说经。便得第一须陀洹道。申日</a><a name="0820b04" id="0820b04">即受五戒为优婆塞。一者不杀。二者不盗。三</a><a name="0820b05" id="0820b05">者不犯他人妇女。四者不两舌。五者不饮酒。</a><a name="0820b06" id="0820b06">申日受五戒已。持头面着佛足。为佛作礼</a><a name="0820b07" id="0820b07">申日儿本经<p class='juan'>
</p>

<p><p><p><a name="0820b08" id="0820b08"></a><a name="0820b09" id="0820b09"></a><a name="0820b10" id="0820b10"><p><b>　　<A NAME="n488"></A>No. 537</b></a><a name="0820b11" id="0820b11"><p class='juan'>
佛说越难经</p>
</a><a name="0820b12" id="0820b12"></a><a name="0820b13" id="0820b13"><p><span class='byline'>　　　　西晋居士聂承远译</span><br></a><a name="0820b14" id="0820b14"><p>闻如是。一时佛在波罗奈私国。贤者飞鸟</a><a name="0820b15" id="0820b15">聚。彼时国中有四姓长者。名曰越难。大豪</a><a name="0820b16" id="0820b16">富珍奇珠宝牛马田宅甚众多。难为人悭贪</a><a name="0820b17" id="0820b17">嫉妒。不信道德不喜布施。日未没。常敕门监。</a><a name="0820b18" id="0820b18">有来乞丐者勿得通也</a><a name="0820b19" id="0820b19"><p>难有一子名曰栴檀。亦复悭贪。难后寿尽</a><a name="0820b20" id="0820b20">还生其国中。为盲乞妇作子。其夫言。汝身</a><a name="0820b21" id="0820b21">有重病。今复怀躯。我贫穷无以衣食。汝便</a><a name="0820b22" id="0820b22">自去。妇受教出门外。未远得大聚粪。便止</a><a name="0820b23" id="0820b23">其中。至九月生一子。两目复盲。其母行乞</a><a name="0820b24" id="0820b24">食养之。至年七岁。其母言。我养汝大久。且</a><a name="0820b25" id="0820b25">自行拄杖。取食器行乞。当自悲言。世间贫</a><a name="0820b26" id="0820b26">者最为苦恼。今我薄命生贫家。两目复盲无</a><a name="0820b27" id="0820b27">所见。复为人所轻易。今有乞我少所饮</a><a name="0820b28" id="0820b28">食。愈我饥者。譬如天雨。渴者得饮。儿闻母</a><a name="0820b29" id="0820b29">说如是。便行家家乞丐。复到栴檀家。其子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140820a.htm'><img src='up.gif' border=0></a>
<a href='T140820c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>