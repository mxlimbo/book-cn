<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0655c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷2)</font> 观相品第三之一 <font face='Arial'>T15, p0655c</h2></font><hr>
<span class='old'>
</a><a name="0655b28" id="0655b28">相大慧光明消恶观法。若有邪见极重恶人。</a><a name="0655b29" id="0655b29">闻此观法具足相貌。生嗔恨心。无有是处。</span><a name="0655c01" id="0655c01">纵使生嗔。白毫相光亦复覆护。暂闻是语</a><a name="0655c02" id="0655c02">除三劫罪。后身生处生诸佛前。如是种种百</a><a name="0655c03" id="0655c03">千亿种。观诸光明微妙境界。不可悉说。念</a><a name="0655c04" id="0655c04">白毫时自然当生。如此观者名为正观。若异</a><a name="0655c05" id="0655c05">观者名为邪观</a><a name="0655c06" id="0655c06"><p>云何名观额广平正额广平正相。二轮光明。</a><a name="0655c07" id="0655c07">光明轮郭。千辐毂辋。成摩尼珠。形如毗纽羯</a><a name="0655c08" id="0655c08">磨天画。于画中流出上妙金色之光。来入</a><a name="0655c09" id="0655c09">白毫。绕毫七匝。上入额上诸毛孔中。乃</a><a name="0655c10" id="0655c10">至发际诸色相中。婉转下垂至于耳轮。上散</a><a name="0655c11" id="0655c11">入发。绕发七匝。从枕骨出绕前莲华相。</a><a name="0655c12" id="0655c12">团圆七匝七画分明。画有七色色生七华。华</a><a name="0655c13" id="0655c13">有一佛有七菩萨以为侍者。恭敬围绕右旋</a><a name="0655c14" id="0655c14">而转。如是额广平正三相。发际相。头诸毛</a><a name="0655c15" id="0655c15">孔相。脑中相。脑中亦有十四光。现诸脉中。中</a><a name="0655c16" id="0655c16">外俱彻明显可爱。踊出白光红紫间错。其</a><a name="0655c17" id="0655c17">色微细从枕骨出。亦绕前者三匝。一一画</a><a name="0655c18" id="0655c18">间有一佛坐。有二菩萨以为侍者。益更明显</a><a name="0655c19" id="0655c19">胜前数倍</a><a name="0655c20" id="0655c20"><p>云何观如来眉相。左右二眉形如月初。卷</a><a name="0655c21" id="0655c21">生诸毛稀稠得所随月形转。其色艳紫。毛</a><a name="0655c22" id="0655c22">端绀青。琉璃妙光色无与比。眉光两靡散入</a><a name="0655c23" id="0655c23">诸发。既入发已上至发杪。其光蠡起。蜂翠</a><a name="0655c24" id="0655c24">孔雀色无以类。犹如聚墨比琉璃光。亦复下</a><a name="0655c25" id="0655c25">垂从枕骨出。右旋宛转绕光四匝。一一画</a><a name="0655c26" id="0655c26">中出一化佛。有二菩萨及二比丘。翼侍左右。</a><a name="0655c27" id="0655c27">皆悉住立莲华须上。明显可爱胜前数倍。眉</a><a name="0655c28" id="0655c28">下三画及眼眶中。旋生四光青黄赤白。上</a><a name="0655c29" id="0655c29">向艳出入眉骨中。出眉毛端亦如前法。从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150655b.htm'><img src='up.gif' border=0></a>
<a href='T150656a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>