<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0451 药师琉璃光七佛本愿功德经 0411a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 451 药师琉璃光七佛本愿功德经</font> <font face='Arial'>(卷1)</font> <font face='Arial'>T14, p0411a</h2></font><hr>
<span class='old'>
</a><a name="0410c28" id="0410c28">造作种种屠害之业断诸生命。由斯恶业</a><a name="0410c29" id="0410c29">受地狱苦。设得为人短寿多病。或遭水火</span><a name="0411a01" id="0411a01">刀毒所伤当受死苦。若闻我名至心称念。</a><a name="0411a02" id="0411a02">由是力故。所有恶业悉皆消灭。无病长寿不</a><a name="0411a03" id="0411a03">遭横死。乃至菩提</a><a name="0411a04" id="0411a04"><p>第二大愿。愿我来世得菩提时。若有众生。</a><a name="0411a05" id="0411a05">作诸恶业盗他财物。当堕恶趣。设得为</a><a name="0411a06" id="0411a06">人生贫穷家。乏少衣食常受诸苦。若闻我</a><a name="0411a07" id="0411a07">名至心称念。由是力故所有恶业悉皆消</a><a name="0411a08" id="0411a08">灭。衣服饮食无所乏少。乃至菩提</a><a name="0411a09" id="0411a09"><p>第三大愿。愿我来世得菩提时。若有众生</a><a name="0411a10" id="0411a10">更相凌慢共为仇隙。若闻我名至心称念。</a><a name="0411a11" id="0411a11">由是力故各起慈心犹如父母乃至菩</a><a name="0411a12" id="0411a12">提</a><a name="0411a13" id="0411a13"><p>第四大愿。愿我来世得菩提时。若有众生</a><a name="0411a14" id="0411a14">贪欲嗔恚愚痴所缠。若出家在家男女七</a><a name="0411a15" id="0411a15">众。毁犯如来所制学处造诸恶业。当堕</a><a name="0411a16" id="0411a16">地狱受诸苦报。若闻我名至心称念。由是</a><a name="0411a17" id="0411a17">力故所有恶业悉皆消灭。断诸烦恼敬奉</a><a name="0411a18" id="0411a18">尸罗。于身语心善能防护。永不退转乃至</a><a name="0411a19" id="0411a19">菩提</a><a name="0411a20" id="0411a20"><p>曼殊室利。是为彼佛如来应正等觉行菩萨</a><a name="0411a21" id="0411a21">道时所发四种微妙大愿。曼殊室利。又彼如</a><a name="0411a22" id="0411a22">来所居佛土广博严净。地平如掌皆以宝成。</a><a name="0411a23" id="0411a23">常有香气如妙栴檀。复以香树而为行列。</a><a name="0411a24" id="0411a24">天妙珠璎摩尼等宝处处垂下。多有浴池天</a><a name="0411a25" id="0411a25">宝严饰。香水盈满众德皆具。于其四边悬</a><a name="0411a26" id="0411a26">妙缯彩。街衢八道随处庄严。所有众生无诸</a><a name="0411a27" id="0411a27">烦恼及忧悲苦。亦无女人。多是住地诸菩萨</a><a name="0411a28" id="0411a28">众。胜妙音乐不鼓自鸣。演说大乘微妙深法</a><a name="0411a29" id="0411a29">若有众生闻此音者。得不退转无上菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140410c.htm'><img src='up.gif' border=0></a>
<a href='T140411b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>