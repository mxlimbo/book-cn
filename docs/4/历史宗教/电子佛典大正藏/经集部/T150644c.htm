<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0642 佛说首楞严三昧经 0644c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 642 佛说首楞严三昧经</font> <font face='Arial'>(卷2)</font> <font face='Arial'>T15, p0644c</h2></font><hr>
<span class='old'>
</a><a name="0644b28" id="0644b28">尊。阿难智慧忆念有量。声闻人者随他音</a><a name="0644b29" id="0644b29">声。何故以是三昧法宝嘱累阿难。持须弥山</span><a name="0644c01" id="0644c01">顶释。发至诚言。若我能于今世来世。广宣</a><a name="0644c02" id="0644c02">流布是宝三昧无有虚者。于此耆阇崛山中</a><a name="0644c03" id="0644c03">树。悉皆当如佛菩提树其诸树下皆有菩萨。</a><a name="0644c04" id="0644c04">持须弥山顶释。作是语已。即见诸树如菩提</a><a name="0644c05" id="0644c05">树。一一树下皆见菩萨。诸菩提树皆出是</a><a name="0644c06" id="0644c06">言。如持须弥山顶释所言。为实是人必能令</a><a name="0644c07" id="0644c07">此三昧广宣流布。尔时诸天龙夜叉乾闼婆</a><a name="0644c08" id="0644c08">等。同声白佛言。世尊。假使如来住寿一劫不</a><a name="0644c09" id="0644c09">为余事。以声闻乘为人说法。一一说法皆悉</a><a name="0644c10" id="0644c10">如初转法轮时所度众生。说是首楞严三昧</a><a name="0644c11" id="0644c11">所度众生。此则为胜。所以者何。是诸众生</a><a name="0644c12" id="0644c12">皆以声闻乘度于菩萨乘。百分不及一。百千</a><a name="0644c13" id="0644c13">万亿分。乃至算数譬喻所不能及。如是首楞</a><a name="0644c14" id="0644c14">严三昧。有是无量势力。能成就诸菩萨。使得</a><a name="0644c15" id="0644c15">具足佛法</a><a name="0644c16" id="0644c16"><p>尔时坚意菩萨白佛言。世尊。实寿几何。几</a><a name="0644c17" id="0644c17">时当入毕竟涅槃。佛言。坚意。东方去此世界</a><a name="0644c18" id="0644c18">三万二千佛土。国名庄严。是中有佛。号照明</a><a name="0644c19" id="0644c19">庄严自在王如来应供正遍知明行足善逝世</a><a name="0644c20" id="0644c20">间解无上士调御丈夫天人师佛世尊。今现</a><a name="0644c21" id="0644c21">在说法。坚意。如照明庄严自在王佛寿命。</a><a name="0644c22" id="0644c22">我所寿命亦复如是。世尊。是照明庄严自在</a><a name="0644c23" id="0644c23">王佛寿命几所佛告坚意。汝自往问。自当</a><a name="0644c24" id="0644c24">答汝。即持坚意承佛神力。又以首楞严三昧</a><a name="0644c25" id="0644c25">力故。及自善根神通力故。如一念顷到彼庄</a><a name="0644c26" id="0644c26">严世界。头面礼彼佛足。右绕三匝却住一面。</a><a name="0644c27" id="0644c27">白佛言。世尊。寿命几时当入涅槃。彼佛答</a><a name="0644c28" id="0644c28">言。如彼释迦牟尼佛寿命。我所寿命亦复</a><a name="0644c29" id="0644c29">如是。坚意。汝欲知者。我寿七百阿僧祇劫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150644b.htm'><img src='up.gif' border=0></a>
<a href='T150645a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>