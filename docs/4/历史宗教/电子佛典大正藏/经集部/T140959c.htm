<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0579 优婆夷净行法门经 0959c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 579 优婆夷净行法门经</font> <font face='Arial'>(卷2)</font> 修学品第二 <font face='Arial'>T14, p0959c</h2></font><hr>
<span class='old'>
</a><br><a name="0959b28" id="0959b28">　　龙神夜叉等　　　闻者皆奉行　</p></a><a name="0959b29" id="0959b29"><p>复次毗舍佉。云何修行师子颔。佛于过去世</span><a name="0959c01" id="0959c01">作凡人时。恒修不绮语弃舍绮语远离绮语。</a><a name="0959c02" id="0959c02">应时而语义语法语威仪语常住语有边语。</a><a name="0959c03" id="0959c03">以此业故。积功无量常受天乐。下生人间得</a><a name="0959c04" id="0959c04">大人相师子颔。以此相故。若在家者。作转</a><a name="0959c05" id="0959c05">轮王王四天下。一切人民无能伐者。若出家</a><a name="0959c06" id="0959c06">者。得成为佛。天人阿修罗梵魔沙门婆罗门。</a><a name="0959c07" id="0959c07">内外怨家无有能得伐如来者。尔时世尊而</a><a name="0959c08" id="0959c08">说偈言</a><a name="0959c09" id="0959c09"><p class='lg'>　　我于过去世　　　恒修不绮语</a><br><a name="0959c10" id="0959c10">　　亦不自称誉　　　及以诸杂语</a><br><a name="0959c11" id="0959c11">　　断截无义语　　　常修应时语</a><br><a name="0959c12" id="0959c12">　　发言令喜乐　　　利益诸众生</a><br><a name="0959c13" id="0959c13">　　以此行业故　　　常受天人乐</a><br><a name="0959c14" id="0959c14">　　下生于人间　　　成就师子颔</a><br><a name="0959c15" id="0959c15">　　在家转轮王　　　威伏四天下</a><br><a name="0959c16" id="0959c16">　　以此大人相　　　现无有伐者</a><br><a name="0959c17" id="0959c17">　　出家得成佛　　　沙门梵魔王</a><br><a name="0959c18" id="0959c18">　　大人阿修罗　　　罗[<a href='javascript:showpic("images/023523.gif")'>目*侯</a>]紧那罗</a><br><a name="0959c19" id="0959c19">　　内外诸怨家　　　无有能伐者　</p></a><a name="0959c20" id="0959c20"><p>复次毗舍佉。云何修行四牙齐密白净光明。</a><a name="0959c21" id="0959c21">佛于往昔作凡人时。舍离恶活正命自活。亦</a><a name="0959c22" id="0959c22">不行于斗秤欺诳。不以威势横取人物。以虚</a><a name="0959c23" id="0959c23">伪物欺诳于人。变形诳爱诳触诳精进诳。如</a><a name="0959c24" id="0959c24">是一切欺诳之法皆悉断灭。以此业故。积聚</a><a name="0959c25" id="0959c25">高广命终生天。于天人中十处受乐。何谓为</a><a name="0959c26" id="0959c26">十。一者天寿。二者天妙色。三者天乐。四者天</a><a name="0959c27" id="0959c27">名闻。五者天王。六者天色。七者天声。八者</a><a name="0959c28" id="0959c28">天香。九者天味。十者天触。是名为十。受天</a><a name="0959c29" id="0959c29">乐已。下生人间得大人相。一者齿无大小。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140959b.htm'><img src='up.gif' border=0></a>
<a href='T140960a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>