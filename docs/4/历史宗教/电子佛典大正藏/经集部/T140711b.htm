<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0711b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷3)</font> <font face='Arial'>T14, p0711b</h2></font><hr>
<span class='old'>
</a><a name="0711a28" id="0711a28">实妄失之法。愚人诤论之语。善男子。我不曾</a><a name="0711a29" id="0711a29">见有人发如是精进。能令一有情得阿耨多</span><a name="0711b01" id="0711b01">罗三藐三菩提者。我但知彼无数俱胝有情。</a><a name="0711b02" id="0711b02">趣证声闻缘觉涅槃。善男子。以是缘故。应须</a><a name="0711b03" id="0711b03">退转于阿耨多罗三藐三菩提心。若不然者。</a><a name="0711b04" id="0711b04">汝所发精进。徒增烦恼唐捐其功。魔作是言</a><a name="0711b05" id="0711b05">已。菩萨乃自思惟。此诸恶魔伺求其便欲来</a><a name="0711b06" id="0711b06">娆我。菩萨知是事已乃谓魔言。汝今勿应逼</a><a name="0711b07" id="0711b07">迫于我。汝于世间但勿有虑。如佛所说。世间</a><a name="0711b08" id="0711b08">一切从自业种子所生长故。自所造作彼彼</a><a name="0711b09" id="0711b09">之业。是所归趣。今汝亦然。自业种子所生长</a><a name="0711b10" id="0711b10">故。自所造业是所归趣。汝今速应从所来道</a><a name="0711b11" id="0711b11">还归本处勿复娆我。娆乱我故使汝长夜于</a><a name="0711b12" id="0711b12">诸有情苦恼逼迫作不饶益。时彼恶魔潜伏</a><a name="0711b13" id="0711b13">退屈。即于是处隐而不现。菩萨于是诸恶魔</a><a name="0711b14" id="0711b14">众或魔天等来娆乱时。而菩菩心不惊不怖</a><a name="0711b15" id="0711b15">亦不怯弱。是为菩萨被甲精进。云何是无能</a><a name="0711b16" id="0711b16">胜精进。谓若菩萨随其诸相发起精进。如所</a><a name="0711b17" id="0711b17">起时而为最胜。正使余诸久修道行菩萨。比</a><a name="0711b18" id="0711b18">此菩萨精进胜行。数分算分乃至乌波尼杀</a><a name="0711b19" id="0711b19">昙分皆不及一。何况声闻缘觉。何以故。菩萨</a><a name="0711b20" id="0711b20">随起一念精进之心。具诸胜力即能普摄一</a><a name="0711b21" id="0711b21">切佛法。断诸恶法故。是为菩萨无能胜精进。</a><a name="0711b22" id="0711b22">云何是离二边精进。谓若菩萨所起精进。不</a><a name="0711b23" id="0711b23">应增剧不应沉下。何以故。若增剧时其心高</a><a name="0711b24" id="0711b24">倨。若沉下时即生掉举。离此二者。乃名菩</a><a name="0711b25" id="0711b25">萨精进胜行。是为菩萨离二边精进。云何是</a><a name="0711b26" id="0711b26">利乐精进。谓若菩萨发是精进。愿我此身得</a><a name="0711b27" id="0711b27">与佛身而相等比。愿我得佛无见顶相。及佛</a><a name="0711b28" id="0711b28">圆光相好具足。及无能胜无边胜智。佛大威</a><a name="0711b29" id="0711b29">德。佛胜自在。菩萨为是等故发起精进。是为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140711a.htm'><img src='up.gif' border=0></a>
<a href='T140711c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>