<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0616 禅法要解 0288c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 616 禅法要解</font> <font face='Arial'>(卷1)</font> <font face='Arial'>T15, p0288c</h2></font><hr>
<span class='old'>
</a><a name="0288b28" id="0288b28">非乐。甚可怜愍。初禅快乐内外遍身。如水</a><a name="0288b29" id="0288b29">渍干土内外沾洽。欲界身分受乐不能普</span><a name="0288c01" id="0288c01">遍。欲界淫恚诸火热身。入初禅池凉乐第一</a><a name="0288c02" id="0288c02">除诸热恼。如大热极入清凉池。既得初禅念</a><a name="0288c03" id="0288c03">本所习修行道门。或有异缘。所谓念佛三昧。</a><a name="0288c04" id="0288c04">或念不净慈心观等。所以者何。是行思力令</a><a name="0288c05" id="0288c05">得禅定转复深入。本观倍增清净明了。行者</a><a name="0288c06" id="0288c06">得初禅已进求二禅。若有漏道。于二禅边地</a><a name="0288c07" id="0288c07">厌患觉观。如欲界五欲五盖令心散乱。初禅</a><a name="0288c08" id="0288c08">觉观恼乱定心亦复如是。若无漏道。离初禅</a><a name="0288c09" id="0288c09">欲。即用无漏初禅。呵责觉观。问曰。如初禅结</a><a name="0288c10" id="0288c10">使亦能乱心。何故但说觉观。答曰。初禅结</a><a name="0288c11" id="0288c11">使名为觉观。所以者何。因善觉观而生爱着。</a><a name="0288c12" id="0288c12">是故结使亦名觉观。始得初禅未有余着。</a><a name="0288c13" id="0288c13">复次本未曾得觉观大喜。以大喜故坏败定</a><a name="0288c14" id="0288c14">心。以破定故先应除舍。复次欲入甚深二禅</a><a name="0288c15" id="0288c15">定故除却觉观。为大利故而舍小利。如舍欲</a><a name="0288c16" id="0288c16">界小乐而得大乐。问曰。但说觉观应灭。不</a><a name="0288c17" id="0288c17">说初禅烦恼耶。答曰。觉观即是初禅善觉观</a><a name="0288c18" id="0288c18">也。初禅爱等亦名觉观。以恶觉观障二禅道。</a><a name="0288c19" id="0288c19">是故宜灭。以善觉观能留行者令心乐住。是</a><a name="0288c20" id="0288c20">故皆应当灭。寻复思惟。知恶觉观是为真贼。</a><a name="0288c21" id="0288c21">善觉观者虽似亲善亦复是贼。夺我大利故。</a><a name="0288c22" id="0288c22">当进求灭二觉观。觉观恼乱如人疲极安眠</a><a name="0288c23" id="0288c23">众音恼乱。是故行者。灭此觉观已求二禅。</a><a name="0288c24" id="0288c24">譬如风土能浊清水不见面像。欲界五欲浊</a><a name="0288c25" id="0288c25">心如土浊水。觉观乱心如风动水。以觉观灭</a><a name="0288c26" id="0288c26">故内得清净。无觉无观定生喜乐入于二禅。</a><a name="0288c27" id="0288c27">问曰。云何是二禅相。答曰。经中说言。灭诸觉</a><a name="0288c28" id="0288c28">观。若善若无记。以无觉观动故内心清净。如</a><a name="0288c29" id="0288c29">水澄静无有风波。星月诸山悉皆照见。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150288b.htm'><img src='up.gif' border=0></a>
<a href='T150289a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>