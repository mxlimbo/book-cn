<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0588 佛说须真天子经 0108b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 588 佛说须真天子经</font> <font face='Arial'>(卷3)</font> 分别品第八 <font face='Arial'>T15, p0108b</h2></font><hr>
<span class='old'>
</a><a name="0108a28" id="0108a28">不信余业得平等觉道。信见知处不以为异</a><a name="0108a29" id="0108a29">意。而不随坏败小乘功德。为立大乘。以因</span><a name="0108b01" id="0108b01">缘行一切诸法。是故菩萨得入辟支佛</a><a name="0108b02" id="0108b02"><p>天子复问。文殊师利。云何菩萨得至于佛。</a><a name="0108b03" id="0108b03">文殊师利答言。天子。菩萨悉觉知一切法本</a><a name="0108b04" id="0108b04">皆空寂。觉知一切本无所有。觉知诸行于恶</a><a name="0108b05" id="0108b05">处人中天上。意悉远离众所安乐。所以者何。</a><a name="0108b06" id="0108b06">悉晓了诸慧故。自意觉智慧。知诸欲空自</a><a name="0108b07" id="0108b07">身亦空。以一时念则觉道。次不为余转。便现</a><a name="0108b08" id="0108b08">无数若干之事。是故菩萨得至于佛</a><a name="0108b09" id="0108b09"><p>天子复问。文殊师利。云何菩萨得至多陀竭。</a><a name="0108b10" id="0108b10">文殊师利答言。天子。菩萨以如来道来。如者</a><a name="0108b11" id="0108b11">为谛。无一道忘。如者为造立。如者为施</a><a name="0108b12" id="0108b12">与。如者为戒。如者为忍辱。如者为精进。如</a><a name="0108b13" id="0108b13">者为一心。如者为智慧。如者为善权。如者</a><a name="0108b14" id="0108b14">为慧。如者为人亦不人。现立为人习断生死</a><a name="0108b15" id="0108b15">行。于诸行中等出其上。度恐畏者至于彼岸。</a><a name="0108b16" id="0108b16">所度无彼亦不在彼。至于在此亦不在此。用</a><a name="0108b17" id="0108b17">本净故过于二处。远离于冥平等见明。于冥</a><a name="0108b18" id="0108b18">无冥而度于冥。如来从空来。坏散垢秽使</a><a name="0108b19" id="0108b19">归于空。是故菩萨得至多陀竭</a><a name="0108b20" id="0108b20"><p>天子复问。文殊师利。云何菩萨得至匐迦波</a><a name="0108b21" id="0108b21">坏生死处。文殊师利答言。天子。菩萨破坏爱</a><a name="0108b22" id="0108b22">欲。得度三界生死之处。于有处示现无处。凡</a><a name="0108b23" id="0108b23">一切人皆担重担降坏魔众。于诸处所乐喜</a><a name="0108b24" id="0108b24">著者皆远离之。令放重担绝离其处。遍见所</a><a name="0108b25" id="0108b25">生善恶众处。已去所处乐舍贪淫。以柔软心</a><a name="0108b26" id="0108b26">用定身意定于戒智。悉见恶处离而不着。悉</a><a name="0108b27" id="0108b27">入诸身知一切态。正生死处导利福施。广</a><a name="0108b28" id="0108b28">设桥梁常乐供养。满覆三处未曾厌废。为三</a><a name="0108b29" id="0108b29">界人之所戴仰。是故菩萨得至匐迦波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150108a.htm'><img src='up.gif' border=0></a>
<a href='T150108c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>