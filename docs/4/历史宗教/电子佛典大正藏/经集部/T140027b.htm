<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0425 贤劫经 0027b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 425 贤劫经</font> <font face='Arial'>(卷3)</font> 三十二相品第十一 <font face='Arial'>T14, p0027b</h2></font><hr>
<span class='old'>
</a><a name="0027a28" id="0027a28">宣义。是持戒报。口说平均不为偏党。是忍辱</a><a name="0027a29" id="0027a29">报。舌极广长色如莲华光明赫赫。是精进报。</span><a name="0027b01" id="0027b01">其相生妙各各别异。是一心报。舌如百叶光</a><a name="0027b02" id="0027b02">色奇好晃昱远耀。是智慧报。是为六。何谓梵</a><a name="0027b03" id="0027b03">声报度无极有六事。行菩萨道颁宣经典。高</a><a name="0027b04" id="0027b04">举唱音令众人闻了了无疑。是布施报。音向</a><a name="0027b05" id="0027b05">可爱闻莫不喜。是持戒报。若干品音所宣各</a><a name="0027b06" id="0027b06">各。是忍辱报。未曾有音和不可逮。是精进</a><a name="0027b07" id="0027b07">报。音常和调言辞安隐而不断绝。是一心报。</a><a name="0027b08" id="0027b08">一切音好哀合和雅动众人心。是智慧报。是</a><a name="0027b09" id="0027b09">为六。佛言。复次喜王。将顺身心常使和安。</a><a name="0027b10" id="0027b10">是布施报。其以身行身口心定寂然安和。是</a><a name="0027b11" id="0027b11">持戒报。若以十善兴发所生。志在天人使</a><a name="0027b12" id="0027b12">为道业。是忍辱报。教告一切开化众会无</a><a name="0027b13" id="0027b13">所犯负。是精进报。悲和之音柔润向哀告</a><a name="0027b14" id="0027b14">于众生是一心报。音宣法化决众狐疑莫不</a><a name="0027b15" id="0027b15">解悦。是智慧报。是为六。何谓味中上味度</a><a name="0027b16" id="0027b16">无极有六事。若以食膳一切所供。其味殊特</a><a name="0027b17" id="0027b17">可众人意。是曰布施报。其所惠与食者。</a><a name="0027b18" id="0027b18">得安快而无患。是曰持戒报。受者和同与</a><a name="0027b19" id="0027b19">檀越心无诤讼意。是曰忍辱报。所施供具</a><a name="0027b20" id="0027b20">多少使平令身无疾。是曰精进报。食膳极</a><a name="0027b21" id="0027b21">妙于口甘美而无秽臭。是曰一心报。不热</a><a name="0027b22" id="0027b22">不冷其味和适而好轻柔。是曰智慧报。是</a><a name="0027b23" id="0027b23">为六。何谓师子颊车度无极有六事。其背广</a><a name="0027b24" id="0027b24">平师子形独步三界。是布施报。犹如莲华</a><a name="0027b25" id="0027b25">光泽色妙。行如师子。是持戒报。若如师子</a><a name="0027b26" id="0027b26">转进而前无所畏难。是忍辱报。所以显现大</a><a name="0027b27" id="0027b27">神巍巍尊妙殊特。是精进报。其余所宣欢悦</a><a name="0027b28" id="0027b28">一切众生所敬。是一心报。其目见者莫不自</a><a name="0027b29" id="0027b29">归。面色喜悦睹德奉敬而无厌足。是智慧报。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140027a.htm'><img src='up.gif' border=0></a>
<a href='T140027c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>