<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0637c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷5)</font> <font face='Arial'>T17, p0637c</h2></font><hr>
<span class='old'>
</a><a name="0637b28" id="0637b28">诤法。以毕竟得无诤法故。是菩萨名为得一</a><a name="0637b29" id="0637b29">切毕竟法。于一切法中得平等。如见自身平</span><a name="0637c01" id="0637c01">等。见一切法亦复如是。平等住平等忍。是故</a><a name="0637c02" id="0637c02">名为得毕竟。诸法平等无所去无所来。是故</a><a name="0637c03" id="0637c03">名为得毕竟。世尊。菩萨如是得诸法毕竟。如</a><a name="0637c04" id="0637c04">是菩萨所有言说皆是法集。悉与众生安隐</a><a name="0637c05" id="0637c05">乐。须菩提白佛言。世尊。我今所说法集。为得</a><a name="0637c06" id="0637c06">随顺如来法集不耶。佛言。须菩提。汝之所说</a><a name="0637c07" id="0637c07">随顺佛意。须菩提。汝今说是法集时。五千天</a><a name="0637c08" id="0637c08">子远尘离垢。于诸法中得法眼净。五千天子</a><a name="0637c09" id="0637c09">发阿耨多罗三藐三菩提心。须菩提。若有菩</a><a name="0637c10" id="0637c10">萨闻汝所说微妙法集。是菩萨即知自身到</a><a name="0637c11" id="0637c11">大法海。即知此身为不空过必得妙乐。须菩</a><a name="0637c12" id="0637c12">提。是名诸佛如来第一法集</a><a name="0637c13" id="0637c13"><p>尔时慧命阿那律白佛言。世尊。一切法文字</a><a name="0637c14" id="0637c14">名为法集。何以故。文字之性无有尽相。无</a><a name="0637c15" id="0637c15">尽相者则是文字。世尊。我说言语唯是文</a><a name="0637c16" id="0637c16">字。世尊。夫文字者。不从自身出。不从他身</a><a name="0637c17" id="0637c17">出。是诸名字不作是念我出音声。世尊。诸</a><a name="0637c18" id="0637c18">文字者不增不减。世尊。菩萨知诸文字与一</a><a name="0637c19" id="0637c19">切法其性平等。世尊。菩萨若能如是毕竟知</a><a name="0637c20" id="0637c20">诸法音声。是故菩萨不为音声之所障碍。诸</a><a name="0637c21" id="0637c21">有所闻一切音声。皆是佛声皆是空声。是无</a><a name="0637c22" id="0637c22">相声是无愿声。是法界声是实际声。是菩萨</a><a name="0637c23" id="0637c23">无有一法能为障碍一切智。是菩萨不见有</a><a name="0637c24" id="0637c24">法离佛菩提。是菩萨见一切法悉无障碍。</a><a name="0637c25" id="0637c25">能见诸法同佛菩提不相违背。是菩萨不见</a><a name="0637c26" id="0637c26">诸法有进有退。是菩萨不见诸法而常利益</a><a name="0637c27" id="0637c27">一切众生。菩萨如是于诸法中得毕竟忍。</a><a name="0637c28" id="0637c28">得是忍故成就甚深乐说辩才。何者是甚深</a><a name="0637c29" id="0637c29">乐说辩才。随诸菩萨所有辩才。声闻辟支<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170637b.htm'><img src='up.gif' border=0></a>
<a href='T170638a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>