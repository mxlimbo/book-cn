<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0086c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷5)</font> <font face='Arial'>T15, p0086c</h2></font><hr>
<span class='old'>
</a><br><a name="0086b28" id="0086b28">　　而不舍发心　　　是名精进人</a><br><a name="0086b29" id="0086b29">　　思惟一切法　　　知皆如幻化</span><br><a name="0086c01" id="0086c01">　　智慧不得坚　　　观法如虚空</a><br><a name="0086c02" id="0086c02">　　从虚妄分别　　　贪着生垢染</a><br><a name="0086c03" id="0086c03">　　为斯开法门　　　令得入涅槃</a><br><a name="0086c04" id="0086c04">　　为彼行精进　　　而不坏于法</a><br><a name="0086c05" id="0086c05">　　离法非法故　　　常行真精进</a><br><a name="0086c06" id="0086c06">　　是等行远离　　　以得无诤定</a><br><a name="0086c07" id="0086c07">　　独闹俱不住　　　而常畏世间</a><br><a name="0086c08" id="0086c08">　　乐住于闲居　　　犹如犀一角</a><br><a name="0086c09" id="0086c09">　　游戏诸禅定　　　明达诸神通</a><br><a name="0086c10" id="0086c10">　　心常住平等　　　等空闲聚落</a><br><a name="0086c11" id="0086c11">　　平等无分别　　　常尔名寂静</a><br><a name="0086c12" id="0086c12">　　常解知寂静　　　无漏无分别</a><br><a name="0086c13" id="0086c13">　　信法得解脱　　　故说名寂静</a><br><a name="0086c14" id="0086c14">　　来去皆平等　　　彼常住平等</a><br><a name="0086c15" id="0086c15">　　不灭于平等　　　故说住平等</a><br><a name="0086c16" id="0086c16">　　自住平等法　　　以此道众生</a><br><a name="0086c17" id="0086c17">　　不违平等行　　　故说常定住</a><br><a name="0086c18" id="0086c18">　　志念常坚固　　　不忘菩提心</a><br><a name="0086c19" id="0086c19">　　而能化众生　　　故说常定者</a><br><a name="0086c20" id="0086c20">　　常念于诸佛　　　真实法性身</a><br><a name="0086c21" id="0086c21">　　远离色身相　　　故说常定者</a><br><a name="0086c22" id="0086c22">　　常修行诸法　　　如诸法法体</a><br><a name="0086c23" id="0086c23">　　而无有忆念　　　故说常定者</a><br><a name="0086c24" id="0086c24">　　常不舍念僧　　　知僧是无为</a><br><a name="0086c25" id="0086c25">　　离于数寂静　　　善思惟黠慧</a><br><a name="0086c26" id="0086c26">　　十方佛国土　　　悉见于诸佛</a><br><a name="0086c27" id="0086c27">　　而于眼色中　　　终不生二相</a><br><a name="0086c28" id="0086c28">　　诸佛所说法　　　一切能听受</a><br><a name="0086c29" id="0086c29">　　而于耳声中　　　亦不生二相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150086b.htm'><img src='up.gif' border=0></a>
<a href='T150087a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>