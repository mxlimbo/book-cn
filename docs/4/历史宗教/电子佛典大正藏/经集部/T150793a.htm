<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0793a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷2)</font> 净戒品第五之一 <font face='Arial'>T15, p0793a</h2></font><hr>
<span class='old'>
</a><a name="0792c28" id="0792c28">利弗。是名破戒比丘九忧恼箭必堕地狱</a><a name="0792c29" id="0792c29"><p>复次舍利弗。破戒比丘。好乐他事任持其</span><a name="0793a01" id="0793a01">理。有斗诤者以为喜乐。衣服严身学他威</a><a name="0793a02" id="0793a02">仪。求好卧具利养安身乐人称赞。护惜檀越</a><a name="0793a03" id="0793a03">及吝住处。恐好比丘来见我过。憎持戒者亲</a><a name="0793a04" id="0793a04">附破戒。常赞布施。不赞持戒忍辱精进禅定</a><a name="0793a05" id="0793a05">智慧不赞寂灭远离独处。常好讥论持戒者</a><a name="0793a06" id="0793a06">过。亦不称赞行头陀者。或指说其事。或恶口</a><a name="0793a07" id="0793a07">横加。或忆想妄说。依怙种姓数问亲族。以</a><a name="0793a08" id="0793a08">少因缘为贪说法。常以曲心而怀惊疑。众所</a><a name="0793a09" id="0793a09">憎恶久而益贱。于持戒者常好讥说。苦切实</a><a name="0793a10" id="0793a10">语者不欲亲近。意不喜闻如是等经好持读</a><a name="0793a11" id="0793a11">诵如是经者。闻说是经心欢喜者亦不喜见。</a><a name="0793a12" id="0793a12">又不喜闻赞持戒法。说是等经不来听受。设</a><a name="0793a13" id="0793a13">来听受不久即还。多与白衣而作知识。常乐</a><a name="0793a14" id="0793a14">论说持戒比丘。以得自在轻行暴恶。舍利</a><a name="0793a15" id="0793a15">弗。是名破戒比丘十忧恼箭必堕恶道。舍利</a><a name="0793a16" id="0793a16">弗。我灭度后如是等人满阎浮提。专行求利</a><a name="0793a17" id="0793a17">以自生活</a><a name="0793a18" id="0793a18"><p><b>　　<A NAME="n426"></A>佛藏经净法品第六</b></a><a name="0793a19" id="0793a19"><p>佛告舍利弗。昔迦叶佛豫记我言。释迦牟尼</a><a name="0793a20" id="0793a20">佛多受供养故。法当疾灭。舍利弗。我法实以</a><a name="0793a21" id="0793a21">多供养故。后当疾灭。舍利弗。譬如贫人得大</a><a name="0793a22" id="0793a22">宝藏心则大乐。如是舍利弗。未来世中多有</a><a name="0793a23" id="0793a23">比丘。亲近白衣受其供养。渐相狎习而与执</a><a name="0793a24" id="0793a24">事。心便欢喜以为悦乐。犹如贫人得大宝藏。</a><a name="0793a25" id="0793a25">如是痴人贵于世利世乐奴仆。若见比丘多</a><a name="0793a26" id="0793a26">人供养。心便谓之得阿罗汉。见少知识便谓</a><a name="0793a27" id="0793a27">恶人。如是比丘。为利养故舍上佛道。随所</a><a name="0793a28" id="0793a28">乐者即成其事。舍利弗。如来于今为是痴人</a><a name="0793a29" id="0793a29">说如是等经。何以故。破戒比丘闻说是经则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150792c.htm'><img src='up.gif' border=0></a>
<a href='T150793b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>