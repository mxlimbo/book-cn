<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0102b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷17)</font> 饿鬼品第四之一 <font face='Arial'>T17, p0102b</h2></font><hr>
<span class='old'>
</a><br><a name="0102a28" id="0102a28">　　布施持戒及闻法　　　我得闻已不修故</a><br><a name="0102a29" id="0102a29">　　我为痴网所覆故　　　造作种种众恶业</span><br><a name="0102b01" id="0102b01">　　第一恶业因缘故　　　我今受斯大苦报</a><br><a name="0102b02" id="0102b02">　　我今若得免离此　　　饿鬼世界大苦处</a><br><a name="0102b03" id="0102b03">　　如是恶业未来世　　　乃至失命愿不作　</p></a><a name="0102b04" id="0102b04"><p>是时饿鬼。如是说已。大苦所压。悔本造业。乃</a><a name="0102b05" id="0102b05">至恶业。不尽不坏不朽。故不得脱。业尽命</a><a name="0102b06" id="0102b06">终。生于人中。堕旃陀罗家。屠儿魁脍。担负</a><a name="0102b07" id="0102b07">死尸。以余业故。受如斯报</a><a name="0102b08" id="0102b08"><p>复次比丘。知业果报。观饿鬼世间。彼以闻慧。</a><a name="0102b09" id="0102b09">观树中住诸饿鬼等。以何业故。而生其中。彼</a><a name="0102b10" id="0102b10">以闻慧。知此众生。于前世时见人种殖福德</a><a name="0102b11" id="0102b11">林树。为远行者。及病困人。以贪嫉心。斫伐</a><a name="0102b12" id="0102b12">取材。及盗众僧园林树木。此人以是不善因</a><a name="0102b13" id="0102b13">缘。身坏命终。堕毗利差饿鬼之中(毗利差魏言树)。生</a><a name="0102b14" id="0102b14">在树中。以恶业故。寒则大寒。热则大热。逼</a><a name="0102b15" id="0102b15">迮压身。如贼木虫。受大苦恼。身体萎熟。为</a><a name="0102b16" id="0102b16">诸虫蚁。唼食其身。若有以食弃之于树得而</a><a name="0102b17" id="0102b17">食之。以自活命。于饿鬼中。受诸辛苦。恶业</a><a name="0102b18" id="0102b18">不尽。不坏不朽。故不得脱。业尽命终。生于</a><a name="0102b19" id="0102b19">人中。常卖药草材木花叶以自存活。为他所</a><a name="0102b20" id="0102b20">使。不得自在。受大苦恼。以余业故。受如斯</a><a name="0102b21" id="0102b21">报</a><a name="0102b22" id="0102b22"><p>复次比丘。知业果报。观饿鬼世间。见有饿鬼。</a><a name="0102b23" id="0102b23">住四交道。因以为名。以何业故。而生其中。彼</a><a name="0102b24" id="0102b24">以闻慧。知此众生。贪嫉坏心。盗他行粮。取</a><a name="0102b25" id="0102b25">已含笑。拾之而去。其人失粮。行于旷野。受</a><a name="0102b26" id="0102b26">大饥渴如是之人。以此恶业。身坏命终。堕遮</a><a name="0102b27" id="0102b27">多波他(魏言交道)饿鬼之中。以恶业故。自然而有。</a><a name="0102b28" id="0102b28">铁锯截身。纵横四彻。饥渴烧身。若诸世间多</a><a name="0102b29" id="0102b29">病因缘。交道设祀。凡夫愚痴。不识因果。行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170102a.htm'><img src='up.gif' border=0></a>
<a href='T170102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>