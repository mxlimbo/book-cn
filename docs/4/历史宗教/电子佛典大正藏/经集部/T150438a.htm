<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0438a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷3)</font> <font face='Arial'>T15, p0438a</h2></font><hr>
<span class='old'>
</a><a name="0437c28" id="0437c28">日光出时。而彼众暝当归何处。王言。而彼闇</a><a name="0437c29" id="0437c29">暝亦无所往。妙吉祥言。烦恼圣道亦复如是。</span><a name="0438a01" id="0438a01">此二不相待。亦不增不减非住非不住。大王。</a><a name="0438a02" id="0438a02">烦恼平等圣道亦平等。此二平等故诸法皆</a><a name="0438a03" id="0438a03">平等。大王当知。烦恼性空亦无所住。以烦恼</a><a name="0438a04" id="0438a04">故而得圣道。得圣道故无复烦恼。是故此二</a><a name="0438a05" id="0438a05">不增不减亦无差别。王言。烦恼圣道从何所</a><a name="0438a06" id="0438a06">生。妙吉祥言。从心所生。心若不生烦恼无复</a><a name="0438a07" id="0438a07">生。烦恼不生圣道无复生。是故当知烦恼如</a><a name="0438a08" id="0438a08">是观。圣道亦如是观。如是观已则心无所得。</a><a name="0438a09" id="0438a09">王言。圣道之法归于涅盘乎。妙吉祥言。不也。</a><a name="0438a10" id="0438a10">诸法无来去。涅盘亦如是。王言。圣道当云何</a><a name="0438a11" id="0438a11">住。妙吉祥言。圣道如是住。王言。圣道得非</a><a name="0438a12" id="0438a12">戒定慧之所住耶。妙吉祥言。诸法无行无相</a><a name="0438a13" id="0438a13">离诸戏论。若戒定慧者是即戏论。有行有相</a><a name="0438a14" id="0438a14">不应如是住。如是住者非住非不住。圣道亦</a><a name="0438a15" id="0438a15">如是。王言。所有善男子善女人。修菩提行者</a><a name="0438a16" id="0438a16">得圣道乎。菩萨言。修菩提者无有少法可得。</a><a name="0438a17" id="0438a17">菩提道者非苦非乐。非我非无我。非常非无</a><a name="0438a18" id="0438a18">常。非净非秽。无轮回可厌。亦非涅盘可证。是</a><a name="0438a19" id="0438a19">故一切法皆不可得。圣道之法亦不可得。王</a><a name="0438a20" id="0438a20">复白妙吉祥菩萨言。善哉大士甚为希有。善</a><a name="0438a21" id="0438a21">说法要我悉信解。然我诚心敬办供养。当以</a><a name="0438a22" id="0438a22">饮食供诸大众。菩萨今时赴我所请。妙吉祥</a><a name="0438a23" id="0438a23">言。食无所作施无所受。施者受者无二无别。</a><a name="0438a24" id="0438a24">王已诚心当受王供。尔时世尊告妙吉祥菩</a><a name="0438a25" id="0438a25">萨言。今正是时受王所请。当为多人作大利</a><a name="0438a26" id="0438a26">益。妙吉祥菩萨前白佛言。我今承佛圣旨已</a><a name="0438a27" id="0438a27">受王请。当与大众同受供养</a><a name="0438a28" id="0438a28"><p>尔时摩伽陀国王知妙吉祥菩萨受其请已。</a><a name="0438a29" id="0438a29">心生欢喜得大安隐。礼敬世尊及妙吉祥菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150437c.htm'><img src='up.gif' border=0></a>
<a href='T150438b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>