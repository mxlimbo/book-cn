<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0454c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷10)</font> 十方菩萨赞叹品第二十七 <font face='Arial'>T16, p0454c</h2></font><hr>
<span class='old'>
</a><a name="0454b28" id="0454b28"><p>尔时释迦牟尼如来。说是经时。于十方世</a><a name="0454b29" id="0454b29">界。有无量百千万亿诸菩萨众。各从本土。</span><a name="0454c01" id="0454c01">诣鹫峰山至世尊所。五轮着地。礼世尊已</a><a name="0454c02" id="0454c02">一心合掌。异口同音而赞叹曰</a><a name="0454c03" id="0454c03"><p class='lg'>　　佛身微妙真金色　　　其光普照等金山</a><br><a name="0454c04" id="0454c04">　　清净柔软若莲华　　　无量妙彩而严饰</a><br><a name="0454c05" id="0454c05">　　三十二相遍庄严　　　八十种好皆圆备</a><br><a name="0454c06" id="0454c06">　　光明昉着无与等　　　离垢犹如净满月</a><br><a name="0454c07" id="0454c07">　　其声清彻甚微妙　　　如师子吼震雷音</a><br><a name="0454c08" id="0454c08">　　八种微妙应群机　　　超胜迦陵频伽等</a><br><a name="0454c09" id="0454c09">　　百福妙相以严容　　　光明具足净无垢</a><br><a name="0454c10" id="0454c10">　　智慧澄明如大海　　　功德广大若虚空</a><br><a name="0454c11" id="0454c11">　　圆光遍满十方界　　　随缘普济诸有情</a><br><a name="0454c12" id="0454c12">　　烦恼爱染习皆除　　　法炬恒然不休息</a><br><a name="0454c13" id="0454c13">　　哀愍利益诸众生　　　现在未来能与乐</a><br><a name="0454c14" id="0454c14">　　常为宣说第一义　　　令证涅槃真寂静</a><br><a name="0454c15" id="0454c15">　　佛说甘露殊胜法　　　能与甘露微妙义</a><br><a name="0454c16" id="0454c16">　　引入甘露涅槃城　　　令受甘露无为乐</a><br><a name="0454c17" id="0454c17">　　常于生死大海中　　　解脱一切众生苦</a><br><a name="0454c18" id="0454c18">　　令彼能住安隐路　　　恒与难思如意乐</a><br><a name="0454c19" id="0454c19">　　如来德海甚深广　　　非诸譬喻所能知</a><br><a name="0454c20" id="0454c20">　　于众常起大悲心　　　方便精勤恒不息</a><br><a name="0454c21" id="0454c21">　　如来智海无边际　　　一切人天共测量</a><br><a name="0454c22" id="0454c22">　　假使千万亿劫中　　　不能得知其少分</a><br><a name="0454c23" id="0454c23">　　我今略赞佛功德　　　于德海中唯一渧</a><br><a name="0454c24" id="0454c24">　　回斯福聚施群生　　　皆愿速证菩提果　</p></a><a name="0454c25" id="0454c25"><p>尔时世尊告诸菩萨言。善哉善哉。汝等善能</a><a name="0454c26" id="0454c26">如是赞佛功德。利益有情广兴佛事。能灭</a><a name="0454c27" id="0454c27">诸罪生无量福</a><a name="0454c28" id="0454c28"><p><b>　　<A NAME="n246"></A>金光明最胜王经妙幢菩萨赞叹品第二十八</b></a><a name="0454c29" id="0454c29"><p>尔时妙幢菩萨。即从座起偏袒右肩。右膝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160454b.htm'><img src='up.gif' border=0></a>
<a href='T160455a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>