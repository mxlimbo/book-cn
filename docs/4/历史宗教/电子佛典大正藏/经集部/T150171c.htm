<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0602 佛说大安般守意经 0171c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 602 佛说大安般守意经</font> <font face='Arial'>(卷2)</font> <font face='Arial'>T15, p0171c</h2></font><hr>
<span class='old'>
</a><a name="0171b28" id="0171b28"><p>有时自身观。不观他人身。有时当观他人</a><a name="0171b29" id="0171b29">身。不当自观身。有时可自观身。亦可观他人</span><a name="0171c01" id="0171c01">身。有时不可自观身。亦不可观他人身。自观</a><a name="0171c02" id="0171c02">身者为校计观他人身。意不止须自念身为</a><a name="0171c03" id="0171c03">着便转着他人身。观他人身为见色肥白黛</a><a name="0171c04" id="0171c04">眉赤唇。见肥当念死人胀。见白当念死人</a><a name="0171c05" id="0171c05">骨。见眉黑当念死人正黑。见朱唇当念血</a><a name="0171c06" id="0171c06">正赤。校计身诸所有。以得是意便转。不复爱</a><a name="0171c07" id="0171c07">身也。观有内外。嫉恚疑当内观。贪淫当外</a><a name="0171c08" id="0171c08">观。贪当念非常败。淫当念对所有恶露。如自</a><a name="0171c09" id="0171c09">观身淫当念四断意也。观有两辈。一者观</a><a name="0171c10" id="0171c10">外。二者观内。观身有三十六物。一切有对皆</a><a name="0171c11" id="0171c11">属外观无所有为道。是为内观也。观有三事。</a><a name="0171c12" id="0171c12">一者观身四色。谓黑青赤白。二者观生死。三</a><a name="0171c13" id="0171c13">者观九道。观白见黑为不净。当前闻以学。后</a><a name="0171c14" id="0171c14">得道未得道为闻得别为证得为知也。观有</a><a name="0171c15" id="0171c15">四一者身观。二者意观。三者行观。四者道观。</a><a name="0171c16" id="0171c16">是为四观。譬如人守物盗来便舍物。视盗人</a><a name="0171c17" id="0171c17">已得观。便舍身观物也</a><a name="0171c18" id="0171c18"><p>观有二事。一者观外诸所有色。二者观内谓</a><a name="0171c19" id="0171c19">无所有。观空已得四禅。观空无所有。有意无</a><a name="0171c20" id="0171c20">意无所有。是为空。亦谓四弃得四禅也。欲断</a><a name="0171c21" id="0171c21">世间事当行四意止。欲除四意止当行四意</a><a name="0171c22" id="0171c22">断。人堕贪贪故。行四神足飞。但有五根无</a><a name="0171c23" id="0171c23">有五力不能制。但有五力无有五根不生得四</a><a name="0171c24" id="0171c24">神足。尚转五力。能制上次十二品四意断。不</a><a name="0171c25" id="0171c25">作现在罪但毕故罪。是为四意断也。毕故不</a><a name="0171c26" id="0171c26">受新为四意止。故毕新止为四意断。故竟</a><a name="0171c27" id="0171c27">新断为四神足。知足不复求守意。意为毕。生</a><a name="0171c28" id="0171c28">为新老为故。死为身体坏败为尽也。四意断。</a><a name="0171c29" id="0171c29">谓常念道。善念生便恶念断故。为断息道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150171b.htm'><img src='up.gif' border=0></a>
<a href='T150172a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>