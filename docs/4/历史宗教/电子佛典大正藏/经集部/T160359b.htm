<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0359b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷4)</font> 忏悔灭罪传 <font face='Arial'>T16, p0359b</h2></font><hr>
<span class='old'>
</a><a name="0359a28" id="0359a28">以丰足。皆须一本一造。分明忏唱。令此功</a><a name="0359a29" id="0359a29">德资及怨家早生人道。考讼自休。不复报</span><a name="0359b01" id="0359b01">逮。善男女等明当诫之
<p><p><p><a name="0359b02" id="0359b02"></a><a name="0359b03" id="0359b03"></a><a name="0359b04" id="0359b04"><p><b>　　<A NAME="n173"></A>No. 664 [Nos. 663, 665]</b></a><a name="0359b05" id="0359b05"><p><b>　　<A NAME="n174"></A>合部金光明经序</b></a><a name="0359b06" id="0359b06"></a><a name="0359b07" id="0359b07"><p>金光明经者。教穷满字。金鼓击于梦中。理极</a><a name="0359b08" id="0359b08">真空。宝塔踊于地上。三身果备。酬昔报之</a><a name="0359b09" id="0359b09">无亏。十地因圆。显曩修之具足。所以经王之</a><a name="0359b10" id="0359b10">号。得称于斯。将知能弘赞人。其位难量者也</a><a name="0359b11" id="0359b11"><p>大兴善寺沙门释宝贵者。即近周世道安神</a><a name="0359b12" id="0359b12">足。伏膺明匠。寔曰良才。玩阅群经。未尝释</a><a name="0359b13" id="0359b13">手。可谓瞿昙身子。孔氏颜渊者焉。然贵睹昔</a><a name="0359b14" id="0359b14">晋朝沙门支敏度。合两支两竺一白五家首</a><a name="0359b15" id="0359b15">楞严五本。为一部作八卷。又合一支两竺三</a><a name="0359b16" id="0359b16">家维摩三本。为一部作五卷。今沙门僧就又</a><a name="0359b17" id="0359b17">合二谶罗什耶舍四家大集四本。为一部作</a><a name="0359b18" id="0359b18">六十卷。非止收涓添海。亦是聚芥培山。诸此</a><a name="0359b19" id="0359b19">合经文义宛具。斯既先哲遗踪。贵遂依承。以</a><a name="0359b20" id="0359b20">为规矩。而金光明。见有三本。初在凉世。有昙</a><a name="0359b21" id="0359b21">无谶。译为四卷。止十八品。其次周世。阇那</a><a name="0359b22" id="0359b22">崛多。译为五卷。成二十品。后逮梁世。真谛三</a><a name="0359b23" id="0359b23">藏。于建康译。三身分别。业障灭。陀罗尼最</a><a name="0359b24" id="0359b24">净地。依空满愿等四品。足前出没。为二十二</a><a name="0359b25" id="0359b25">品。其序果云。昙无谶法师。称金光明经。篇品</a><a name="0359b26" id="0359b26">阙漏。每寻文揣义。谓此说有征。而仇校无指。</a><a name="0359b27" id="0359b27">永怀寤寐。宝贵每叹。此经秘奥。后分云何。竟</a><a name="0359b28" id="0359b28">无嘱累旧虽三译。本疑未周。长想梵文。愿言</a><a name="0359b29" id="0359b29">逢遇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160359a.htm'><img src='up.gif' border=0></a>
<a href='T160359c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>