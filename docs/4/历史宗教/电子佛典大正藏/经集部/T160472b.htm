<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0669 佛说无上依经 0472b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 669 佛说无上依经</font> <font face='Arial'>(卷1)</font> 无上依经菩提品第三 <font face='Arial'>T16, p0472b</h2></font><hr>
<span class='old'>
</a><a name="0472a28" id="0472a28">生一切行。如无明生业。何者是生因惑。是</a><a name="0472a29" id="0472a29">无明住地所生诸行。譬如无明所生诸业。何</span><a name="0472b01" id="0472b01">者有有。缘无明住地。因无明住地。所起无</a><a name="0472b02" id="0472b02">漏行。三种意生身。譬如四取为缘。三有漏</a><a name="0472b03" id="0472b03">业为因起三种有。何者无有。缘三种意生身。</a><a name="0472b04" id="0472b04">不可觉知微细堕灭。譬如缘三有中生念念</a><a name="0472b05" id="0472b05">老死。无明住地一切烦恼是其依处未断除</a><a name="0472b06" id="0472b06">故。诸阿罗汉及辟支佛自在菩萨。不得至见</a><a name="0472b07" id="0472b07">烦恼垢浊习气臭秽。究竟灭尽大净波罗蜜。</a><a name="0472b08" id="0472b08">因无明住地起轻相惑。有虚妄行未灭除故。</a><a name="0472b09" id="0472b09">不得至见无作无行极寂大我波罗蜜。缘无</a><a name="0472b10" id="0472b10">明住地因微细虚妄起无漏业。意生诸阴未</a><a name="0472b11" id="0472b11">除尽故。不得至见极灭远离大乐波罗蜜。</a><a name="0472b12" id="0472b12">若未能得一切烦恼诸业生难永尽无余。是</a><a name="0472b13" id="0472b13">诸如来为甘露界。则变易死断流灭无量。</a><a name="0472b14" id="0472b14">不得至见极无变异大常波罗蜜。阿难。于</a><a name="0472b15" id="0472b15">三界中有四种难。一者烦恼难。二者业难。</a><a name="0472b16" id="0472b16">三者生报难。四者过失难。无明住地所起方</a><a name="0472b17" id="0472b17">便生死。如三界内烦恼难。无明住地所起因</a><a name="0472b18" id="0472b18">缘生死。如三界内业难。无明住地所起有</a><a name="0472b19" id="0472b19">有生死。如三界内生难。无明住地所起无有</a><a name="0472b20" id="0472b20">生死。如三界内过失难。应如是知。阿难。四</a><a name="0472b21" id="0472b21">种生死未除灭故。三种意生身无有常乐我</a><a name="0472b22" id="0472b22">净波罗蜜果。惟佛法身是常是乐是我是净</a><a name="0472b23" id="0472b23">波罗蜜汝应知</a><a name="0472b24" id="0472b24"><p>阿难。如来法身大净波罗蜜应知有二种。自</a><a name="0472b25" id="0472b25">性清净是其通相。无垢清净是其别相。大我</a><a name="0472b26" id="0472b26">波罗蜜应知有二种远离一切外道邪执。出</a><a name="0472b27" id="0472b27">过我见虚妄故。远离二乘计理谬执。出过无</a><a name="0472b28" id="0472b28">我虚妄故。大乐波罗蜜应知有二种。断苦</a><a name="0472b29" id="0472b29">集本解习气缚。则能证得一切苦灭。意生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160472a.htm'><img src='up.gif' border=0></a>
<a href='T160472c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>