<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0589 佛说魔逆经 0115b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 589 佛说魔逆经</font> <font face='Arial'>(卷1)</font> <font face='Arial'>T15, p0115b</h2></font><hr>
<span class='old'>
</a><a name="0115a28" id="0115a28">敢可所念悉为无想。不当毁愿而求无愿。</a><a name="0115a29" id="0115a29">其所愿者悉亦无愿。不当毁生死而求泥洹。</span><a name="0115b01" id="0115b01">晓了生死不可得处则为泥洹。迦叶当知。其</a><a name="0115b02" id="0115b02">行泥洹不起思想。当于众著令无所起。毁坏</a><a name="0115b03" id="0115b03">灭尽。泥洹本净。无所起生乃为无为。说是</a><a name="0115b04" id="0115b04">语时。五百比丘心逮清净。时须菩提问诸比</a><a name="0115b05" id="0115b05">丘。谁为开化诸贤者等。五百人曰。其无所</a><a name="0115b06" id="0115b06">得不成正觉开化吾等。又问。云何开化。答</a><a name="0115b07" id="0115b07">曰。不来不去晓了如是不起不灭其慧常住。</a><a name="0115b08" id="0115b08">说是语时。二百比丘逮清净眼。时须菩提问</a><a name="0115b09" id="0115b09">魔波旬。何谓比丘为最众祐。魔即对曰。若</a><a name="0115b10" id="0115b10">无所受亦无毕净。而从笃信爱乐佛法受饮</a><a name="0115b11" id="0115b11">食馔。如须菩提。若有比丘。不受不舍。其施</a><a name="0115b12" id="0115b12">与者。观彼比丘犹如幻化。其受施者意念如</a><a name="0115b13" id="0115b13">影。无有生者亦无受者。心无所著。无心不</a><a name="0115b14" id="0115b14">起。彼则于世为最众祐。时舍利弗问魔波旬。</a><a name="0115b15" id="0115b15">何谓三昧而不秽乱。波旬答曰。于三昧尽如</a><a name="0115b16" id="0115b16">无所尽悉令都尽。其无生者不令兴起。烧尽</a><a name="0115b17" id="0115b17">众欲本末清净。悉无所生令不复愚。无所</a><a name="0115b18" id="0115b18">更历。一切诸法。晓了清净。平等正受。遵修</a><a name="0115b19" id="0115b19">寂灭。察诸所更。灭尽三昧而以正受。无观不</a><a name="0115b20" id="0115b20">观亦无所见。如是三昧乃无秽乱。大目揵连</a><a name="0115b21" id="0115b21">问魔波旬。何谓比丘心得自在。波旬答曰。假</a><a name="0115b22" id="0115b22">使比丘。晓了一切究畅人心。及与诸法悉解</a><a name="0115b23" id="0115b23">脱相。宣说诸法悉解脱相。无所依倚所怀来</a><a name="0115b24" id="0115b24">心。亦无所解亦无所怀。心无色欲。见一切色。</a><a name="0115b25" id="0115b25">心无所住。晓了诸法亦无处所。心不可护</a><a name="0115b26" id="0115b26">晓于诸法。亦不可持。心不知心。心者自然</a><a name="0115b27" id="0115b27">则为清净。诸法亦然自然清净。法界清净得</a><a name="0115b28" id="0115b28">不动转。以他因缘现在目前。备六神通四</a><a name="0115b29" id="0115b29">神足念而自娱乐。比丘如是心乃自在。邠耨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150115a.htm'><img src='up.gif' border=0></a>
<a href='T150115c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>