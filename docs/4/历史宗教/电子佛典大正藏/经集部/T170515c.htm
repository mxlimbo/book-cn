<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0515c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷10)</font> 善知识品第三十四 <font face='Arial'>T17, p0515c</h2></font><hr>
<span class='old'>
</a><br><a name="0515b28" id="0515b28">　　常亲近智者　　　不生下种姓</a><br><a name="0515b29" id="0515b29">　　勤修彼福慧　　　善住于胜族　</p></span><a name="0515c01" id="0515c01"><p><b>　　<A NAME="n212"></A>王者治国品第三十五</b></a><a name="0515c02" id="0515c02"><p class='lg'>　　若王行正法　　　臣佐悉清净</a><br><a name="0515c03" id="0515c03">　　善调伏诸根　　　得诸天守护</a><br><a name="0515c04" id="0515c04">　　常行安忍行　　　爱语无喜怒</a><br><a name="0515c05" id="0515c05">　　彼王于世间　　　人民咸敬奉</a><br><a name="0515c06" id="0515c06">　　以时而输赋　　　依正法受用</a><br><a name="0515c07" id="0515c07">　　彼王无贪心　　　作夜摩天主</a><br><a name="0515c08" id="0515c08">　　清净无偏党　　　及无冤亲想</a><br><a name="0515c09" id="0515c09">　　彼王平等心　　　当得为天主</a><br><a name="0515c10" id="0515c10">　　于先王所赐　　　而不生夺取</a><br><a name="0515c11" id="0515c11">　　不恼诸有情　　　当得为天主</a><br><a name="0515c12" id="0515c12">　　乐勤修施戒　　　常发真实言</a><br><a name="0515c13" id="0515c13">　　等视诸众生　　　当得为天主</a><br><a name="0515c14" id="0515c14">　　当乐贤善人　　　摈弃恶营从</a><br><a name="0515c15" id="0515c15">　　守护于正法　　　当得为天主</a><br><a name="0515c16" id="0515c16">　　乐忠直臣佐　　　不着于女色</a><br><a name="0515c17" id="0515c17">　　心离垢寂静　　　当得为天主</a><br><a name="0515c18" id="0515c18">　　不听谄佞言　　　乐正入所说</a><br><a name="0515c19" id="0515c19">　　如甘露之美　　　当得为天主</a><br><a name="0515c20" id="0515c20">　　常乐闻正法　　　不着世珍玩</a><br><a name="0515c21" id="0515c21">　　解脱贪欲垢　　　当得为天主</a><br><a name="0515c22" id="0515c22">　　常生于正见　　　不依彼邪教</a><br><a name="0515c23" id="0515c23">　　清净心不动　　　当得为天主</a><br><a name="0515c24" id="0515c24">　　与戒慧相应　　　乐勇猛行施</a><br><a name="0515c25" id="0515c25">　　得人民称赞　　　当得为天主</a><br><a name="0515c26" id="0515c26">　　常以柔软语　　　爱念于群生</a><br><a name="0515c27" id="0515c27">　　以真实相应　　　当得为天主</a><br><a name="0515c28" id="0515c28">　　不畏财增减　　　亦未尝悭吝</a><br><a name="0515c29" id="0515c29">　　其心如须弥　　　当得为天主<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170515b.htm'><img src='up.gif' border=0></a>
<a href='T170516a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>