<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0434 佛说称扬诸佛功德经 0100a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 434 佛说称扬诸佛功德经</font> <font face='Arial'>(卷3)</font> <font face='Arial'>T14, p0100a</h2></font><hr>
<span class='old'>
</a><a name="0099c28" id="0099c28">见其如来于大众中广说经法。彼佛世尊于</a><a name="0099c29" id="0099c29">彼刹土在高座上。亦用肉眼观此世界。亦复</span><a name="0100a01" id="0100a01">见我在于座上于大众中而说经法。阿逸当</a><a name="0100a02" id="0100a02">知。若有众生信诸如来肉眼所见。而欢喜者。</a><a name="0100a03" id="0100a03">此必成就正觉之道。斯等皆诸佛如来之所</a><a name="0100a04" id="0100a04">护持。令使信乐而不狐疑。斯等皆当捉持如</a><a name="0100a05" id="0100a05">来深妙之慧。得不退转于最正觉。是故阿</a><a name="0100a06" id="0100a06">逸。其有欲求此大福者。若使三千大千世</a><a name="0100a07" id="0100a07">界满其中火。故当入中听斯佛名智慧之法。</a><a name="0100a08" id="0100a08">阿逸菩萨复白佛言。宁有一法得不退转。疾</a><a name="0100a09" id="0100a09">成无上正真道不。佛言有。阿逸。北方去此</a><a name="0100a10" id="0100a10">不可计数诸佛刹土。有世界名曰金刚坚固。</a><a name="0100a11" id="0100a11">其国有佛。号金刚坚强消伏坏散如来至真</a><a name="0100a12" id="0100a12">等正觉明行成为善逝世间解无上士道法御</a><a name="0100a13" id="0100a13">天人师号曰众祐度人无量。其有得闻金刚</a><a name="0100a14" id="0100a14">坚强消伏坏散如来名者。欢喜信乐持讽诵</a><a name="0100a15" id="0100a15">念尽心供养。斯等皆当住不退转。疾成无上</a><a name="0100a16" id="0100a16">正真之道。却于十万亿那术劫生死之罪。超</a><a name="0100a17" id="0100a17">然在后。其佛如来功德无量弘誓乃尔。我自</a><a name="0100a18" id="0100a18">过去无数劫前。锭光如来兴出于世。于彼佛</a><a name="0100a19" id="0100a19">所而得闻此金刚坚强消伏坏散如来名号。</a><a name="0100a20" id="0100a20">得超十万亿那术劫生死之罪。阿逸当知。若</a><a name="0100a21" id="0100a21">我不从锭光闻斯佛名者。我今故未得成正</a><a name="0100a22" id="0100a22">觉。其佛何故名曰金刚坚强消伏坏散。譬如</a><a name="0100a23" id="0100a23">金刚所在堕处。若山若崖瓦石土垒墙壁树</a><a name="0100a24" id="0100a24">木。若遥拟向所堕之处。莫不消灭破碎坏</a><a name="0100a25" id="0100a25">散。如是阿逸。其有得闻此佛名者。持讽诵念</a><a name="0100a26" id="0100a26">一切诸欲皆疾消散。一切声闻辟支佛心。褊</a><a name="0100a27" id="0100a27">狭之意皆悉消灭。疾得成就正觉之道。是故</a><a name="0100a28" id="0100a28">号曰金刚坚强消伏坏散如来。其佛世尊一</a><a name="0100a29" id="0100a29">切众愿具满如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140099c.htm'><img src='up.gif' border=0></a>
<a href='T140100b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>