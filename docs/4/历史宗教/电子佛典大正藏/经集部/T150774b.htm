<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0652 佛说大乘随转宣说诸法经 0774b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 652 佛说大乘随转宣说诸法经</font> <font face='Arial'>(卷1)</font> <font face='Arial'>T15, p0774b</h2></font><hr>
<span class='old'>
</a><br><a name="0774a28" id="0774a28">　　福智悉圆满　　　证于无上道</a><br><a name="0774a29" id="0774a29">　　兴运大悲心　　　应现娑婆界</span><br><a name="0774b01" id="0774b01">　　人天八部众　　　瞻仰无厌足</a><br><a name="0774b02" id="0774b02">　　从于自性中　　　演出微妙法</a><br><a name="0774b03" id="0774b03">　　甚深难可测　　　唯佛乃能知</a><br><a name="0774b04" id="0774b04">　　众生性昏懵　　　闻说不能解</a><br><a name="0774b05" id="0774b05">　　如来大导师　　　方便能善巧</a><br><a name="0774b06" id="0774b06">　　诱彼诸群迷　　　渐次得开悟</a><br><a name="0774b07" id="0774b07">　　众生妙明心　　　本来常湛寂</a><br><a name="0774b08" id="0774b08">　　清净无垢染　　　具足诸功德</a><br><a name="0774b09" id="0774b09">　　体性如虚空　　　无有诸挂碍</a><br><a name="0774b10" id="0774b10">　　不生亦不灭　　　无去亦无来</a><br><a name="0774b11" id="0774b11">　　安住于法性　　　不动如须弥</a><br><a name="0774b12" id="0774b12">　　一切悉平等　　　真实不思议</a><br><a name="0774b13" id="0774b13">　　众生无始劫　　　贪着于诸欲</a><br><a name="0774b14" id="0774b14">　　堕入苦海中　　　不能求出离</a><br><a name="0774b15" id="0774b15">　　如来甚深法　　　微妙极难思</a><br><a name="0774b16" id="0774b16">　　于上中下机　　　随顺而演说</a><br><a name="0774b17" id="0774b17">　　如天一味雨　　　遍洒于十方</a><br><a name="0774b18" id="0774b18">　　草木及丛林　　　根茎随大小</a><br><a name="0774b19" id="0774b19">　　而于大地中　　　无不蒙滋益</a><br><a name="0774b20" id="0774b20">　　如来所说法　　　悉亦复如是</a><br><a name="0774b21" id="0774b21">　　以一微妙音　　　演说无量义</a><br><a name="0774b22" id="0774b22">　　根器有差殊　　　闻之各得解</a><br><a name="0774b23" id="0774b23">　　故于一会中　　　咸皆入佛慧</a><br><a name="0774b24" id="0774b24">　　是佛神通力　　　名为不思议</a><br><a name="0774b25" id="0774b25">　　我于往昔劫　　　常随佛所化</a><br><a name="0774b26" id="0774b26">　　而今此会中　　　亦预佛座下</a><br><a name="0774b27" id="0774b27">　　如来所说法　　　我悉能总持</a><br><a name="0774b28" id="0774b28">　　见在及未来　　　愿佛为宣说　</p></a><a name="0774b29" id="0774b29"><p>尔时佛告师子游戏菩萨摩诃萨言。善哉善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150774a.htm'><img src='up.gif' border=0></a>
<a href='T150774c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>