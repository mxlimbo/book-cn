<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0449 佛说药师如来本愿经 0401a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 449 佛说药师如来本愿经</font> <font face='Arial'>(卷1)</font> <font face='Arial'>T14, p0401a</h2></font><hr>
<span class='old'>
<p><p></span><a name="0401a01" id="0401a01"></a><a name="0401a02" id="0401a02"><p><b>　　<A NAME="n168"></A>No. 449 [Nos. 450, 451; 灌顶经卷第十二]</b></a><a name="0401a03" id="0401a03"><p><b>　　<A NAME="n169"></A>药师如来本愿功德经序</b></a><a name="0401a04" id="0401a04"></a><a name="0401a05" id="0401a05"><p>药师如来本愿经者。致福消灾之要法也。曼</a><a name="0401a06" id="0401a06">殊以慈悲之力请说尊号。如来以利物之心</a><a name="0401a07" id="0401a07">盛陈功业。十二大愿彰因行之弘远。七宝庄</a><a name="0401a08" id="0401a08">严显果德之纯净。忆念称名则众苦咸脱。祈</a><a name="0401a09" id="0401a09">请供养则诸愿皆满。至于病士求救应死更</a><a name="0401a10" id="0401a10">生。王者攘灾转祸为福。信是消百怪之神</a><a name="0401a11" id="0401a11">符。除九横之妙术矣。昔宋孝武之世鹿野寺</a><a name="0401a12" id="0401a12">沙门慧简已曾译出在世流行。但以梵宋不</a><a name="0401a13" id="0401a13">融文辞杂糅。致令转读之辈多生疑惑。矩早</a><a name="0401a14" id="0401a14">学梵书恒披叶典。思遇此经验其纰谬。开皇</a><a name="0401a15" id="0401a15">十七年初获一本。犹恐脱误未敢即翻。至大</a><a name="0401a16" id="0401a16">业十一年复得二本。更相仇比方为揩定。遂</a><a name="0401a17" id="0401a17">与三藏法师达磨笈多并大隋翻经沙门法行</a><a name="0401a18" id="0401a18">明则长顺海驭等。于东都洛水南上林园翻</a><a name="0401a19" id="0401a19">经馆重译此本。深鉴前非方惩后失。故一言</a><a name="0401a20" id="0401a20">出口必三覆乃书。传度幽旨差无大过。其年</a><a name="0401a21" id="0401a21">十二月八日翻勘方了仍为一卷。所愿此经</a><a name="0401a22" id="0401a22">深义人人共解。彼佛名号处处遍闻。十二夜</a><a name="0401a23" id="0401a23">叉念佛恩而护国。七千眷属承经力以利民。</a><a name="0401a24" id="0401a24">帝祚遐永群生安乐。式贻来世序云尔</a><a name="0401a25" id="0401a25"><p><b>　　<A NAME="n170"></A>佛说药师如来本愿经</b></a><a name="0401a26" id="0401a26"><p>新翻药师经。大业十二年十二月八日。沙</a><a name="0401a27" id="0401a27">门慧矩等六人。于东都洛水南上林园译</a><a name="0401a28" id="0401a28">出。此本最定。诸读诵者愿莫更疑。得罪</a><a name="0401a29" id="0401a29">不轻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140399a.htm'><img src='up.gif' border=0></a>
<a href='T140401b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>