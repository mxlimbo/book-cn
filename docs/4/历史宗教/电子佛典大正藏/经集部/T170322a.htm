<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0322a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷54)</font> 观天品第六之一四天王初 <font face='Arial'>T17, p0322a</h2></font><hr>
<span class='old'>
</a><a name="0321c28" id="0321c28">便。所作具足。彼王则胜一切余人。种种具足。</a><a name="0321c29" id="0321c29">彼王如是世间所作。皆悉成就。如是共智。而</span><a name="0322a01" id="0322a01">复能作。出世间业。皆悉成就。出世间者。谓施</a><a name="0322a02" id="0322a02">戒智。王若如是常不懈怠功德因缘。于现在</a><a name="0322a03" id="0322a03">世。常得安乐。常有利益。能护国土。能护自</a><a name="0322a04" id="0322a04">身。善人所赞。施戒智等。犹如香气。身坏命</a><a name="0322a05" id="0322a05">终。生于善道天世界中。为夜摩王。以不懈怠</a><a name="0322a06" id="0322a06">善业因故</a><a name="0322a07" id="0322a07"><p class='juan'>
正法念处经卷第五十四</p>
</a><a name="0322a08" id="0322a08"></a><a name="0322a09" id="0322a09"></a><a name="0322a10" id="0322a10"><p class='juan'>
正法念处经卷第五十五</a><a name="0322a11" id="0322a11"></a><a name="0322a12" id="0322a12"><p><span class='byline'>　　　　元魏婆罗门瞿昙般若流支译</span><br></a><a name="0322a13" id="0322a13"><p><b>　　<A NAME="n113"></A>观天品之三十四(夜摩天之二十)</b></p>
</a><a name="0322a14" id="0322a14"><p>又刹利王。复有一法。是第二十二。应勤修</a><a name="0322a15" id="0322a15">习。成就相应。现在未来二世利益。二十二者。</a><a name="0322a16" id="0322a16">善友坚固。友坚固王。善思惟作。久时为王。远</a><a name="0322a17" id="0322a17">离诸过。他不能坏。如树多根。长而深入。坚牢</a><a name="0322a18" id="0322a18">善住。不可倾转。风不能坏。如彼牢树风不能</a><a name="0322a19" id="0322a19">坏。王亦如是。知友坚固好心善意。一切人爱。</a><a name="0322a20" id="0322a20">所共敬重。世间法中。坚固不坏功德善友。有</a><a name="0322a21" id="0322a21">十三种功德具足。何等十三。一者善知。王若</a><a name="0322a22" id="0322a22">有恶。能令清净。二者堪能。最难作者。能为王</a><a name="0322a23" id="0322a23">作。三者有智。若彼善友。复有善友。则令为</a><a name="0322a24" id="0322a24">友。四者心尽。所有财物。善友皆知。五者尽</a><a name="0322a25" id="0322a25">意。知于善友有利益事。勤心作之。六者心</a><a name="0322a26" id="0322a26">舒。忽尔相见。不捡威仪。七者究竟。若得衰</a><a name="0322a27" id="0322a27">恼。乃至失命。则不舍离。八者称意。随心所</a><a name="0322a28" id="0322a28">须。如心为作。九者不匿。随家所有。一切不</a><a name="0322a29" id="0322a29">隐。随其所须。索者不吝。十者共心。若见善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170321c.htm'><img src='up.gif' border=0></a>
<a href='T170322b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>