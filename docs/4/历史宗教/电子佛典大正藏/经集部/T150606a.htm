<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0606a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷9)</font> <font face='Arial'>T15, p0606a</h2></font><hr>
<span class='old'>
</a><br><a name="0605c28" id="0605c28">　　种种宝冠自庄严　　　行如忉利诸天子</a><br><a name="0605c29" id="0605c29">　　于彼子中五百子　　　悉着妙宝摩尼履</span><br><a name="0606a01" id="0606a01">　　宝冠璎珞自严饰　　　金网弥覆于车上</a><br><a name="0606a02" id="0606a02">　　婇女眷属有八万　　　一切端妙悉严丽</a><br><a name="0606a03" id="0606a03">　　升于宝舆见比丘　　　端正犹如须弥山</a><br><a name="0606a04" id="0606a04">　　彼见悉皆如父想　　　各发无上菩提心</a><br><a name="0606a05" id="0606a05">　　从彼受于净梵行　　　脱胜璎珞散比丘</a><br><a name="0606a06" id="0606a06">　　我寻起上嫉妒意　　　便生嗔怒秽浊心</a><br><a name="0606a07" id="0606a07">　　豪富惑乱敕子言　　　可杀我前立比丘</a><br><a name="0606a08" id="0606a08">　　诸子闻父教敕已　　　深怀忧恼白父曰</a><br><a name="0606a09" id="0606a09">　　愿王勿作如是语　　　我终不能杀此人</a><br><a name="0606a10" id="0606a10">　　若有割截我身分　　　经于恒沙多亿劫</a><br><a name="0606a11" id="0606a11">　　终不能杀是法师　　　以从彼发道心故</a><br><a name="0606a12" id="0606a12">　　于彼尊所发是心　　　愿我得佛人中胜</a><br><a name="0606a13" id="0606a13">　　趣菩提者不为恶　　　我等悉是佛日子</a><br><a name="0606a14" id="0606a14">　　王闻诸子如是语　　　即敕奴言唤旃陀</a><br><a name="0606a15" id="0606a15">　　速呼魁脍杀比丘　　　在我宫人前立者</a><br><a name="0606a16" id="0606a16">　　寻时将于杀者来　　　号曰难提极暴恶</a><br><a name="0606a17" id="0606a17">　　手执利刀而鉴治　　　截此比丘为八分</a><br><a name="0606a18" id="0606a18">　　比丘被斩身无血　　　割处流出千种光</a><br><a name="0606a19" id="0606a19">　　亦有功德吉祥轮　　　是文肉里炳然现</a><br><a name="0606a20" id="0606a20">　　作斯尤重恶业已　　　我时为戏诣园林</a><br><a name="0606a21" id="0606a21">　　一切歌舞都不乐　　　思念花月法师故</a><br><a name="0606a22" id="0606a22">　　于时匆速出彼园　　　还来归入珍宝城</a><br><a name="0606a23" id="0606a23">　　于是乘车诣其所　　　到彼割截比丘处</a><br><a name="0606a24" id="0606a24">　　即时空中闻恶声　　　无量那由天号叫</a><br><a name="0606a25" id="0606a25">　　咸言恶王造重业　　　死堕阿鼻受极苦</a><br><a name="0606a26" id="0606a26">　　王时闻彼诸天音　　　心怀忧恼大怖畏</a><br><a name="0606a27" id="0606a27">　　我为无量重罪过　　　以杀善花比丘故</a><br><a name="0606a28" id="0606a28">　　如来具足无量智　　　是彼最胜真佛子</a><br><a name="0606a29" id="0606a29">　　诸根调柔心寂灭　　　我为爱欲故杀彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150605c.htm'><img src='up.gif' border=0></a>
<a href='T150606b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>