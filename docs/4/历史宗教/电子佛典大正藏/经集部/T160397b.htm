<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0397b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷8)</font> 舍身品第二十二 <font face='Arial'>T16, p0397b</h2></font><hr>
<span class='old'>
</a><a name="0397a28" id="0397a28">摩诃波那罗。次子名曰摩诃提婆。小子名曰</a><a name="0397a29" id="0397a29">摩诃萨埵。是三王子。于诸园林游戏观看。次</span><a name="0397b01" id="0397b01">第渐到一大竹林憩驾止息。第一王子作如</a><a name="0397b02" id="0397b02">是言。我于今日心甚怖懅。于是林中将无衰</a><a name="0397b03" id="0397b03">损。第二王子复作是言。我于今日不自惜身。</a><a name="0397b04" id="0397b04">但离所爱心忧愁耳。第三王子复作是言。我</a><a name="0397b05" id="0397b05">于今日独无怖懅亦无愁恼。山中空寂神仙</a><a name="0397b06" id="0397b06">所赞。是处闲静能令行人安隐受乐。时诸王</a><a name="0397b07" id="0397b07">子说是语已。转复前行见有一虎。适产七日</a><a name="0397b08" id="0397b08">而有七子。围绕周匝饥饿穷悴。身体羸损命</a><a name="0397b09" id="0397b09">欲将绝。第一王子见是虎已。作如是言。怪</a><a name="0397b10" id="0397b10">哉此虎。产来七日七子围绕不得求食。若为</a><a name="0397b11" id="0397b11">饥逼必还啖子。第三王子言。此虎经常所食</a><a name="0397b12" id="0397b12">何物。第一王子言。此虎唯食新热肉血。第三王</a><a name="0397b13" id="0397b13">子言。君等谁能与此虎食。第二王子言。此虎</a><a name="0397b14" id="0397b14">饥饿身体羸瘦。穷困顿乏余命无几。不容余</a><a name="0397b15" id="0397b15">处为其求食。设余求者命必不济。谁能为此</a><a name="0397b16" id="0397b16">不惜身命。第一王子言。一切难舍不过己身</a><a name="0397b17" id="0397b17">第三王子言。我等今者以贪惜故。于此身命</a><a name="0397b18" id="0397b18">不能放舍。智慧薄少故于是事而生惊怖。若</a><a name="0397b19" id="0397b19">诸大士欲利益他。生大悲心为众生者。舍此</a><a name="0397b20" id="0397b20">身命不足为难。时诸王子。心大愁忧久住视</a><a name="0397b21" id="0397b21">之目未曾舍。作是观已寻便离去。尔时第三</a><a name="0397b22" id="0397b22">王子作是念言。我今舍身时已到矣。何以故。</a><a name="0397b23" id="0397b23">我从昔来多弃是身都无所为。亦常爱护处</a><a name="0397b24" id="0397b24">之屋宅。又复供给衣服饮食卧具医药象马</a><a name="0397b25" id="0397b25">车乘。随时将养令无所乏。而不知恩反生怨</a><a name="0397b26" id="0397b26">害。然复不免无常败坏。复次是身不坚无所</a><a name="0397b27" id="0397b27">利益。可恶如贼犹若行厕。我于今日当使此</a><a name="0397b28" id="0397b28">身作无上业。于生死海中作大桥梁。复次若</a><a name="0397b29" id="0397b29">舍此身。则舍无量痈疽瘭疾百千怖畏。是身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160397a.htm'><img src='up.gif' border=0></a>
<a href='T160397c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>