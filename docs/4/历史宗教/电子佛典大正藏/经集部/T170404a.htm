<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0404a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷68)</font> 身念处品第七初 <font face='Arial'>T17, p0404a</h2></font><hr>
<span class='old'>
</a><a name="0403c29" id="0403c29">有大山。名曰白山。多有林树。其色白净。水沫</a><a name="0403c30" id="0403c30">围绕。高一千由旬。纵广五百由旬。行者复观。</span><a name="0404a01" id="0404a01">过此山已。见有大山。名曰善云。高百由旬。广</a><a name="0404a02" id="0404a02">六十四由旬。空无人住。若夜叉。若紧那罗。畏</a><a name="0404a03" id="0404a03">阿修罗。悉无住者。过此山已。有颇梨山。高</a><a name="0404a04" id="0404a04">三千由旬。纵广千由旬。河池林果。一切具足。</a><a name="0404a05" id="0404a05">如天之山。过此山已。有大清水。纵广百由旬。</a><a name="0404a06" id="0404a06">多有螺贝。其水难行过此水已。有仙光山。诸</a><a name="0404a07" id="0404a07">阿修罗。住此山中。常畏天众。多有婇女。种</a><a name="0404a08" id="0404a08">种庄严。酒河流溢甄波迦果。及粘那果。生仙</a><a name="0404a09" id="0404a09">光山。其味甚美。食之杀人</a><a name="0404a10" id="0404a10"><p>复次修行者。随顺观外身。复有何等山河海</a><a name="0404a11" id="0404a11">渚。彼以闻慧。或以天眼。见六万金山。紫磨金</a><a name="0404a12" id="0404a12">树周遍山中。禽兽充满。于此山中。处处多有</a><a name="0404a13" id="0404a13">金莲花池。出大光明。一切金山。须弥山王。住</a><a name="0404a14" id="0404a14">在其中。诸鬘持天。楼迦足天。三箜篌天。四天</a><a name="0404a15" id="0404a15">王天住此山上。于此山上。有如意树。随天所</a><a name="0404a16" id="0404a16">念。皆从树生。一切禽兽。身皆金色。多有众</a><a name="0404a17" id="0404a17">花。曼陀罗花。拘赊耶花。于山四陲。有四</a><a name="0404a18" id="0404a18">大林。一名欢喜林。二名杂殿林。三名鲜明</a><a name="0404a19" id="0404a19">林。四名波利耶多林。欢喜园中。有大树王。</a><a name="0404a20" id="0404a20">名波利耶多。于此树下。夏四月时。受五欲</a><a name="0404a21" id="0404a21">乐。游戏自娱。四天王天。于欢喜园。游戏受</a><a name="0404a22" id="0404a22">乐。四天王天。于此园中。欢娱受乐。故名欢</a><a name="0404a23" id="0404a23">喜园。鲜明林者。众彩庄严。故名鲜明林。杂</a><a name="0404a24" id="0404a24">殿林者。种种杂殿。天子乘之游戏受于可爱</a><a name="0404a25" id="0404a25">色声香味触等。故名杂殿林。波利耶多林。欢</a><a name="0404a26" id="0404a26">喜林中。一切天众。受五欲乐。须弥山王。向</a><a name="0404a27" id="0404a27">阎浮提一方之面。毗琉璃宝。以毗琉璃光照</a><a name="0404a28" id="0404a28">力故。令阎浮提仰观虚空。皆作青色。第三方</a><a name="0404a29" id="0404a29">面鲜明林中。诸天欲共阿修罗斗。于此林中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170403c.htm'><img src='up.gif' border=0></a>
<a href='T170404b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>