<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0815 佛升忉利天为母说法经 0798a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 815 佛升忉利天为母说法经</font> <font face='Arial'>(卷3)</font> <font face='Arial'>T17, p0798a</h2></font><hr>
<span class='old'>
</a><a name="0797c28" id="0797c28">知时节。不晓羞惭志性卒暴而无恭敬。彼土</a><a name="0797c29" id="0797c29">众生颜貌变恶下劣卑贱。相求长短欲相危</span><a name="0798a01" id="0798a01">害。喜相骂詈诽谤相言。风雨不时邪辞相教。</a><a name="0798a02" id="0798a02">其地坚[<a href='javascript:showpic("images/042838.gif")'>革*更</a>]粗恶之瑕。荆棘污秽周布土境。斯</a><a name="0798a03" id="0798a03">诸人民形体颜貌似冰麻油草木蓝色。衣服</a><a name="0798a04" id="0798a04">丑陋。饮食粗恶贫穷困厄。土石七凶人民憍</a><a name="0798a05" id="0798a05">念。是天宫殿人民之党。若得财宝悉没王藏。</a><a name="0798a06" id="0798a06">彼土人民遭众罚厄。加之杖痛一类无差也。</a><a name="0798a07" id="0798a07">佛言。目连。彼土人民。勤苦之患现在如是。假</a><a name="0798a08" id="0798a08">使命过终没之后悉堕地狱饿鬼畜生。其佛名</a><a name="0798a09" id="0798a09">曰心念愍哀如来至真等正觉。讲说经法现</a><a name="0798a10" id="0798a10">十八变而演典籍。七百岁中无有一人受法教</a><a name="0798a11" id="0798a11">者。其佛世尊不以懈厌。兴发大哀益加演经。</a><a name="0798a12" id="0798a12">其佛若入郡国县邑邦域村落。人民见之皆</a><a name="0798a13" id="0798a13">共骂詈诽谤。毁辱唾贱瓦石打之。彼如来尊</a><a name="0798a14" id="0798a14">欲开化故亦不退止。时佛复于七百岁中说</a><a name="0798a15" id="0798a15">经。八十四垓人皆得罗汉。得阿那含斯陀含</a><a name="0798a16" id="0798a16">须陀洹。各各亦复八十四垓。悉于一日出作</a><a name="0798a17" id="0798a17">沙门受成就戒。一切学者及不学者。于三月竟</a><a name="0798a18" id="0798a18">不乐余谈。一日之中皆般泥洹。又其如来续</a><a name="0798a19" id="0798a19">存处世。复有五人学菩萨乘。宿有余衅生彼</a><a name="0798a20" id="0798a20">佛土。遭勤苦恼佛为说经。目连白佛言。其土</a><a name="0798a21" id="0798a21">菩萨以何罪殃生彼土弊恶之处耶。佛告目</a><a name="0798a22" id="0798a22">连。菩萨以四事法。生于恶处受于恼患也。</a><a name="0798a23" id="0798a23">何等四。假使菩萨慕供养利。不学道法即生</a><a name="0798a24" id="0798a24">恶处。复次目连。菩萨又喜诽谤正法既自不</a><a name="0798a25" id="0798a25">学。又止他人令不受持。复次目连。菩萨呵折</a><a name="0798a26" id="0798a26">他人断不得共行诽谤之。复次目连。菩萨不</a><a name="0798a27" id="0798a27">护身口意者。以是四法生于恶趣而受恼患。</a><a name="0798a28" id="0798a28">佛言。在彼世界讲说经者则吾身是也。如来</a><a name="0798a29" id="0798a29">现变感动威神。则非一切声闻缘觉之所能知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170797c.htm'><img src='up.gif' border=0></a>
<a href='T170798b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>