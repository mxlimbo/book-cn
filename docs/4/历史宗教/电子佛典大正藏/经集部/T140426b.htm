<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0455 佛说弥勒下生成佛经 0426b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 455 佛说弥勒下生成佛经</font> <font face='Arial'>(卷1)</font> <font face='Arial'>T14, p0426b</h2></font><hr>
<span class='old'>
</a><br><a name="0426a28" id="0426a28">　　诸树生衣服　　　众彩共庄严</a><br><a name="0426a29" id="0426a29">　　树高三俱舍　　　花果常充实</span><br><a name="0426b01" id="0426b01">　　时彼国中人　　　皆寿八万岁</a><br><a name="0426b02" id="0426b02">　　无有诸疾苦　　　离恼常安乐</a><br><a name="0426b03" id="0426b03">　　具相悉端严　　　色力皆圆满</a><br><a name="0426b04" id="0426b04">　　人患有三种　　　食衰老便利</a><br><a name="0426b05" id="0426b05">　　女年五百岁　　　方乃作婚姻</a><br><a name="0426b06" id="0426b06">　　诸有欲便利　　　地裂而容受</a><br><a name="0426b07" id="0426b07">　　人命将终尽　　　自往诣尸林</a><br><a name="0426b08" id="0426b08">　　城名妙幢相　　　轮王之所都</a><br><a name="0426b09" id="0426b09">　　纵十二由旬　　　广七由旬量</a><br><a name="0426b10" id="0426b10">　　其中所居者　　　皆曾植妙因</a><br><a name="0426b11" id="0426b11">　　此城有胜德　　　住者咸欢喜</a><br><a name="0426b12" id="0426b12">　　楼台并却敌　　　七宝之所成</a><br><a name="0426b13" id="0426b13">　　关钥及门庭　　　种种宝严饰</a><br><a name="0426b14" id="0426b14">　　绕堞诸隍堑　　　皆营以妙珍</a><br><a name="0426b15" id="0426b15">　　名花悉充满　　　好鸟皆翔集</a><br><a name="0426b16" id="0426b16">　　七行多罗树　　　周匝而围绕</a><br><a name="0426b17" id="0426b17">　　众宝以庄严　　　皆悬网铃铎</a><br><a name="0426b18" id="0426b18">　　微风吹宝树　　　演出众妙声</a><br><a name="0426b19" id="0426b19">　　犹如奏八音　　　闻者生欢喜</a><br><a name="0426b20" id="0426b20">　　处处有池沼　　　弥覆杂色花</a><br><a name="0426b21" id="0426b21">　　园苑擢芳林　　　庄严此城郭</a><br><a name="0426b22" id="0426b22">　　国中有圣主　　　其名曰饷佉</a><br><a name="0426b23" id="0426b23">　　金轮王四洲　　　富盛多威力</a><br><a name="0426b24" id="0426b24">　　其王福德业　　　勇健兼四兵</a><br><a name="0426b25" id="0426b25">　　七宝皆成就　　　千子悉具足</a><br><a name="0426b26" id="0426b26">　　四海咸清肃　　　无有战兵戈</a><br><a name="0426b27" id="0426b27">　　正法理群生　　　设化皆平等</a><br><a name="0426b28" id="0426b28">　　王有四大藏　　　各在诸国中</a><br><a name="0426b29" id="0426b29">　　一一藏皆有　　　珍宝百万亿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140426a.htm'><img src='up.gif' border=0></a>
<a href='T140426c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>