<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0661a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷4)</font> 八圣道分品第八 <font face='Arial'>T14, p0661a</h2></font><hr>
<span class='old'>
</a><a name="0660c28" id="0660c28">别。名为出世间正见。是人不见邪不见正断</a><a name="0660c29" id="0660c29">一切心所念。名为正见。又正见者。于诸法中</span><a name="0661a01" id="0661a01">更无差别。是故说名正见。又正见者。如实知</a><a name="0661a02" id="0661a02">诸邪见义。又正见者。观诸邪见即是平等。是</a><a name="0661a03" id="0661a03">名菩萨摩诃萨安住正见</a><a name="0661a04" id="0661a04"><p>持世。菩萨摩诃萨住正见中。如实知正思</a><a name="0661a05" id="0661a05">惟。作是念。一切思惟皆为是邪。乃至涅槃思</a><a name="0661a06" id="0661a06">惟佛思惟。皆是邪思惟。何以故。断诸分别名</a><a name="0661a07" id="0661a07">为正思惟。无所分别名为正分别。断分别是</a><a name="0661a08" id="0661a08">正分别。何以故。是人知见一切思惟相已则</a><a name="0661a09" id="0661a09">无有邪。是人更不分别是此是彼。住如是正</a><a name="0661a10" id="0661a10">分别中。更不得诸分别若正若邪。如是之人</a><a name="0661a11" id="0661a11">离诸分别。过诸分别故说名正思惟。正思惟</a><a name="0661a12" id="0661a12">者。即是分别知见一切分别皆虚诳不实从</a><a name="0661a13" id="0661a13">颠倒起。诸分别中无有分别。是人安住正</a><a name="0661a14" id="0661a14">思惟。更不得分别若正若邪。离诸分别过诸</a><a name="0661a15" id="0661a15">分别。断诸分别故说名正分别。是人尔时于</a><a name="0661a16" id="0661a16">一切分别中无所系缚。知见诸分别性皆平</a><a name="0661a17" id="0661a17">等故。是名安住正思惟</a><a name="0661a18" id="0661a18"><p>持世。菩萨摩诃萨勤集正语。是人见一切语</a><a name="0661a19" id="0661a19">言虚妄不实从颠倒起。但忆想分别从众因</a><a name="0661a20" id="0661a20">缘有。作是念。是语言相语言中不可得。灭一</a><a name="0661a21" id="0661a21">切语如实知一切口业。名为正语。是语言无</a><a name="0661a22" id="0661a22">所从来亦无所去。能如是见者。名为正语。</a><a name="0661a23" id="0661a23">是人尔时安住实相中。有所语言皆是正语。</a><a name="0661a24" id="0661a24">是故说安住正语中。是人得住第一清净口</a><a name="0661a25" id="0661a25">业。亦知见诸口业相。亦通达一切语言。是人</a><a name="0661a26" id="0661a26">所说终不有邪。是故说名住于正语</a><a name="0661a27" id="0661a27"><p>持世。菩萨摩诃萨善知一切语业皆是邪</a><a name="0661a28" id="0661a28">业。知一切诸业虚妄无所有不作不起。何以</a><a name="0661a29" id="0661a29">故。诸业中无一决定。灭一切业名为正业。正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140660c.htm'><img src='up.gif' border=0></a>
<a href='T140661b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>