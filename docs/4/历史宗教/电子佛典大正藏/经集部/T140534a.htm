<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0474 佛说维摩诘经 0534a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 474 佛说维摩诘经</font> <font face='Arial'>(卷2)</font> 菩萨行品第十一 <font face='Arial'>T14, p0534a</h2></font><hr>
<span class='old'>
</a><a name="0533c28" id="0533c28">决。安身以力安彼以悦。禅定为学行想。生死</a><a name="0533c29" id="0533c29">为善权想。来求为贤友想。悉知为具足想。所</span><a name="0534a01" id="0534a01">有为布施想。恶戒为依受想。不忍为忍默想。</a><a name="0534a02" id="0534a02">懈怠为精进想。乱意为知念想。恶智为行智</a><a name="0534a03" id="0534a03">想。度无极为父母想。道品法为群从想。欲行</a><a name="0534a04" id="0534a04">众善而无厌足。以诸刹好成己佛土。生死无</a><a name="0534a05" id="0534a05">数劫意而有勇。闻佛无量德志而不倦。劳者</a><a name="0534a06" id="0534a06">为作归。贪者为福。导为众重任。晓阴入种</a><a name="0534a07" id="0534a07">降魔兵。不以谋为法。渊慧有余。以少求而知</a><a name="0534a08" id="0534a08">足。诸世间已毕竟。于众俗不渐渍。得世际</a><a name="0534a09" id="0534a09">感圣贤。现诸仪式起神通行。博闻能讽慧力</a><a name="0534a10" id="0534a10">持念。断众人疑知本本根。无碍无住为致辩</a><a name="0534a11" id="0534a11">才。顺化天人十善为净。梵迹为立行四无量。</a><a name="0534a12" id="0534a12">致佛音声为法都讲。导至善行得佛仙路。捐</a><a name="0534a13" id="0534a13">身口意行欲殊胜。喜在众经取菩萨众以大</a><a name="0534a14" id="0534a14">乘化。德行不败善法不惑。如是诸族姓子。</a><a name="0534a15" id="0534a15">以应此法者不尽数也。何谓菩萨不住无数。</a><a name="0534a16" id="0534a16">谓求为空不以空为证。求为无相无数无愿。</a><a name="0534a17" id="0534a17">不以无相无数无愿随至为证。观于无常不</a><a name="0534a18" id="0534a18">厌善本。观世间苦以诚信生。观于非身诲人</a><a name="0534a19" id="0534a19">不倦。观寂然法寂而不转。观退转者身意不</a><a name="0534a20" id="0534a20">随。观无处所为住生死以度斯漏。观无所行</a><a name="0534a21" id="0534a21">为行导人。观于无我以大悲乘而成济之。观</a><a name="0534a22" id="0534a22">无所生不随弟子缘一觉律。观于惶荒不</a><a name="0534a23" id="0534a23">荒福德。观夫虚无不虚正智。观于言语不厌</a><a name="0534a24" id="0534a24">智慧。观无有主应自然智。观无适莫义合则</a><a name="0534a25" id="0534a25">行。是为诸族姓子。菩萨不住无数</a><a name="0534a26" id="0534a26"><p>又复不尽数者为合会福。不住无数者为合</a><a name="0534a27" id="0534a27">会慧。不尽数者为行大慈。不住无数者为有</a><a name="0534a28" id="0534a28">大悲。不尽数者为道人民。不住无数者为求</a><a name="0534a29" id="0534a29">佛法。不尽数者为具佛身相。不住无数者为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140533c.htm'><img src='up.gif' border=0></a>
<a href='T140534b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>