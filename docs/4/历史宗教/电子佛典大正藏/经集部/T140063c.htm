<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0425 贤劫经 0063c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 425 贤劫经</font> <font face='Arial'>(卷8)</font> 叹古品第二十三 <font face='Arial'>T14, p0063c</h2></font><hr>
<span class='old'>
</a><a name="0063b28" id="0063b28"><p>于时佛复告喜王菩萨。乃往过去久远世时。</a><a name="0063b29" id="0063b29">有佛号无量精进如来至真等正觉明行成为</span><a name="0063c01" id="0063c01">善逝世间解无上士道法御天人师号佛世</a><a name="0063c02" id="0063c02">尊。为百千亿诸弟子众天龙鬼神。说是定</a><a name="0063c03" id="0063c03">意。时有国王王名德华。闻佛所说是定意</a><a name="0063c04" id="0063c04">义。告其八万四千诸后婇女及其千子。是深</a><a name="0063c05" id="0063c05">要定难可分别。斯义所趣甚多巍巍。而不</a><a name="0063c06" id="0063c06">可逮既不可了。虽不能行当求开解。唯口誓</a><a name="0063c07" id="0063c07">愿心思本行当劝斯定。佛之所演甚快无量。</a><a name="0063c08" id="0063c08">一切等心咸共劝助。世尊所讲甚善甚善。</a><a name="0063c09" id="0063c09">以是劝助超八十劫生死之难。在于居家逮</a><a name="0063c10" id="0063c10">得总持。名曰事业。无复疑结皆共笃信如佛</a><a name="0063c11" id="0063c11">所说。以斯德本值见三垓诸佛世尊。皆从诸</a><a name="0063c12" id="0063c12">佛逮此三昧。不堕恶趣勤苦之路三恼之患。</a><a name="0063c13" id="0063c13">不遭八难无闲之厄。因是行业逮成无上正</a><a name="0063c14" id="0063c14">真之道为最正觉。方当成佛道度脱十方莫</a><a name="0063c15" id="0063c15">不蒙济。于喜王意所趣云何。尔时德华王岂</a><a name="0063c16" id="0063c16">异人乎。莫造斯观。所以者何。见今现在无</a><a name="0063c17" id="0063c17">量光如来是也。其王千子。今贤劫中千佛兴</a><a name="0063c18" id="0063c18">者是也。劝助斯定神足威德巍巍如是。何况</a><a name="0063c19" id="0063c19">讽诵奉行习持如上法教。佛复告喜王菩萨。</a><a name="0063c20" id="0063c20">乃往过去无央数劫。时有佛号乐无量施。与</a><a name="0063c21" id="0063c21">十垓众眷属。围绕而为说法。其紫金光在</a><a name="0063c22" id="0063c22">所照曜。斯光所照入赤栴檀。木榓美香展</a><a name="0063c23" id="0063c23">转相勋普周十方。因己精勤慈愍一切。奉清</a><a name="0063c24" id="0063c24">白行致是功报。时转轮王名曰择明。以是</a><a name="0063c25" id="0063c25">比像供养之具。奉行平等正觉。普悉并周</a><a name="0063c26" id="0063c26">一切圣众。一一精舍皆与给使。彼亦咸闻是</a><a name="0063c27" id="0063c27">三昧定意。因行斯业并悉普周。一切正法</a><a name="0063c28" id="0063c28">佛所宣布。亦共一心咨受要义。时佛侍者名</a><a name="0063c29" id="0063c29">曰无损智。博闻最上不失佛意。随时之宜不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140063b.htm'><img src='up.gif' border=0></a>
<a href='T140064a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>