<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0448c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷6)</font> <font face='Arial'>T15, p0448c</h2></font><hr>
<span class='old'>
</a><a name="0448b28" id="0448b28">今于佛前又复得闻深自庆幸。我于当来护</a><a name="0448b29" id="0448b29">助宣通令法久住。乃至我此命终生兜率天。</span><a name="0448c01" id="0448c01">而彼天中若有根熟乐大乘者。我亦为其开</a><a name="0448c02" id="0448c02">示演说令发道心。于南阎浮提不令断绝。又</a><a name="0448c03" id="0448c03">末世之中。若有男子女人受持读诵此正法</a><a name="0448c04" id="0448c04">者。若为诸魔之所娆乱。我于彼时密往其中</a><a name="0448c05" id="0448c05">而为护助。使诸魔众不得其便。又复世尊。</a><a name="0448c06" id="0448c06">末世之中若有得闻是法听受读诵如法修行</a><a name="0448c07" id="0448c07">者。当知是佛威神之所建立</a><a name="0448c08" id="0448c08"><p>尔时佛告帝释天主言。憍尸迦。汝今受持记</a><a name="0448c09" id="0448c09">念我此正法。于后末世而为护助。何以故。此</a><a name="0448c10" id="0448c10">法能断一切疑。能净诸业障。与诸法平等。又</a><a name="0448c11" id="0448c11">复有大威力。帝释当知。汝若与彼阿修罗斗</a><a name="0448c12" id="0448c12">战之时。汝当记念此法。尔时得胜彼当退败。</a><a name="0448c13" id="0448c13">又复若人于王难贼难虎狼虫兽恶人等难</a><a name="0448c14" id="0448c14">中。若能思惟记念此法者。是人即得远离诸</a><a name="0448c15" id="0448c15">难。时帝释天主白佛言。如世尊敕。我当护持</a><a name="0448c16" id="0448c16">于后末世。若国城郡邑乃至聚落有是法处。</a><a name="0448c17" id="0448c17">我当往彼恭敬供养。若有持是法者我乃护</a><a name="0448c18" id="0448c18">助</a><a name="0448c19" id="0448c19"><p>尔时佛告尊者阿难言。汝今受持我此正法。</a><a name="0448c20" id="0448c20">于后末世。为诸众生宣布演说。何以故。此法</a><a name="0448c21" id="0448c21">甚深昔未曾有。若男子女人受持此法者。彼</a><a name="0448c22" id="0448c22">得离诸疑惑。灭除一切烦恼罪垢。是故汝当</a><a name="0448c23" id="0448c23">记念受持。阿难白佛言。世尊。我以佛神力之</a><a name="0448c24" id="0448c24">所加护。于末世中宣布此法。令诸众生皆获</a><a name="0448c25" id="0448c25">利益。世尊。此经何名。我等云何奉持。佛告</a><a name="0448c26" id="0448c26">阿难。是经名为未曾有正法。如是受持</a><a name="0448c27" id="0448c27"><p>尔时世尊付嘱菩萨声闻及帝释已。即于会</a><a name="0448c28" id="0448c28">中佛身左右放大光明。普照十方一切世界。</a><a name="0448c29" id="0448c29">于其光中出微妙声普告大众。如来应供正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150448b.htm'><img src='up.gif' border=0></a>
<a href='T150449a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>