<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0524 佛为优填王说王法政论经 0798b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 524 佛为优填王说王法政论经</font> <font face='Arial'>(卷1)</font> <font face='Arial'>T14, p0798b</h2></font><hr>
<span class='old'>
</a><a name="0798a28" id="0798a28"><p>云何名王种姓尊高。谓有国王宿植善根。以</a><a name="0798a29" id="0798a29">大愿力故生王族。绍继国位恩养万姓净信</span><a name="0798b01" id="0798b01">三宝。如是名王种姓尊高</a><a name="0798b02" id="0798b02"><p>云何名王得大自在。谓有帝王自随所欲。于</a><a name="0798b03" id="0798b03">妙五欲欢娱游戏。所应赏赐随意而作。于百</a><a name="0798b04" id="0798b04">僚等所出教命宣布无滞。如是名王得大自在</a><a name="0798b05" id="0798b05">云何名王性不暴恶。谓有国王见诸群臣。虽</a><a name="0798b06" id="0798b06">违少小愆犯等事。而能容忍不即贬黜不发</a><a name="0798b07" id="0798b07">粗言。亦不对面愤发亦不内意秘匿。如是名</a><a name="0798b08" id="0798b08">王性不暴恶</a><a name="0798b09" id="0798b09"><p>云何名王愤发轻微。谓有国王。诸群臣等虽</a><a name="0798b10" id="0798b10">有大愆有大违越。而不一切削其封禄夺其</a><a name="0798b11" id="0798b11">妻妾。不以重法而刑罚之。随过轻重而行矜</a><a name="0798b12" id="0798b12">降。如是名王愤发轻微</a><a name="0798b13" id="0798b13"><p>云何名王恩惠猛利。谓有国王。有诸群臣</a><a name="0798b14" id="0798b14">亲近侍卫。其心清白其心调顺。王即时时以</a><a name="0798b15" id="0798b15">正圆满。软言慰喻颁锡勋庸。而不令彼损</a><a name="0798b16" id="0798b16">耗稽留劬劳怨恨。易可亲近不难承事。如是</a><a name="0798b17" id="0798b17">名王恩惠猛利</a><a name="0798b18" id="0798b18"><p>云何名王受正直言。谓有国王。诸群臣等实</a><a name="0798b19" id="0798b19">有忠正无浊无偏。善闲宪式情无违叛。其王</a><a name="0798b20" id="0798b20">信用如是等人所进言议。由此因缘国务</a><a name="0798b21" id="0798b21">财宝悉皆成就。名称远布黎庶咸欢。如是名</a><a name="0798b22" id="0798b22">王受正直言</a><a name="0798b23" id="0798b23"><p>云何名王所作谛思顺先王教。谓有国王性</a><a name="0798b24" id="0798b24">能究察审能简择诸群臣等。于种种务公法</a><a name="0798b25" id="0798b25">事中。不堪委任者而不任之。堪委任者而委</a><a name="0798b26" id="0798b26">任之。应赏赉者而正赏赉。应刑罚者而正刑</a><a name="0798b27" id="0798b27">罚。凡有所为审思审择。然后方作亦不卒暴。</a><a name="0798b28" id="0798b28">其王群臣等虽处朝会。终不发言间绝余论。</a><a name="0798b29" id="0798b29">要待言终而兴谏诤。如其王教而善奉行。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140798a.htm'><img src='up.gif' border=0></a>
<a href='T140798c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>