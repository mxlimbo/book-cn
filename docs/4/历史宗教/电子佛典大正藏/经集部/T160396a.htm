<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0396a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷7)</font> 流水长者子品第二十一 <font face='Arial'>T16, p0396a</h2></font><hr>
<span class='old'>
</a><a name="0395c28" id="0395c28">彼鱼命。如我与诸病人寿命。尔时大王。即敕</a><a name="0395c29" id="0395c29">大臣速疾供给。尔时大臣奉王告敕。语是长</span><a name="0396a01" id="0396a01">者。善哉大士。汝今自可至象厩中。随意选取</a><a name="0396a02" id="0396a02">利益众生令得快乐。是时流水及其二子。将</a><a name="0396a03" id="0396a03">二十大象。从治城人借索皮囊。疾至彼河上</a><a name="0396a04" id="0396a04">流决处。盛水象负驰疾奔还至空泽池。从象</a><a name="0396a05" id="0396a05">背上下其囊水。写置池中水遂弥满还复如</a><a name="0396a06" id="0396a06">本。时长者子。于池四边彷徉而行。是鱼尔时</a><a name="0396a07" id="0396a07">亦复随逐循岸而行。时长者子复作是念。是</a><a name="0396a08" id="0396a08">鱼何缘随我而行。是鱼必为饥火所恼。复欲</a><a name="0396a09" id="0396a09">从我求索饮食。我今当与。善女天。尔时流水</a><a name="0396a10" id="0396a10">长者子告其子言。汝取一象最大力者。速至</a><a name="0396a11" id="0396a11">家中启父长者。家中所有可食之物。乃至父</a><a name="0396a12" id="0396a12">母饮啖之分及以妻子奴婢之分。一切聚集</a><a name="0396a13" id="0396a13">悉载象上急速来还。尔时二子如父教敕。乘</a><a name="0396a14" id="0396a14">最大象往至家中。白其祖父说如上事。尔时</a><a name="0396a15" id="0396a15">二子。收取家中可食之物载象背上。疾还父</a><a name="0396a16" id="0396a16">所至空泽池。时长者子见其子还。心生欢喜</a><a name="0396a17" id="0396a17">踊跃无量。从子边取饮食之物。散着池中与</a><a name="0396a18" id="0396a18">鱼食已。即自思惟。我今已能与此鱼食令其</a><a name="0396a19" id="0396a19">饱满。未来之世当施法食。复更思惟。曾闻过</a><a name="0396a20" id="0396a20">去空闲之处有一比丘。读诵大乘方等经典。其</a><a name="0396a21" id="0396a21">经中说。若有众生临命终时。得闻宝胜如来</a><a name="0396a22" id="0396a22">名号即生天上。我今当为是十千鱼。解说甚</a><a name="0396a23" id="0396a23">深十二因缘。亦当称说宝胜佛名。时阎浮提</a><a name="0396a24" id="0396a24">中有二种人。一者深信大乘方等。二者毁呰</a><a name="0396a25" id="0396a25">不生信乐。时长者子。作是思惟。我今当入池</a><a name="0396a26" id="0396a26">水之中。为是诸鱼说深妙法。思惟是已即便</a><a name="0396a27" id="0396a27">入水作如是言。南无过去宝胜如来应供正</a><a name="0396a28" id="0396a28">遍知明行足善逝世间解无上士调御丈夫天</a><a name="0396a29" id="0396a29">人师佛世尊。宝胜如来本往昔时行菩萨道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160395c.htm'><img src='up.gif' border=0></a>
<a href='T160396b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>