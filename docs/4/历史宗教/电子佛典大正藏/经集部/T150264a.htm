<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0264a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷3)</font> <font face='Arial'>T15, p0264a</h2></font><hr>
<span class='old'>
</a><a name="0263c28" id="0263c28"><p>尔时太子白帝释言。我今所求。亦不欲三界</a><a name="0263c29" id="0263c29">之中尊荣豪贵。我所求者。乃愿欲成阿耨多</span><a name="0264a01" id="0264a01">罗三藐三菩提。尔时帝释闻此语已。告太子</a><a name="0264a02" id="0264a02">言。汝今刺身破骨出髓。身体战掉。有慨恨不。</a><a name="0264a03" id="0264a03">尔时太子即立誓愿。我从始刺身体。乃至于</a><a name="0264a04" id="0264a04">今。若无慨恨大如毛发。令我身体平复如故。</a><a name="0264a05" id="0264a05">作此誓已。身体平复。如前无异。尔时帝释。见</a><a name="0264a06" id="0264a06">此事已。白太子言。太子威德。奇特无比。有强</a><a name="0264a07" id="0264a07">大志。必得成佛。太子成佛时。愿先度我。作此</a><a name="0264a08" id="0264a08">誓时。太子默然。而说偈言</a><a name="0264a09" id="0264a09"><p class='lg'>　　愿我成佛时　　　普度诸天人</a><br><a name="0264a10" id="0264a10">　　身心无挂碍　　　普慈爱一切</a><br><a name="0264a11" id="0264a11">　　亦度于汝等　　　令诸众生类</a><br><a name="0264a12" id="0264a12">　　皆住大涅槃　　　永受于快乐　</p></a><a name="0264a13" id="0264a13"><p>尔时太子。说此偈已。诸天雨华。持以供养。复</a><a name="0264a14" id="0264a14">雨无量百千珍宝。积满宫墙。太子得已。持用</a><a name="0264a15" id="0264a15">布施。布施不止。修诸波罗蜜。皆悉满足。得成</a><a name="0264a16" id="0264a16">为佛。佛告迦叶。尔时波罗奈国王者。今我父</a><a name="0264a17" id="0264a17">王阅头檀是。尔时月音长者。今汝摩诃迦叶</a><a name="0264a18" id="0264a18">是。尔时长者子。今阿只达比丘是。尔时忍辱</a><a name="0264a19" id="0264a19">铠太子者。今我释迦牟尼佛是。尔时帝释者。</a><a name="0264a20" id="0264a20">今舍利弗是</a><a name="0264a21" id="0264a21"><p>佛告迦叶。此阿只发比丘。乃往过去。风大动</a><a name="0264a22" id="0264a22">故。发狂无知。是故今者入四大定。于风定中。</a><a name="0264a23" id="0264a23">心疑不行。设使此人。入风大定。观四大者。头</a><a name="0264a24" id="0264a24">破七分。心裂而死。当教此人修于慈心。尔时</a><a name="0264a25" id="0264a25">世尊告阿只达。汝今当观。一切众生。悉为五</a><a name="0264a26" id="0264a26">苦之所逼切。汝今应当生大慈心。欲免众</a><a name="0264a27" id="0264a27">苦。观色受想行识。悉皆无常苦空无我。阿只</a><a name="0264a28" id="0264a28">达闻佛说此。豁然意解。应时即得阿罗汉道。</a><a name="0264a29" id="0264a29">三明六通。具八解脱。即于佛前。踊身空中。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150263c.htm'><img src='up.gif' border=0></a>
<a href='T150264b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>