<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0052b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷3)</font> 仂行品第九 <font face='Arial'>T15, p0052b</h2></font><hr>
<span class='old'>
</a><a name="0052a28" id="0052a28">法无为法有何差别。答言。有为法无为法文</a><a name="0052a29" id="0052a29">字言说有差别耳。所以者何。以文字言说言</span><a name="0052b01" id="0052b01">是有为是无为。若求有为无为实相。则无差</a><a name="0052b02" id="0052b02">别。以实相无差别故。又问。何等是诸法实</a><a name="0052b03" id="0052b03">相义。答言。一切法平等无有差别。是诸法</a><a name="0052b04" id="0052b04">实相义。又问。何等为义。答言。以文字说</a><a name="0052b05" id="0052b05">令人得解故名为义。所以者何。实相义者</a><a name="0052b06" id="0052b06">不如文字所说。诸佛虽以文字有所言说。而</a><a name="0052b07" id="0052b07">于实相无所增减。文殊师利。一切言说皆</a><a name="0052b08" id="0052b08">非言说。是故佛语名不可说。诸佛不可以言</a><a name="0052b09" id="0052b09">相说故。又问。云何得说佛相。答言。诸佛如</a><a name="0052b10" id="0052b10">来不可以色身说相。不可以三十二相说相。</a><a name="0052b11" id="0052b11">不可以诸功德法说相。又问。诸佛可离色身</a><a name="0052b12" id="0052b12">三十二相诸功德法。而说相耶。答言不也。所</a><a name="0052b13" id="0052b13">以者何。色身如。三十二相如。诸功德法如。</a><a name="0052b14" id="0052b14">诸佛不即。是如。亦不离如。如是可说佛相。</a><a name="0052b15" id="0052b15">不失如故。又问。诸佛世尊得何等故号名</a><a name="0052b16" id="0052b16">为佛。答言。诸佛世尊通达诸法性相如故。说</a><a name="0052b17" id="0052b17">名如来正遍知者</a><a name="0052b18" id="0052b18"><p><b>　　<A NAME="n38"></A>志大乘品第十(丹大乘行品第十七)</b></a><a name="0052b19" id="0052b19"><p>于是等行菩萨白佛言。世尊。何谓菩萨发行</a><a name="0052b20" id="0052b20">大乘。尔时世尊。以偈答言</a><a name="0052b21" id="0052b21"><p class='lg'>　　菩萨不坏色　　　发行菩提心</a><br><a name="0052b22" id="0052b22">　　知色即菩提　　　是名行菩提</a><br><a name="0052b23" id="0052b23">　　知色菩提然　　　等入于如相</a><br><a name="0052b24" id="0052b24">　　不坏诸法性　　　是名行菩提</a><br><a name="0052b25" id="0052b25">　　不坏诸法性　　　则为菩提义</a><br><a name="0052b26" id="0052b26">　　是菩提义中　　　亦无有菩提</a><br><a name="0052b27" id="0052b27">　　正行第一义　　　是名行菩提</a><br><a name="0052b28" id="0052b28">　　愚于阴界入　　　而欲求菩提</a><br><a name="0052b29" id="0052b29">　　阴界入即是　　　离是无菩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150052a.htm'><img src='up.gif' border=0></a>
<a href='T150052c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>