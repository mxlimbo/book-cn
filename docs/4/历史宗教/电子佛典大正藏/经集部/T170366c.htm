<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0366c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷62)</font> 观天品第六之一四天王初 <font face='Arial'>T17, p0366c</h2></font><hr>
<span class='old'>
</a><a name="0366b28" id="0366b28">今我此身若至死时。不为我伴。乃至一步。弃</a><a name="0366b29" id="0366b29">于冢间。或以火烧。或为雕鹫乌鸱狐狗之所</span><a name="0366c01" id="0366c01">啖食。若人如是思惟忆念。于色慢中。或灭</a><a name="0366c02" id="0366c02">或薄</a><a name="0366c03" id="0366c03"><p>复次若沙门婆罗门。起种姓慢。自言我种姓</a><a name="0366c04" id="0366c04">胜。若以实观于真谛中。无有种姓。但妄分别。</a><a name="0366c05" id="0366c05">以愚痴故。妄生分别。此种姓胜。此种姓不如。</a><a name="0366c06" id="0366c06">如实不然。何以故。以有生故。是故有姓。如是</a><a name="0366c07" id="0366c07">变易。随何等人。有实布施持戒智慧定心调</a><a name="0366c08" id="0366c08">伏。有此功德。其人虽生下姓之中。名大种姓。</a><a name="0366c09" id="0366c09">何以故。以有功德胜种姓故。非生种姓功德</a><a name="0366c10" id="0366c10">因缘。非生因缘。若无功德则无因缘。是故沙</a><a name="0366c11" id="0366c11">门婆罗门。不应起于种姓憍慢</a><a name="0366c12" id="0366c12"><p>复次观于色慢。若沙门婆罗门。及余行人。</a><a name="0366c13" id="0366c13">观我此色。于婴儿时。虽有色貌。昂面不动。非</a><a name="0366c14" id="0366c14">动时色。动时之色。非匍匐色。乃至少年。非中</a><a name="0366c15" id="0366c15">年色。中年之色。非老年色。老年之色。非死时</a><a name="0366c16" id="0366c16">色。如新死色。非久死色。如我死尸。众蝇唼</a><a name="0366c17" id="0366c17">食。蛆虫所啖。风吹日曝。雨渍湿烂。一切破</a><a name="0366c18" id="0366c18">坏。分散狼藉。满于冢间。此身分散。为无量</a><a name="0366c19" id="0366c19">分。骨节分张。髑髅异处。咽喉肩臂。手指爪</a><a name="0366c20" id="0366c20">甲。诸节异处。脊骨臗骨髀骨胫骨踝骨足骨</a><a name="0366c21" id="0366c21">指骨。以斯如实观于色故。离于色慢。云何如</a><a name="0366c22" id="0366c22">实观财富慢。观已远离一切世间。如实观知</a><a name="0366c23" id="0366c23">一切世间。皆无自在。无量种法。皆无自在。云</a><a name="0366c24" id="0366c24">何此法。当有自在。以一切有为诸法因缘所</a><a name="0366c25" id="0366c25">缚。不得自在。从因缘生。譬如屋宅。集众材</a><a name="0366c26" id="0366c26">木。塼墼合和。互相依止。名之为屋。身亦如</a><a name="0366c27" id="0366c27">是。皮肉脂骨。筋髓和合。名之为身。无有自</a><a name="0366c28" id="0366c28">在。是身色相。亦无作者。如是沙门婆罗门。</a><a name="0366c29" id="0366c29">如实观察色慢种姓慢财富慢。一切皆灭。或<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170366b.htm'><img src='up.gif' border=0></a>
<a href='T170367a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>