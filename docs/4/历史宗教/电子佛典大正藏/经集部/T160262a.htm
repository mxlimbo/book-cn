<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0262a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷4)</font> 陀罗尼品第四 <font face='Arial'>T16, p0262a</h2></font><hr>
<span class='old'>
</a><a name="0261c28" id="0261c28">聚落唯有此医无二无三。诸病人众都无一</a><a name="0261c29" id="0261c29">人识是医者。善能疗治具大威德。是时医师</span><a name="0262a01" id="0262a01">而作是念。此等病者困苦可矜。众恼所逼不</a><a name="0262a02" id="0262a02">识药性不识增损。我今当为是等众生疗治</a><a name="0262a03" id="0262a03">令差。是时医王于病众前而自叹己。汝等病</a><a name="0262a04" id="0262a04">人。应知我是大医之王。善巧治病了知病源</a><a name="0262a05" id="0262a05">善解诊药。病者闻已信知是医而往依附。是</a><a name="0262a06" id="0262a06">大医王即为病人而疗治之。种种疾病应时</a><a name="0262a07" id="0262a07">得差。善男子。于意云何。是医可得名贡高不。</a><a name="0262a08" id="0262a08">不也世尊。佛言。善男子。诸佛如来亦复如是。</a><a name="0262a09" id="0262a09">为大医王了知一切烦恼重病。亦知烦恼病</a><a name="0262a10" id="0262a10">之根源。普施众生大法妙药。烦恼病者所不</a><a name="0262a11" id="0262a11">识知。如来医王见是事已。于病众前而自称</a><a name="0262a12" id="0262a12">叹己之功德。诸众生等闻说如来真实功德。</a><a name="0262a13" id="0262a13">皆生信心归投如来。为是等人如来大医。以</a><a name="0262a14" id="0262a14">大法药种种微妙。疗治一切烦恼重病悉皆</a><a name="0262a15" id="0262a15">灭尽。何者名为大法药耶。所谓不净观。慈悲</a><a name="0262a16" id="0262a16">观。十二因缘等观。善男子。佛见如是无量利</a><a name="0262a17" id="0262a17">故。自叹己德非贡高也。善男子。菩萨摩诃萨。</a><a name="0262a18" id="0262a18">具足十法远离一切依愿。何者为十。所谓虽</a><a name="0262a19" id="0262a19">愿布施不依于施。虽愿戒忍精进禅定智慧。</a><a name="0262a20" id="0262a20">及以三界菩提涅槃悉皆不愿。所以者何。菩</a><a name="0262a21" id="0262a21">萨远离一切诸愿。以无所愿遍行世间。善男</a><a name="0262a22" id="0262a22">子。菩萨摩诃萨。具是十法远离一切依愿。善</a><a name="0262a23" id="0262a23">男子。菩萨摩诃萨。具足十法以慈为身。何者</a><a name="0262a24" id="0262a24">为十。所谓无少分慈具足。无彼此慈具足。法</a><a name="0262a25" id="0262a25">慈具足。寂静慈具足。不追过慈具足。利益慈</a><a name="0262a26" id="0262a26">具足。于诸众生生平等慈具足。无忿恨慈具</a><a name="0262a27" id="0262a27">足。于十方界普覆慈具足。出世间慈具足。善</a><a name="0262a28" id="0262a28">男子。菩萨摩诃萨。具足十法以慈为身。善男</a><a name="0262a29" id="0262a29">子。菩萨摩诃萨。具足十法以悲为身。何等为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160261c.htm'><img src='up.gif' border=0></a>
<a href='T160262b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>