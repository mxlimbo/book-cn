<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0493 佛说阿难四事经 0757c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 493 佛说阿难四事经</font> <font face='Arial'>(卷1)</font> <font face='Arial'>T14, p0757c</h2></font><hr>
<span class='old'>
</a><a name="0757b28" id="0757b28">人寿终不堕三涂。常当慈心恭肃向之。宁洋</a><a name="0757b29" id="0757b29">铜灌口。利刀截舌。慎莫谤毁此清洁之人。</span><a name="0757c01" id="0757c01">宁自断手。莫加之痛。宁自剖腹。出心烧</a><a name="0757c02" id="0757c02">之。无怒此人。设使愚者见佛经道。明知去就。</a><a name="0757c03" id="0757c03">由远顽闇之群。驰就贤者之众。讲受圣典。</a><a name="0757c04" id="0757c04">以成高德。沙门梵志。无以贸买求利为身秽</a><a name="0757c05" id="0757c05">垢。心清行净。犹明月珠。护持应器。劳身乞</a><a name="0757c06" id="0757c06">食。供口即止。不畜遗余。或居寺舍。或处山泽</a><a name="0757c07" id="0757c07">树下冢间。皆知宿命。分别真伪制作经籍。为</a><a name="0757c08" id="0757c08">世桥梁。慈心多愍。坐起咒愿。帝王臣民。令</a><a name="0757c09" id="0757c09">国平夷。如此高士德训。诸天龙鬼。恻心不</a><a name="0757c10" id="0757c10">务世俗故。不为情欲之失所见叹述耳。国王</a><a name="0757c11" id="0757c11">臣民。若有智者。当寻求之。供所当得衣食</a><a name="0757c12" id="0757c12">床卧疾病医药。使其安隐。得讲经戒。敷演</a><a name="0757c13" id="0757c13">训导。坐禅念定。或从得道。或死得上天。衣食</a><a name="0757c14" id="0757c14">一国秽浊之人。不如尽心供养清净道士一</a><a name="0757c15" id="0757c15">人。其福弘大。如佛在时供养佛身。正等无异。</a><a name="0757c16" id="0757c16">此谓四事也。帝王臣民。视此辈人。天</a><a name="0757c17" id="0757c17">龙鬼神。无不拥护。助之欢喜者也</a><a name="0757c18" id="0757c18"><p>佛告阿难。吾前世时。行此四事。展转受福。</a><a name="0757c19" id="0757c19">自致得佛。吾以是故。重说四事。阿难。汝当</a><a name="0757c20" id="0757c20">广为诸天帝王臣民说之。所作善行。自</a><a name="0757c21" id="0757c21">得其福。终不唐捐。吾将灭度。四事累汝。阿</a><a name="0757c22" id="0757c22">难。闻经。且悲且喜。前以头面。为佛作礼</a><a name="0757c23" id="0757c23">佛说阿难四事经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140757b.htm'><img src='up.gif' border=0></a>
<a href='T140758a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>