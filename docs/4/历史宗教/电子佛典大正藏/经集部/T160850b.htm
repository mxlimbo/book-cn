<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0720 无明罗刹集 0850b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 720 无明罗刹集</font> <font face='Arial'>(卷1)</font> <font face='Arial'>T16, p0850b</h2></font><hr>
<span class='old'>
</a><a name="0850a28" id="0850a28">无量劫。修六波罗蜜集诸善行断众结使。与</a><a name="0850a29" id="0850a29">阴魔死魔烦恼魔。作坚誓竟永断生死超出</span><a name="0850b01" id="0850b01">三界。成就十力四无所畏。于一切法得无碍</a><a name="0850b02" id="0850b02">智。为一切众生作大明证。证寂灭者为三界</a><a name="0850b03" id="0850b03">众生真善亲友。能转法轮吹大法蠡击大法</a><a name="0850b04" id="0850b04">鼓然大法灯。施大法桥泛大法船。举大法帆</a><a name="0850b05" id="0850b05">高声唱言。令度彼岸者究尽弘誓。摧伏一切</a><a name="0850b06" id="0850b06">诸外道众。度脱一切诸有缘者。使诸人天皆</a><a name="0850b07" id="0850b07">生信解。如是大人于诸余法。皆不生于未曾</a><a name="0850b08" id="0850b08">有心。于因缘法乃起甚深希有之想。唯佛如</a><a name="0850b09" id="0850b09">来乃能究尽解甚深义。其余智人所不能了。</a><a name="0850b10" id="0850b10">正使大仙黄头之等。恃己智慧生大憍慢。犹</a><a name="0850b11" id="0850b11">为无明之所障翳。以有漏智造诸经论。亦不</a><a name="0850b12" id="0850b12">能免邪见倒惑。虽复草衣断食空闲独静百</a><a name="0850b13" id="0850b13">千苦行。终不能于生死之中得少解脱。一切</a><a name="0850b14" id="0850b14">众生为无明覆故生于贪。贪因缘故入于大</a><a name="0850b15" id="0850b15">海。恶风回覆远涉旷野悬崄之路。置死战</a><a name="0850b16" id="0850b16">场互相残害。具受种种无量苦恼。若能深解</a><a name="0850b17" id="0850b17">十二缘者。见是因缘于此三界五道之中。造</a><a name="0850b18" id="0850b18">诸业行受种种形。譬如世间善作乐者。能使</a><a name="0850b19" id="0850b19">八音宫商和谐。声律相应同时俱作。又如巧</a><a name="0850b20" id="0850b20">画善布众彩殊形异像森然显著。十二因缘</a><a name="0850b21" id="0850b21">亦复如是。能善和谐造作业果转轮生死</a><a name="0850b22" id="0850b22">无有穷已。如紧那虫有三时变。初作土色</a><a name="0850b23" id="0850b23">中作赤色后作黑色。十二因缘亦复如是。能</a><a name="0850b24" id="0850b24">变众生作老病死三有五趣四大毒蛇五阴</a><a name="0850b25" id="0850b25">恶贼六入空聚。又能变作转轮圣王释梵四</a><a name="0850b26" id="0850b26">天及以小王受诸快乐。或作人身贵贱贫富</a><a name="0850b27" id="0850b27">愚智寿夭。或作地狱饿鬼畜生之形。备受苦</a><a name="0850b28" id="0850b28">毒不可称数。世尊于此无师独觉以智慧药</a><a name="0850b29" id="0850b29">錍。抉开骄陈如等无明眼瞙。以大法雨灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160850a.htm'><img src='up.gif' border=0></a>
<a href='T160850c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>