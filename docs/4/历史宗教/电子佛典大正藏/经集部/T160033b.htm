<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0033b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷4)</font> 音响品第九 <font face='Arial'>T16, p0033b</h2></font><hr>
<span class='old'>
</a><br><a name="0033a28" id="0033a28">　　佛行不可量　　　非有亦不无</a><br><a name="0033a29" id="0033a29">　　一音演诸法　　　由此得成佛　</p></span><a name="0033b01" id="0033b01"><p>尔时世尊说此偈已。便见十方诸佛世尊。各</a><a name="0033b02" id="0033b02">称叹说善哉善哉。诸佛清净众行齐同。十方</a><a name="0033b03" id="0033b03">无央数世雄最胜。同一音响演说诸法。六度</a><a name="0033b04" id="0033b04">无极一一度中。皆有无量诸佛种姓。无尽</a><a name="0033b05" id="0033b05">之法不可思议。云何种姓不可思议。如十</a><a name="0033b06" id="0033b06">方佛尽同一响。以一偈义普使十方无量众</a><a name="0033b07" id="0033b07">生尽入无尽法门。皆同志趣一日一时悉皆</a><a name="0033b08" id="0033b08">成道。复以一音遍满无量恒沙刹土。使彼众</a><a name="0033b09" id="0033b09">生闻此音声。自然识缚永得解脱。时有菩萨</a><a name="0033b10" id="0033b10">名曰解释。即从座起执持威仪。已舍众望</a><a name="0033b11" id="0033b11">晓了诸法。众智自在逮不起法忍。偏露右臂</a><a name="0033b12" id="0033b12">长跪叉手前白佛言。甚奇甚特。今闻如来一</a><a name="0033b13" id="0033b13">音一响。一度之中尽说法典具足众行。亦非</a><a name="0033b14" id="0033b14">罗汉辟支佛所能逮及。今欲所问。云何以音</a><a name="0033b15" id="0033b15">响之中具足如来众行之法。为彼众生先得</a><a name="0033b16" id="0033b16">诸法。后闻此音乃得觉寤乎。为音声中出</a><a name="0033b17" id="0033b17">诸法名耶。尔时世尊闻解释菩萨所问即报</a><a name="0033b18" id="0033b18">曰。善哉善哉。族姓子。汝今乃问空无形法。非</a><a name="0033b19" id="0033b19">是罗汉辟支所及。今当与汝一一分别。谛听</a><a name="0033b20" id="0033b20">谛听善思念之。如来音响如空无形故。出生</a><a name="0033b21" id="0033b21">诸法不可思议。解释菩萨白佛言。云何世尊。</a><a name="0033b22" id="0033b22">如来音响如空无形。云何复言出生诸法。佛</a><a name="0033b23" id="0033b23">告解释菩萨曰。如来音响为有形耶。答曰</a><a name="0033b24" id="0033b24">无形。又问音响无形响从何出。答曰。四大</a><a name="0033b25" id="0033b25">因缘有识分别。佛复告族姓子。如汝所问。</a><a name="0033b26" id="0033b26">如来音响如空无形。云何以无形法出生诸</a><a name="0033b27" id="0033b27">法。响从四大非空法界乎。答曰不然。佛复</a><a name="0033b28" id="0033b28">告解释菩萨。云何族姓子。如来音响本出四</a><a name="0033b29" id="0033b29">大。响灭复归何处。答曰响无所归。佛复问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160033a.htm'><img src='up.gif' border=0></a>
<a href='T160033c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>