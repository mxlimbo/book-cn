<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0255a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷2)</font> <font face='Arial'>T15, p0255a</h2></font><hr>
<span class='old'>
</a><a name="0254c28" id="0254c28">诸天。八部之众。闻佛所说。欢喜奉行。礼佛而</a><a name="0254c29" id="0254c29">退。得此观者。名十色不净。亦名分别诸虫境</span><a name="0255a01" id="0255a01">界。是最初不净门。有十八方便。诸境界性。不</a><a name="0255a02" id="0255a02">可具说。入三昧时。当自然得此第十八一门</a><a name="0255a03" id="0255a03">观竟</a><a name="0255a04" id="0255a04"><p>如是我闻。一时佛住舍卫国。祇树给孤独园。</a><a name="0255a05" id="0255a05">尔时世尊。与千二百五十比丘俱。是时会中</a><a name="0255a06" id="0255a06">有一比丘。名禅难提。于深禅定。久已通达。成</a><a name="0255a07" id="0255a07">阿罗汉。三明六通。具八解脱。即从坐起。正</a><a name="0255a08" id="0255a08">衣服。叉手长跪。而白佛言。如来今者。现在世</a><a name="0255a09" id="0255a09">间。利安一切。佛灭度后佛不现在诸四部</a><a name="0255a10" id="0255a10">众。有业障者。若系念时。境界不现在前。如</a><a name="0255a11" id="0255a11">是烦恼。及一切罪。犯突吉罗乃至重罪。欲忏</a><a name="0255a12" id="0255a12">悔者。当云何灭是诸罪相。若复有人杀生邪</a><a name="0255a13" id="0255a13">见。欲修正念。当云何灭邪见杀生恶烦恼障。</a><a name="0255a14" id="0255a14">作是语已。如大山崩。五体投地。顶礼佛足。</a><a name="0255a15" id="0255a15">复白佛言。唯愿世尊。为我解说令未来世一</a><a name="0255a16" id="0255a16">切众生。恒得正念。不离贤圣。尔时世尊。犹如</a><a name="0255a17" id="0255a17">慈父安慰其子。告言。善哉善哉。善男子。汝行</a><a name="0255a18" id="0255a18">慈心与慈俱生。今具大悲无漏根力觉道成</a><a name="0255a19" id="0255a19">就。汝于今日。为未来世一切众生。问除罪法</a><a name="0255a20" id="0255a20">谛听谛听。善思念之尔时世尊即放顶光。此</a><a name="0255a21" id="0255a21">光金色有五百化佛。绕佛七匝。照只陀林。亦</a><a name="0255a22" id="0255a22">作金色。现此相已。还从佛枕骨入。尔时世</a><a name="0255a23" id="0255a23">尊告禅难提及敕阿难汝等当教未来众生罪</a><a name="0255a24" id="0255a24">业多者。为除罪故。教使念佛。以念佛故。除诸</a><a name="0255a25" id="0255a25">业障报障烦恼障。念佛者当先端坐。叉手闭</a><a name="0255a26" id="0255a26">眼举舌向齶。一心系念心心相注。使不分散</a><a name="0255a27" id="0255a27">心既定已。先当观像。观像者。当起想念。观于</a><a name="0255a28" id="0255a28">前地。极使白净取相长短壁方二丈。益使</a><a name="0255a29" id="0255a29">明净犹如明镜见前地已。见左边地。亦使明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150254c.htm'><img src='up.gif' border=0></a>
<a href='T150255b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>