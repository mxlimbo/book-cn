<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0451 药师琉璃光七佛本愿功德经 0415a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 451 药师琉璃光七佛本愿功德经</font> <font face='Arial'>(卷2)</font> <font face='Arial'>T14, p0415a</h2></font><hr>
<span class='old'>
</a><a name="0414c28" id="0414c28">伎乐而为供养。以五色缯彩而裹[<a href='javascript:showpic("images/073307.gif")'>袌-包+矢</a>]之。</a><a name="0414c29" id="0414c29">洒扫净处置高座上</span><a name="0415a01" id="0415a01"><p>是时四大天王与其眷属。及与无量百千</a><a name="0415a02" id="0415a02">天众。皆诣其所供养守护。世尊若此经宝流</a><a name="0415a03" id="0415a03">行之处及受持者。以彼七佛如来本愿功德</a><a name="0415a04" id="0415a04">及闻名号威神之力。当知是处无复横死。亦</a><a name="0415a05" id="0415a05">复不为诸恶鬼神夺其精气。设已夺者还得</a><a name="0415a06" id="0415a06">如故身心安乐</a><a name="0415a07" id="0415a07"><p>佛告曼殊室利。如是如是如汝所说。曼殊室</a><a name="0415a08" id="0415a08">利若有净信男子女人。欲供养彼七如来</a><a name="0415a09" id="0415a09">者。应先敬造七佛形像。安在清净上妙</a><a name="0415a10" id="0415a10">之座散花烧香以诸幢幡庄严其处。七日</a><a name="0415a11" id="0415a11">七夜受八戒斋食清净食。澡浴身体着新</a><a name="0415a12" id="0415a12">净衣。心无垢浊亦无恚害。于诸有情常</a><a name="0415a13" id="0415a13">起利乐慈悲喜舍平等之心。鼓乐弦歌称赞</a><a name="0415a14" id="0415a14">功德右绕佛像。念彼如来所有本愿。读诵</a><a name="0415a15" id="0415a15">此经思惟其义。演说开示。随其所愿。求长</a><a name="0415a16" id="0415a16">寿得长寿。求富饶得富饶。求官位得官</a><a name="0415a17" id="0415a17">位。求男女得男女。一切皆遂。若复有人</a><a name="0415a18" id="0415a18">忽为恶梦见诸恶相。或怪鸟来集。或于</a><a name="0415a19" id="0415a19">其家百怪出现。此人若以上妙资具。恭敬</a><a name="0415a20" id="0415a20">供养彼诸佛者。恶梦恶相诸不吉祥。悉皆</a><a name="0415a21" id="0415a21">隐没不能为患。或有水火刀毒悬崖险道</a><a name="0415a22" id="0415a22">恶象师子虎狼熊罴蛇蝎蜈蚣如是等怖。若</a><a name="0415a23" id="0415a23">能至心忆念彼佛恭敬供养。一切怖畏皆得</a><a name="0415a24" id="0415a24">解脱。若他国侵扰盗贼反乱。忆念恭敬彼</a><a name="0415a25" id="0415a25">如来者。所有怨敌悉皆退散。复次曼殊室</a><a name="0415a26" id="0415a26">利若有净信男子女人等。乃至尽形。不事</a><a name="0415a27" id="0415a27">余天。惟当一心归佛法僧受持禁戒。若</a><a name="0415a28" id="0415a28">五戒十戒菩萨二十四戒苾刍二百五十戒</a><a name="0415a29" id="0415a29">苾刍尼五百戒。于诸戒中或有毁犯怖堕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140414c.htm'><img src='up.gif' border=0></a>
<a href='T140415b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>