<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0006b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷1)</font> 十善业道品第一 <font face='Arial'>T17, p0006b</h2></font><hr>
<span class='old'>
</a><a name="0006a28" id="0006a28">自心分别。欲得彼物。非正观察。彼人如是。</a><a name="0006a29" id="0006a29">爱乐他物。于他所有。无因无分而自扰恼。</span><a name="0006b01" id="0006b01">望得彼物。故名意贪。不善业道。非是可爱。</a><a name="0006b02" id="0006b02">非是可乐。所得果报。非意相应。非寂静意。非</a><a name="0006b03" id="0006b03">是安乐。愚痴之人。虚妄生贪。他物叵得。虚</a><a name="0006b04" id="0006b04">妄分别。生贪味着。心意动转。常生悕望。心</a><a name="0006b05" id="0006b05">乐欲取。见他财物。自得苦恼。故名为贪。如</a><a name="0006b06" id="0006b06">是意地第一贪心不善业道。又修行者。内心</a><a name="0006b07" id="0006b07">思惟。随顺正法。观察法行。云何名嗔意地第</a><a name="0006b08" id="0006b08">二不善业道。彼见闻知。或天眼见。于他前</a><a name="0006b09" id="0006b09">人。无有因缘。起嗔恶意。又复于他。若贫若</a><a name="0006b10" id="0006b10">富。无有因缘而见他已。意地起发重恶嗔</a><a name="0006b11" id="0006b11">心。以嗔因缘。于地狱受。善法谷等。既成熟</a><a name="0006b12" id="0006b12">已。嗔心如雹。坏善谷等。唯正智眼。对治彼</a><a name="0006b13" id="0006b13">闇。嗔心如火。烧一切戒。嗔则色变。是恶色</a><a name="0006b14" id="0006b14">因。嗔如大斧。能斫法桥。住在心中。如怨入</a><a name="0006b15" id="0006b15">舍。此世他世。心一正行。嗔能坏破。舍彼嗔</a><a name="0006b16" id="0006b16">心。慈是对治。及四圣谛。苦集灭道行地狱</a><a name="0006b17" id="0006b17">行。嗔为上使。唯有善人。圣声闻人。闻法义</a><a name="0006b18" id="0006b18">人。乃能舍离。又修行者。内心思惟。随顺正</a><a name="0006b19" id="0006b19">法。观察法行。云何邪见正法障碍。一切恶</a><a name="0006b20" id="0006b20">见。心之黑闇。彼见闻知。或天眼见。无始以</a><a name="0006b21" id="0006b21">来行邪见因。堕于地狱饿鬼畜生。故名黑闇。</a><a name="0006b22" id="0006b22">乐邪见者。正道障碍。如刀火毒崄岸恶处。唯</a><a name="0006b23" id="0006b23">有一切愚痴之人。贪着乐行。以颠倒见。故</a><a name="0006b24" id="0006b24">名邪见彼有二种。一信邪因。二心不信业果</a><a name="0006b25" id="0006b25">报法。信邪因者。作如是知。身等乐苦。皆是</a><a name="0006b26" id="0006b26">天作。非业果报。于业果报心不信者。谓无施</a><a name="0006b27" id="0006b27">等。是名邪见。如是十种不善业道不饶益业。</a><a name="0006b28" id="0006b28">一切皆以邪见为本</a><a name="0006b29" id="0006b29"><p class='juan'>
正法念处经卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170006a.htm'><img src='up.gif' border=0></a>
<a href='T170006c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>