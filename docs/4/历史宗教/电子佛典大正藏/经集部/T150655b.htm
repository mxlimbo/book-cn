<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0655b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷2)</font> 观相品第三之一 <font face='Arial'>T15, p0655b</h2></font><hr>
<span class='old'>
</a><a name="0655a28" id="0655a28">灭后佛诸弟子。舍离诸恶。去愦闹相。乐</a><a name="0655a29" id="0655a29">少语法。不务多事。昼夜六时。能于一时。于</span><a name="0655b01" id="0655b01">一时中分为少分。少分之中能须臾间。念佛</a><a name="0655b02" id="0655b02">白毫令心了了。无谬乱想分明正住。注意</a><a name="0655b03" id="0655b03">不息念白毫者。若见相好若不得见。如是</a><a name="0655b04" id="0655b04">等人。除却九十六亿那由他恒河沙微尘数</a><a name="0655b05" id="0655b05">劫生死之罪</a><a name="0655b06" id="0655b06"><p>设复有人。但闻白毛心不惊疑。欢喜信受。</a><a name="0655b07" id="0655b07">此人亦除却八十亿劫生死之罪。若诸比丘</a><a name="0655b08" id="0655b08">比丘尼。优婆塞优婆夷。犯四根本罪。不如</a><a name="0655b09" id="0655b09">等罪及五逆罪。除谤方等。如是众人若欲</a><a name="0655b10" id="0655b10">忏悔。昼夜六时身心不懈。譬如人在深草</a><a name="0655b11" id="0655b11">中行。四面火起。猛风吹来欲烧其身。此人作</a><a name="0655b12" id="0655b12">念。若火烧我。未死之间支节解散。我当云</a><a name="0655b13" id="0655b13">何得灭此火。若不设计命必不济。谁有智者</a><a name="0655b14" id="0655b14">多诸方便能救我命。设命全济于彼人所无</a><a name="0655b15" id="0655b15">所吝惜。作是思惟已。如太山崩。五体投地</a><a name="0655b16" id="0655b16">号泣雨泪。合掌向佛。赞叹如来种种德行。</a><a name="0655b17" id="0655b17">作是赞已诵忏悔法。系念在前。念佛眉间白</a><a name="0655b18" id="0655b18">毫相光。一日至七日。前四种罪可得轻微。</a><a name="0655b19" id="0655b19">三七日时罪相渐灭。七七日后。然后羯磨。</a><a name="0655b20" id="0655b20">事在他经。若比丘。犯不如罪。观白毫光</a><a name="0655b21" id="0655b21">闇黑不现。应当入塔观像眉间。一日至三</a><a name="0655b22" id="0655b22">日。合掌啼泣一心谛观。然后入僧说前罪事。</a><a name="0655b23" id="0655b23">此名灭罪。前五种罪。念白毫光经八百日。</a><a name="0655b24" id="0655b24">然后复有别羯磨法</a><a name="0655b25" id="0655b25"><p>佛告父王如来有无量相好。一一相中。八万</a><a name="0655b26" id="0655b26">四千诸小相好如是相好。不及白毫少分功</a><a name="0655b27" id="0655b27">德。是故今日。为于来世诸恶众生。说白毫</a><a name="0655b28" id="0655b28">相大慧光明消恶观法。若有邪见极重恶人。</a><a name="0655b29" id="0655b29">闻此观法具足相貌。生嗔恨心。无有是处。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150655a.htm'><img src='up.gif' border=0></a>
<a href='T150655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>