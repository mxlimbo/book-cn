<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0057c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷4)</font> 授不退转天子记品第十五 <font face='Arial'>T15, p0057c</h2></font><hr>
<span class='old'>
</a><a name="0057b28" id="0057b28">天。是名第一牢强精进。所谓得无我空法忍。</a><a name="0057b29" id="0057b29">而于众生起大悲心。为之受身说是牢强精</span><a name="0057c01" id="0057c01">进相。时八千菩萨得无生法忍。佛为受记。皆</a><a name="0057c02" id="0057c02">当得阿耨多罗三藐三菩提。各于异土得成</a><a name="0057c03" id="0057c03">佛道。皆同一号号坚精进</a><a name="0057c04" id="0057c04"><p>尔时大迦叶白佛言。世尊。譬如诸大龙若</a><a name="0057c05" id="0057c05">欲雨时雨于大海。此诸菩萨亦复如是。以大</a><a name="0057c06" id="0057c06">法雨雨菩萨心。佛言。迦叶。如汝所说。诸大</a><a name="0057c07" id="0057c07">龙王所以不雨阎浮提者。非有吝也。但以其</a><a name="0057c08" id="0057c08">地不堪受故。所以者何。大龙所雨澍如车轴。</a><a name="0057c09" id="0057c09">若其雨者。是阎浮提及城邑聚落山林陂池。</a><a name="0057c10" id="0057c10">悉皆漂流如漂枣叶。是故大龙不雨大雨于</a><a name="0057c11" id="0057c11">阎浮提。如是迦叶。此诸菩萨所以不雨法雨</a><a name="0057c12" id="0057c12">于余众生者。亦无吝心。以其器不堪受如是</a><a name="0057c13" id="0057c13">等法。是故此诸菩萨。但于甚深智慧无量大</a><a name="0057c14" id="0057c14">海菩萨心中。雨如是等不可思议无上法雨。</a><a name="0057c15" id="0057c15">迦叶。又如大海堪受大雨澍如车轴不增不</a><a name="0057c16" id="0057c16">减。此诸菩萨亦复如是。若于一劫若复百劫。</a><a name="0057c17" id="0057c17">若听若说。其法湛然不增不减。迦叶。又如大</a><a name="0057c18" id="0057c18">海百川众流入其中者同一碱味。此诸菩萨</a><a name="0057c19" id="0057c19">亦复如是。闻种种法种种论议。皆能信解</a><a name="0057c20" id="0057c20">为一空味(前幅尔时大迦叶下丹本为海喻品第二十一)</a><a name="0057c21" id="0057c21"><p>迦叶。又如大海澄净无垢。浊水流入即皆清</a><a name="0057c22" id="0057c22">洁。此诸菩萨亦复如是。净诸结恨。尘劳之</a><a name="0057c23" id="0057c23">垢。迦叶。又如大海甚深无底。此诸菩萨亦复</a><a name="0057c24" id="0057c24">如是。能思惟入无量法故。名为甚深。一切</a><a name="0057c25" id="0057c25">声闻辟支佛不能测故。名为无底。迦叶。又如</a><a name="0057c26" id="0057c26">大海集无量水。此诸菩萨亦复如是。集无量</a><a name="0057c27" id="0057c27">法无量智慧。是故说诸菩萨心如大海。迦叶。</a><a name="0057c28" id="0057c28">又如大海积聚种种无量珍宝。此诸菩萨亦</a><a name="0057c29" id="0057c29">复如是。入种种法门集诸法宝。种种行道出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150057b.htm'><img src='up.gif' border=0></a>
<a href='T150058a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>