<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0670 楞伽阿跋多罗宝经 0487a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 670 楞伽阿跋多罗宝经</font> <font face='Arial'>(卷1)</font> 一切佛语心品第一之一 <font face='Arial'>T16, p0487a</h2></font><hr>
<span class='old'>
</a><a name="0486c28" id="0486c28"><p>复次大慧。一切法不生。是过去未来现在诸</a><a name="0486c29" id="0486c29">如来所说所以者何。谓自心现性非性。离有</span><a name="0487a01" id="0487a01">非有生故。大慧。一切性不生一切法如兔马</a><a name="0487a02" id="0487a02">等角。愚痴凡夫不实妄想自性妄想故。大</a><a name="0487a03" id="0487a03">慧。一切法不生。自觉圣智趣境界者。一切性</a><a name="0487a04" id="0487a04">自性相不生。非彼愚夫妄想二境界。自性身</a><a name="0487a05" id="0487a05">财建立趣自性相。大慧。藏识摄所摄相转。愚</a><a name="0487a06" id="0487a06">夫堕生住灭二见。悕望一切性生。有非有</a><a name="0487a07" id="0487a07">妄想生。非贤圣也。大慧。于彼应当修学</a><a name="0487a08" id="0487a08"><p>复次大慧。有五无间种性。云何为五。谓声</a><a name="0487a09" id="0487a09">闻乘无间种性。缘觉乘无间种性。如来乘</a><a name="0487a10" id="0487a10">无间种性。不定种性。各别种性。云何知声</a><a name="0487a11" id="0487a11">闻乘无间种性。若闻说得阴界入自共相断</a><a name="0487a12" id="0487a12">知时。举身毛孔熙怡欣悦。及乐修相智。不</a><a name="0487a13" id="0487a13">修缘起发悟之相。是名声闻乘无间种性。声</a><a name="0487a14" id="0487a14">闻无间见第八地。起烦恼断。习气烦恼不</a><a name="0487a15" id="0487a15">断。不度不思议变易死。度分段死正师子</a><a name="0487a16" id="0487a16">吼。我生已尽梵行已立。不受后有。如实知</a><a name="0487a17" id="0487a17">修习人无我。乃至得般涅槃觉。大慧。各别</a><a name="0487a18" id="0487a18">无间者。我人众生寿命长养士夫。彼诸众生</a><a name="0487a19" id="0487a19">作如是觉求般涅槃。复有异外道说。悉</a><a name="0487a20" id="0487a20">由作者见一切性已。言此是般涅槃。作如</a><a name="0487a21" id="0487a21">是觉。法无我见非分。彼无解脱。大慧。此诸</a><a name="0487a22" id="0487a22">声闻乘无间外道种性。不出出觉。为转彼恶</a><a name="0487a23" id="0487a23">见故应当修学。大慧。缘觉乘无间种性者。</a><a name="0487a24" id="0487a24">若闻说各别缘无间。举身毛竖悲泣流泪。</a><a name="0487a25" id="0487a25">不相近缘。所有不着。种种自身种种神通。</a><a name="0487a26" id="0487a26">若离若合种种变化。闻说是时其心随入。若</a><a name="0487a27" id="0487a27">知彼缘觉乘无间种性已。随顺为说缘觉之</a><a name="0487a28" id="0487a28">乘。是名缘觉乘无间种性相。大慧。彼如来乘</a><a name="0487a29" id="0487a29">无间种性。有四种。谓自性法无间种性。离自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160486c.htm'><img src='up.gif' border=0></a>
<a href='T160487b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>