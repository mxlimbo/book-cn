<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0316b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷8)</font> <font face='Arial'>T16, p0316b</h2></font><hr>
<span class='old'>
</a><a name="0316a28" id="0316a28"><p>复次善男子。诸菩萨成就十法受用三衣。何</a><a name="0316a29" id="0316a29">等为十。一者知足。二者少欲。三者远离希求。</span><a name="0316b01" id="0316b01">四者无积聚。五者离损失。六者离积聚损失</a><a name="0316b02" id="0316b02">苦恼。七者离忧恼。八者离愁叹。九者无所取。</a><a name="0316b03" id="0316b03">十者勤修习故尽诸有漏。善男子。菩萨于下</a><a name="0316b04" id="0316b04">劣衣而得知足。以知足故而能少欲。以少欲</a><a name="0316b05" id="0316b05">故无所希求。不希求故曾无积聚。无所聚故</a><a name="0316b06" id="0316b06">无损失。以不损失故即无苦恼。无苦恼故无</a><a name="0316b07" id="0316b07">有愁叹。无愁叹故亦无所受。无所受故能勤</a><a name="0316b08" id="0316b08">修习尽诸有漏。善男子。是名菩萨成就十法</a><a name="0316b09" id="0316b09">得受用三衣</a><a name="0316b10" id="0316b10"><p>复次善男子。菩萨成就十种法得不随他行。</a><a name="0316b11" id="0316b11">何等为十。一者不随贪爱行。二者不随嗔怒</a><a name="0316b12" id="0316b12">行。三者不随愚痴行。四者不随损害行。五</a><a name="0316b13" id="0316b13">者不随悭吝嫉妒行。六者不随我慢行。七者</a><a name="0316b14" id="0316b14">不随令他了知名称行。八者不随尊重利养</a><a name="0316b15" id="0316b15">行。九者不随恭敬天魔行。十者不随贡高行。</a><a name="0316b16" id="0316b16">善男子。菩萨成就此十种法。是故说名不随</a><a name="0316b17" id="0316b17">他行</a><a name="0316b18" id="0316b18"><p>复次善男子。菩萨成就十种法名为乞食。一</a><a name="0316b19" id="0316b19">者为摄受诸有情故而行乞食。二者为次第</a><a name="0316b20" id="0316b20">故而行乞食。三者为不疲厌故而行乞食。四</a><a name="0316b21" id="0316b21">者为知足故而行乞食。五者为分布故而行</a><a name="0316b22" id="0316b22">乞食。六者为不耽嗜故而行乞食。七者为知</a><a name="0316b23" id="0316b23">量故而行乞食。八者为善品现前故而行乞</a><a name="0316b24" id="0316b24">食。九者为善根圆满故而行乞食。十者为离</a><a name="0316b25" id="0316b25">我执想而行乞食。善男子。云何菩萨摄受有</a><a name="0316b26" id="0316b26">情乃至为离我执想。善男子。菩萨见一切有</a><a name="0316b27" id="0316b27">情受诸苦恼。虽复成就微少善根。而此善根</a><a name="0316b28" id="0316b28">暂时非久。为欲摄益如是有情故。而行乞食。</a><a name="0316b29" id="0316b29">菩萨入于城邑聚落之时。住于正念具足威<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160316a.htm'><img src='up.gif' border=0></a>
<a href='T160316c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>