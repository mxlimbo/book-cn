<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0564 佛说转女身经 0919b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 564 佛说转女身经</font> <font face='Arial'>(卷1)</font> <font face='Arial'>T14, p0919b</h2></font><hr>
<span class='old'>
</a><a name="0919a28" id="0919a28">所谓欲嗔痴心并余烦恼。重于男子。又此身</a><a name="0919a29" id="0919a29">中有一百户虫。恒为苦患愁恼因缘。是故</span><a name="0919b01" id="0919b01">女人烦恼偏重。应当善思观察。此身便为不</a><a name="0919b02" id="0919b02">净之器。臭秽充满。亦如枯井空城破村。难</a><a name="0919b03" id="0919b03">可爱乐。是故于身应生厌离。又观此身。犹</a><a name="0919b04" id="0919b04">如婢使不得自在。恒为男女衣服饮食。家业</a><a name="0919b05" id="0919b05">所须之所苦恼。必除粪秽涕唾不净。于九</a><a name="0919b06" id="0919b06">月中怀子在身众患非一。及其生时受大苦</a><a name="0919b07" id="0919b07">痛命不自保。是故女人应生厌离女人之身。</a><a name="0919b08" id="0919b08">又复女人虽生在王宫。必当属他尽其形寿。</a><a name="0919b09" id="0919b09">犹如婢使随逐大家。亦如弟子奉事于师。又</a><a name="0919b10" id="0919b10">为种种刀杖瓦石手拳打掷恶言骂辱。如是</a><a name="0919b11" id="0919b11">等苦不得自在。是故女人应于此身生厌离</a><a name="0919b12" id="0919b12">心。又此女身常被系闭。犹如蛇鼠在深穴</a><a name="0919b13" id="0919b13">中不得妄出。又女人法制不由身。常于他边</a><a name="0919b14" id="0919b14">禀受饮食衣服花香。种种璎珞严身之具象</a><a name="0919b15" id="0919b15">马车乘。是故应当厌离女身。又此女身。为</a><a name="0919b16" id="0919b16">他所使不得自在。执作甚多捣药舂米。若炒</a><a name="0919b17" id="0919b17">若磨。大小豆麦。抽毳纺叠。如是种种苦役</a><a name="0919b18" id="0919b18">无量。是故女人应患此身。欲求永离如是众</a><a name="0919b19" id="0919b19">苦。当以此法教示余人。常念如来所言诚实。</a><a name="0919b20" id="0919b20">赞叹出家。能报佛恩。当发此心。愿离女身</a><a name="0919b21" id="0919b21">速成男子。于佛法中出家修道。不复贪求花</a><a name="0919b22" id="0919b22">鬘璎珞游戏园林。衣服饮食严身之具。当观</a><a name="0919b23" id="0919b23">自身及侍立眷属。犹如机关木人。筋牵屈申</a><a name="0919b24" id="0919b24">举下而已。此身虚伪血肉所成不久坏灭。此</a><a name="0919b25" id="0919b25">身如厕九孔流出种种不净。此身愚小之人</a><a name="0919b26" id="0919b26">于中起着。而恒四大所成。此身诸阴犹如怨</a><a name="0919b27" id="0919b27">家。此身虚伪中无坚实。如空聚落。此身无</a><a name="0919b28" id="0919b28">主从父母生。复以行业而严饰之。此身不净</a><a name="0919b29" id="0919b29">纯盛臭秽。此身即是屎尿之器。不久弃捐无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140919a.htm'><img src='up.gif' border=0></a>
<a href='T140919c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>