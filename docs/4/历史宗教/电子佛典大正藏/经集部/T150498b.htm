<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0635 佛说弘道广显三昧经 0498b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 635 佛说弘道广显三昧经</font> <font face='Arial'>(卷2)</font> 无欲行品第五 <font face='Arial'>T15, p0498b</h2></font><hr>
<span class='old'>
</a><br><a name="0498a28" id="0498a28">　　无佞调仁善　　　无欲德如斯</a><br><a name="0498a29" id="0498a29">　　以脱空想愿　　　解苦知生死</span><br><a name="0498b01" id="0498b01">　　无我法常寂　　　无欲从心行</a><br><a name="0498b02" id="0498b02">　　普知心等慈　　　以悲济众生</a><br><a name="0498b03" id="0498b03">　　喜不厌生死　　　行护无有边</a><br><a name="0498b04" id="0498b04">　　所施无望报　　　省己立诸行</a><br><a name="0498b05" id="0498b05">　　忍耐善不善　　　念脱彼众生</a><br><a name="0498b06" id="0498b06">　　勤精强修德　　　不计有身命</a><br><a name="0498b07" id="0498b07">　　以次知诸定　　　亦不随于定</a><br><a name="0498b08" id="0498b08">　　慧定大精进　　　于数不堕薮</a><br><a name="0498b09" id="0498b09">　　以谛化声闻　　　智不志灭度</a><br><a name="0498b10" id="0498b10">　　无欲值佛世　　　彼有此诸法</a><br><a name="0498b11" id="0498b11">　　魔不知其行　　　安住法了是</a><br><a name="0498b12" id="0498b12">　　无欲不有限　　　晓是贪茹根</a><br><a name="0498b13" id="0498b13">　　离欲彼无想　　　魔不知其处</a><br><a name="0498b14" id="0498b14">　　其想吾我应　　　彼自起魔事</a><br><a name="0498b15" id="0498b15">　　是悉度诸行　　　众魔而不审</a><br><a name="0498b16" id="0498b16">　　无欲志不忘　　　所行常清净</a><br><a name="0498b17" id="0498b17">　　无欲不意志　　　惭行而不毁</a><br><a name="0498b18" id="0498b18">　　以闻无欲者　　　悦慧敬如来</a><br><a name="0498b19" id="0498b19">　　其住如法住　　　彼应如世尊</a><br><a name="0498b20" id="0498b20">　　诸佛十力者　　　菩萨欲奉事</a><br><a name="0498b21" id="0498b21">　　闻斯无欲行　　　勤意当受持</a><br><a name="0498b22" id="0498b22">　　其闻此无欲　　　悦信广奉行</a><br><a name="0498b23" id="0498b23">　　彼常致无欲　　　得佛是不久</a><br><a name="0498b24" id="0498b24">　　无欲圣所由　　　而致最清净</a><br><a name="0498b25" id="0498b25">　　无欲得成佛　　　以化无有边</a><br><a name="0498b26" id="0498b26">　　去来现在佛　　　诸得众相好</a><br><a name="0498b27" id="0498b27">　　悉从斯无欲　　　及行是法故　</p></a><a name="0498b28" id="0498b28"><p>尔时世尊说是无欲法品之时。诸在会者四</a><a name="0498b29" id="0498b29">万二千天龙鬼神人与非人。皆发无上正真<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150498a.htm'><img src='up.gif' border=0></a>
<a href='T150498c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>