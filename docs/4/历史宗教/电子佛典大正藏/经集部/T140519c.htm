<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0474 佛说维摩诘经 0519c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 474 佛说维摩诘经</font> <font face='Arial'>(卷1)</font> 佛国品第一 <font face='Arial'>T14, p0519c</h2></font><hr>
<span class='old'>
</a><a name="0519b28" id="0519b28">自然师子之座。于是维耶离国。有长者子名</a><a name="0519b29" id="0519b29">罗邻那竭。汉言曰宝事。与五百长者子俱。</span><a name="0519c01" id="0519c01">皆有决于无上正真之道。持七宝盖来诣佛</a><a name="0519c02" id="0519c02">所稽首佛足。以其宝盖共覆佛上。佛之威神</a><a name="0519c03" id="0519c03">令一宝盖覆此三千大千佛国。于是世界诸</a><a name="0519c04" id="0519c04">来大众。皆见宝盖覆此三千世界。诸须弥目</a><a name="0519c05" id="0519c05">邻大目邻山。雪山宝山黑山。铁围山大铁围</a><a name="0519c06" id="0519c06">山。悉现于宝盖中。此三千世界大海江河川</a><a name="0519c07" id="0519c07">流泉源。及上日月星辰天宫龙宫诸尊神宫。</a><a name="0519c08" id="0519c08">悉现于宝盖中。十方诸佛佛国严净。及十方</a><a name="0519c09" id="0519c09">佛在所说法。皆现于宝盖中悉遥见闻。一切</a><a name="0519c10" id="0519c10">魔众得未曾有礼佛而立。国界若干莫不目</a><a name="0519c11" id="0519c11">见。童子宝事即于佛前以偈赞曰</a><a name="0519c12" id="0519c12"><p class='lg'>　　清净金华眼明好　　　净教灭意度无极</a><br><a name="0519c13" id="0519c13">　　净除欲疑称无量　　　愿礼沙门寂然迹</a><br><a name="0519c14" id="0519c14">　　既见大圣三界将　　　现我佛国特清明</a><br><a name="0519c15" id="0519c15">　　说最法言决众疑　　　虚空神天得闻听</a><br><a name="0519c16" id="0519c16">　　经道讲授诸法王　　　以法布施解说人</a><br><a name="0519c17" id="0519c17">　　法鼓导善现上义　　　稽首法王此极尊</a><br><a name="0519c18" id="0519c18">　　说名不有亦不无　　　以因缘故诸法生</a><br><a name="0519c19" id="0519c19">　　非我不造彼不知　　　如佛清净无恶形</a><br><a name="0519c20" id="0519c20">　　始在佛树力降魔　　　得甘露灭觉道成</a><br><a name="0519c21" id="0519c21">　　以无心意而现行　　　一切异学伏其名</a><br><a name="0519c22" id="0519c22">　　三转法轮于大千　　　受者修正质行清</a><br><a name="0519c23" id="0519c23">　　天人得见从解法　　　为现三宝于世间</a><br><a name="0519c24" id="0519c24">　　佛所说法开化人　　　终已无求常寂然</a><br><a name="0519c25" id="0519c25">　　上智愍度老死畏　　　当礼法海德无边</a><br><a name="0519c26" id="0519c26">　　供养事者如须弥　　　无诫与诫等以慈</a><br><a name="0519c27" id="0519c27">　　所演如空念普行　　　孰闻佛名不敬承</a><br><a name="0519c28" id="0519c28">　　今奉能仁此慈盖　　　于中现我三千世</a><br><a name="0519c29" id="0519c29">　　诸天龙神所居宫　　　犍沓和等及阅叉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140519b.htm'><img src='up.gif' border=0></a>
<a href='T140520a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>