<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0754 佛说未曾有因缘经 0581a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 754 佛说未曾有因缘经</font> <font face='Arial'>(卷1)</font> <font face='Arial'>T17, p0581a</h2></font><hr>
<span class='old'>
</a><a name="0580c28" id="0580c28">说行</a><a name="0580c29" id="0580c29"><p>佛告王曰菩萨法行。如上所说。身口意业。</span><a name="0581a01" id="0581a01">十善道行。十波罗蜜。总摄一切助佛道法。</a><a name="0581a02" id="0581a02">汝能行乎。王曰如世尊说。十善行法。心道三</a><a name="0581a03" id="0581a03">法。难得护持。当云何受。令不漏失。佛告王</a><a name="0581a04" id="0581a04">曰。世人心粗。譬如猿猴。为诸烦恼风所动转。</a><a name="0581a05" id="0581a05">是故欲行十善道者。不得迟久。欲修十善。当</a><a name="0581a06" id="0581a06">限三时。何谓三时。从晨至食。名为上时。经一</a><a name="0581a07" id="0581a07">食顷。名为中时。行百步时。名为下时。受十善</a><a name="0581a08" id="0581a08">法。随其所堪。于一时中。将护其心。坚持三</a><a name="0581a09" id="0581a09">戒。无令漏失。是则名为修行十善。王曰如世</a><a name="0581a10" id="0581a10">尊说。限三时持十善行者。其功盖微。云何生</a><a name="0581a11" id="0581a11">福。佛告王曰。人修十善。时节虽促。功报弥</a><a name="0581a12" id="0581a12">广。何以故。心道三戒。难守护故。虽少时持。</a><a name="0581a13" id="0581a13">果报无量。譬如有人于百年中积聚薪草。以</a><a name="0581a14" id="0581a14">火焚之。须臾灭尽。是故当知。少时修善。能灭</a><a name="0581a15" id="0581a15">无量恶业重罪。又如攒火。加勤用力。须臾</a><a name="0581a16" id="0581a16">得火。火之功力。能烧天下草木丛林。须尽</a><a name="0581a17" id="0581a17">乃息。大王当知。人修十善。亦复如是。须臾之</a><a name="0581a18" id="0581a18">功。能灭无量恶业重罪。能令行者。起菩提芽。</a><a name="0581a19" id="0581a19">萌芽成故。渐渐增长。至成佛果</a><a name="0581a20" id="0581a20"><p>王闻是已。更起作礼。甚大欣庆。得未曾有。白</a><a name="0581a21" id="0581a21">世尊曰。弟子今者。大得善利。所以者何。闻世</a><a name="0581a22" id="0581a22">尊说。修十善道。功德因缘。能令众生成菩</a><a name="0581a23" id="0581a23">提芽。弟子今者。志乐菩提。当勤修行。心不</a><a name="0581a24" id="0581a24">退却。佛说是时。随从王者。群臣吏民。后宫</a><a name="0581a25" id="0581a25">夫人。四部弟子。天龙鬼神。人非人等。五</a><a name="0581a26" id="0581a26">千余人。皆发无上菩提道意。尔时波斯匿王。</a><a name="0581a27" id="0581a27">国大夫人。出入行来。常使四人。名扇提罗</a><a name="0581a28" id="0581a28">(扇提罗者汉言石女无男女根故名石女)。最大筋力。令此四人。</a><a name="0581a29" id="0581a29">担皇后舆。皇后所乘。七宝辇舆。留在祇洹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170580c.htm'><img src='up.gif' border=0></a>
<a href='T170581b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>