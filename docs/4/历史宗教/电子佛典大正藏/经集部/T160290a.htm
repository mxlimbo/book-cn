<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0290a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷2)</font> <font face='Arial'>T16, p0290a</h2></font><hr>
<span class='old'>
</a><a name="0289c28" id="0289c28">是名菩萨不共精进。云何菩萨不轻贱精进。</a><a name="0289c29" id="0289c29">谓诸菩萨终不起心。以我精进微弱下劣及</span><a name="0290a01" id="0290a01">懈怠故。修习菩提自谓难得。又复不作如是</a><a name="0290a02" id="0290a02">思惟。我亦不能荷担。如是于无量劫及千万</a><a name="0290a03" id="0290a03">劫积集苦行。如救头然方证菩提。不作如是</a><a name="0290a04" id="0290a04">退屈之心。由是菩萨发如是心。所有过去如</a><a name="0290a05" id="0290a05">来应正等觉。现在如来应正等觉。未来如来</a><a name="0290a06" id="0290a06">应正等觉。彼诸如来于无量劫精进修行皆</a><a name="0290a07" id="0290a07">现等觉。由是诸佛非不多时修行精进。得有</a><a name="0290a08" id="0290a08">如是现正等觉。我亦如是理应多劫修种种</a><a name="0290a09" id="0290a09">行。当得阿耨多罗三藐三菩提。以三世如来</a><a name="0290a10" id="0290a10">同行精进已成佛故。又我宁为一切有情。精</a><a name="0290a11" id="0290a11">勤修习而处地狱。终不为己修行精进而证</a><a name="0290a12" id="0290a12">涅槃。是名菩萨不轻贱精进。云何菩萨不倨</a><a name="0290a13" id="0290a13">傲精进。谓此菩萨起精进时。终不味着自倨</a><a name="0290a14" id="0290a14">轻他。谁有智者希他恩念而行精进。是名菩</a><a name="0290a15" id="0290a15">萨不倨傲精进。善男子。菩萨摩诃萨。能成就</a><a name="0290a16" id="0290a16">此十种法故得精进圆满</a><a name="0290a17" id="0290a17"><p>复次善男子。菩萨成就十种法得静虑圆满。</a><a name="0290a18" id="0290a18">何等为十。一者积集福德。二者能多厌离。三</a><a name="0290a19" id="0290a19">者勤修精进。四者具足多闻。五者得不颠倒</a><a name="0290a20" id="0290a20">勤修领受。六者法随法行。七者成利根性。八</a><a name="0290a21" id="0290a21">者得心善巧。九者得奢摩他毗钵舍那善巧。</a><a name="0290a22" id="0290a22">十者得不执着。云何菩萨积集福德。谓诸菩</a><a name="0290a23" id="0290a23">萨爱乐大乘。复能积集一切善根。所生之处</a><a name="0290a24" id="0290a24">摄善知识。而能修习种种妙行。又常愿生大</a><a name="0290a25" id="0290a25">婆罗门家。刹帝利家。大居士家。所生之处恒</a><a name="0290a26" id="0290a26">得正信。由是因缘增长无量广大善根。为常</a><a name="0290a27" id="0290a27">不离善知识故。善知识者。所谓诸佛一切菩</a><a name="0290a28" id="0290a28">萨。由是菩萨。串习善根增长炽盛。观察世间</a><a name="0290a29" id="0290a29">苦恼逼迫。众病所集愚暗所蔽无所安住。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160289c.htm'><img src='up.gif' border=0></a>
<a href='T160290b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>