<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0179b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷7)</font> 得念品第二十三 <font face='Arial'>T16, p0179b</h2></font><hr>
<span class='old'>
</a><a name="0179a28" id="0179a28">语诸眷属。汝等勿谓我为比丘。犹故是本失</a><a name="0179a29" id="0179a29">念魔王。吾欲往诣德王明佛有所娆坏。而反</span><a name="0179b01" id="0179b01">使我变为此像。甚可笑也。时诸眷属骂言。秃</a><a name="0179b02" id="0179b02">人勿为狂言。汝则非复是魔天王。今更有王</a><a name="0179b03" id="0179b03">在此宫殿。失念闻已深生恼悔。悲号啼哭还</a><a name="0179b04" id="0179b04">到佛所。德王明佛以神通力。即时化现阿鼻</a><a name="0179b05" id="0179b05">地狱。中有狱卒。持热铁丸大如须弥。东西</a><a name="0179b06" id="0179b06">推求失念魔王。为何者是。有人问言。何用之</a><a name="0179b07" id="0179b07">为。狱卒答言。我欲以此大热铁丸着其口中。</a><a name="0179b08" id="0179b08">更有人言。此失念魔已作沙门得脱地狱。或</a><a name="0179b09" id="0179b09">有狱卒。持大火山置两肩上。东西推觅失念</a><a name="0179b10" id="0179b10">魔王。为何者是。有人问言。何用之为。狱卒</a><a name="0179b11" id="0179b11">答言。欲以火山焚碎其身。有人谓言。是失念</a><a name="0179b12" id="0179b12">魔已得出家脱地狱苦。或有狱卒。以铁刀山</a><a name="0179b13" id="0179b13">猛火炎起置其肩上。东西推求失念魔王。为</a><a name="0179b14" id="0179b14">何者是。有人问言。何用之为。狱卒答言。欲以</a><a name="0179b15" id="0179b15">刀山斩截其身。有人谓言。失念魔王已于德</a><a name="0179b16" id="0179b16">王明佛法中出家脱地狱苦。或有狱卒。肩负</a><a name="0179b17" id="0179b17">大镬盛满融铜。东西推觅失念魔者。今何所</a><a name="0179b18" id="0179b18">在。有人问言。汝用之为。狱卒答言。欲以融</a><a name="0179b19" id="0179b19">铜灌其口中。烧其唇舌咽喉五藏燋烂下过。</a><a name="0179b20" id="0179b20">有人谓言。是失念魔于德王明佛法中出家</a><a name="0179b21" id="0179b21">脱地狱苦。或有狱卒。手执铁叉弓矢牟戟种</a><a name="0179b22" id="0179b22">种器杖。东西推求作如是言。失念魔者今</a><a name="0179b23" id="0179b23">在何所。有人问言。何用之为。狱卒答言。我欲</a><a name="0179b24" id="0179b24">以种种器杖斫刺割截残害其身。有人谓</a><a name="0179b25" id="0179b25">言。是失念魔王已得出家脱地狱苦。时失</a><a name="0179b26" id="0179b26">念魔。于地狱中。闻诸狱卒可畏音声。收捕系</a><a name="0179b27" id="0179b27">缚打斫刺割。坏裂其身勿纵令活。闻是事已</a><a name="0179b28" id="0179b28">甚大怖畏。作是念言。今自眼见无所复疑。我</a><a name="0179b29" id="0179b29">定衰退失本天宫入大地狱。诸狱卒等四边<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160179a.htm'><img src='up.gif' border=0></a>
<a href='T160179c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>