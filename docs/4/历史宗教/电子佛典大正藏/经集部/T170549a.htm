<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0742 佛说自爱经 0549a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 742 佛说自爱经</font> <font face='Arial'>(卷1)</font> <font face='Arial'>T17, p0549a</h2></font><hr>
<span class='old'>
</a><a name="0548c20" id="0548c20">自彼四衢至精舍门。挟道栏楯罗灯如星。步</a><a name="0548c21" id="0548c21">有香炉。天乐众伎歌佛至尊之灵。咨嗟沙门</span><a name="0549a01" id="0549a01">清贞之德。散华杂宝纷纷如雨。香汤洒地。却</a><a name="0549a02" id="0549a02">敷綩綖。王亲通夜手自为馔。身往奉迎稽首</a><a name="0549a03" id="0549a03">于地。长跪曰。愿世尊。垂大慈现影则济众生。</a><a name="0549a04" id="0549a04">佛起着法服。与诸沙门俱之四衢。王及群臣</a><a name="0549a05" id="0549a05">翼从左右。佛至就座。夫人太子皆稽首于地。</a><a name="0549a06" id="0549a06">攘衣跣[<a href='javascript:showpic("images/072643.gif")'>革*(廿/(ㄇ@人)/戊)</a>]。行澡水已。手自斟酌。佛饭毕稽</a><a name="0549a07" id="0549a07">首曰。今设微食。愿天人鬼龙蜎蜚蚑行蠕动</a><a name="0549a08" id="0549a08">之类。令世世逢佛逢法逢沙门众。去世秽</a><a name="0549a09" id="0549a09">臊怀佛正真。佛言。善哉。王为民父母。润之</a><a name="0549a10" id="0549a10">以慈。导以大明。所愿必得。王曰。普地之民当</a><a name="0549a11" id="0549a11">别之际。咸曰自爱。自爱之义其有要乎</a><a name="0549a12" id="0549a12"><p>世尊叹曰。善哉问也。夫人处世。心怀毒念。口</a><a name="0549a13" id="0549a13">施毒言。身行毒业。斯三事出于心身口。唱</a><a name="0549a14" id="0549a14">成其恶。以加众生。众生被毒即结怨恨。誓</a><a name="0549a15" id="0549a15">心欲报。或现世获。或身终后魂灵升天即下</a><a name="0549a16" id="0549a16">报之。人中畜生鬼神太山。更相克贼。皆由宿</a><a name="0549a17" id="0549a17">命。非空生也。身三口四意三无恶。愚者恣之。</a><a name="0549a18" id="0549a18">不孝其亲。敬奉鬼妖。淫乱酒悖。就下贱之浊。</a><a name="0549a19" id="0549a19">以致危身灭族之祸。死入太山汤火之酷。长</a><a name="0549a20" id="0549a20">不获人身。去佛远正不乐沙门之清戒。常与</a><a name="0549a21" id="0549a21">愚会。斯谓乐危亡之祸。不自爱者也。王曰。</a><a name="0549a22" id="0549a22">善善唯佛教诫。愿闻自爱。其则云何</a><a name="0549a23" id="0549a23"><p>佛言。自爱之法。先三自归。以法养亲。慈爱人</a><a name="0549a24" id="0549a24">物。悲愍愚惑。见正喜进。平等普护。安济众</a><a name="0549a25" id="0549a25">生。施斯四恩。布施穷乏。众生无怨。诸天祐</a><a name="0549a26" id="0549a26">育众横不加。牢狱利剑诸毒消歇。亲安族</a><a name="0549a27" id="0549a27">兴。生无灾患死得上天。常与明会。斯谓自爱</a><a name="0549a28" id="0549a28">者也。王曰。善哉。唯佛教诫。诚高行贤者。清</a><a name="0549a29" id="0549a29">贞守真。秽利邪乐不以染心。口四不言。三凶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170548c.htm'><img src='up.gif' border=0></a>
<a href='T170549b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>