<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0297c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷29)</font> 大乘莲华宝达问答报应沙门经 <font face='Arial'>T14, p0297c</h2></font><hr>
<span class='old'>
</a><a name="0297b28" id="0297b28">无边。方便无边我等作罪亦复无边。法性无</a><a name="0297b29" id="0297b29">边我等作罪亦复无边。法界无边我等作罪</span><a name="0297c01" id="0297c01">亦复无边。众生无边我等劫夺杀害亦复无</a><a name="0297c02" id="0297c02">边。三宝无边我等侵损亦复无边戒品无边。</a><a name="0297c03" id="0297c03">我等毁犯亦复无边。如是等罪上至诸菩萨</a><a name="0297c04" id="0297c04">下至声闻缘觉所不能知。唯佛与佛乃能知</a><a name="0297c05" id="0297c05">我罪之多少。今于三宝前法界众生前。发露</a><a name="0297c06" id="0297c06">忏悔不敢覆藏。唯愿十方三宝法界众生听</a><a name="0297c07" id="0297c07">我忏悔</a><a name="0297c08" id="0297c08"><p>弟子等。从无始劫来所有众恶。以是因缘生</a><a name="0297c09" id="0297c09">大忧苦。贫穷困乏愁热惊惧。怖畏恶业心常</a><a name="0297c10" id="0297c10">怯劣。在在处处暂无欢乐。十方现在大悲世</a><a name="0297c11" id="0297c11">尊。能除众生一切怖畏。愿受我等诚心忏悔。</a><a name="0297c12" id="0297c12">过去诸恶今悉悔过。现在作业诚心发露。所</a><a name="0297c13" id="0297c13">未作者更不敢作已作之业不敢覆藏。身业</a><a name="0297c14" id="0297c14">三种口业有四意三业行今悉忏悔。生死崄</a><a name="0297c15" id="0297c15">难种种淫欲愚烦恼难。如是诸难今悉忏悔。</a><a name="0297c16" id="0297c16">心轻躁难。近恶友难。三有崄难。及三毒难。遇</a><a name="0297c17" id="0297c17">无难难值好时难。修功德难。值佛亦难。如是</a><a name="0297c18" id="0297c18">诸难今悉忏悔</a><a name="0297c19" id="0297c19"><p>弟子等。今者为诸众生及自己身。十方佛前</a><a name="0297c20" id="0297c20">归命忏悔。一切众生无量劫来。不识诸佛及</a><a name="0297c21" id="0297c21">父母恩。不解善法造作众恶。自恃种性及诸</a><a name="0297c22" id="0297c22">财宝。盛年放逸作诸恶行。心念不善口作恶</a><a name="0297c23" id="0297c23">业。随心所造不见其过。凡夫愚行无知闇覆。</a><a name="0297c24" id="0297c24">亲近恶友烦恼乱心。五欲因缘心生忿恚。不</a><a name="0297c25" id="0297c25">知厌足故作众恶。亲近非圣因生悭嫉。贫穷</a><a name="0297c26" id="0297c26">因缘奸谄作恶。系属于他常有怖畏。不得自</a><a name="0297c27" id="0297c27">在而造诸恶。贪欲恚痴挠动其心。渴爱所逼</a><a name="0297c28" id="0297c28">造作诸恶。依因衣食及以女色诸结恼热。爱</a><a name="0297c29" id="0297c29">他男子染着其心。或于牛马驴骡羊一切禽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140297b.htm'><img src='up.gif' border=0></a>
<a href='T140298a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>