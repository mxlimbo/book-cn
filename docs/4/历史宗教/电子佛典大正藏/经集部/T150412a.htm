<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0412a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷1)</font> 举钵品第三 <font face='Arial'>T15, p0412a</h2></font><hr>
<span class='old'>
</a><a name="0411c28" id="0411c28">曰软首。被戒德铠不可思议。一切神通力度</a><a name="0411c29" id="0411c29">无极。自在于座而不移起延手掌来欲举钵</span><a name="0412a01" id="0412a01">还。时光明王佛土诸菩萨众皆共渴仰。欲得</a><a name="0412a02" id="0412a02">睹见彼忍世界能仁如来软首大士。光明王</a><a name="0412a03" id="0412a03">佛。悉知众会意之所见。便放眉顶相光。其</a><a name="0412a04" id="0412a04">光通照七十二江河沙等诸佛国土。上至忍</a><a name="0412a05" id="0412a05">界靡不晃昱。其有众生被蒙光者。一切获安</a><a name="0412a06" id="0412a06">无有诸患。如四域皇帝转轮圣王。诸修行者</a><a name="0412a07" id="0412a07">专精学定。被斯光者悉得道迹。其得禅者悉</a><a name="0412a08" id="0412a08">过三界获四证德。其漏尽者得八脱门。禅定</a><a name="0412a09" id="0412a09">罗汉得无著原。其诸菩萨光照身者。普皆逮</a><a name="0412a10" id="0412a10">得日光三昧。如是之比。光明王边如来佛土</a><a name="0412a11" id="0412a11">菩萨大士。见斯忍界世尊能仁。软首童真。</a><a name="0412a12" id="0412a12">一切声闻比丘圣众。诸菩萨等。光英菩萨。睹</a><a name="0412a13" id="0412a13">忍世界诸菩萨众。寻即泪出便说斯言自白</a><a name="0412a14" id="0412a14">佛曰。唯然世尊。如妙水精如意明珠。堕不净</a><a name="0412a15" id="0412a15">中诚可矜惜。此诸菩萨生忍界者。亦复如是</a><a name="0412a16" id="0412a16">甚可怜感。光明王佛谓光英曰。勿宣是语。所</a><a name="0412a17" id="0412a17">以者何。在此佛土精修禅行至于十劫。不如</a><a name="0412a18" id="0412a18">忍界从明晨旦至早食顷。兴发慈心哀念众</a><a name="0412a19" id="0412a19">生。此之功德最胜无伦难可逮及。所以者何。</a><a name="0412a20" id="0412a20">斯诸菩萨大士之众。无有阴盖尘劳以尽。其</a><a name="0412a21" id="0412a21">于忍界护正法者德不可量。尔时忍界诸菩</a><a name="0412a22" id="0412a22">萨众光明照身。则问能仁天中天曰。唯然世</a><a name="0412a23" id="0412a23">尊。此何光明孰演出来。灭诸尘劳令无瑕秽。</a><a name="0412a24" id="0412a24">时佛告曰。有族姓子。下方度此七十二江河</a><a name="0412a25" id="0412a25">沙等诸佛国土。而有世界名曰照曜。彼有如</a><a name="0412a26" id="0412a26">来号光明王。现在说法。其光明王如来至真</a><a name="0412a27" id="0412a27">放眉顶光。其光通照七十二江河沙等诸佛</a><a name="0412a28" id="0412a28">国土。而大晃昱逮照斯土。时诸菩萨及众声</a><a name="0412a29" id="0412a29">闻。各启佛曰。唯然世尊。我等欲见照曜世界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150411c.htm'><img src='up.gif' border=0></a>
<a href='T150412b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>