<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0539 卢至长者因缘经 0822c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 539 卢至长者因缘经</font> <font face='Arial'>(卷1)</font> <font face='Arial'>T14, p0822c</h2></font><hr>
<span class='old'>
</a><a name="0822b28" id="0822b28">走避。时彼卢至。走来入屋。见于帝释。眷属</a><a name="0822b29" id="0822b29">围绕。正处中坐。母处其右。妇处其左。庄严</span><a name="0822c01" id="0822c01">衣服。着好璎珞。鼓乐弦歌。饮酒庆会。容色</a><a name="0822c02" id="0822c02">熙怡。罗列而坐。卢至愕然。惊问释言。汝是</a><a name="0822c03" id="0822c03">谁耶。来我家中。放逸如是。释微笑言。今日</a><a name="0822c04" id="0822c04">家人。自识于我。其家眷属。即问卢至。汝为</a><a name="0822c05" id="0822c05">是谁。卢至答曰。我是卢至。举家尽皆同声。</a><a name="0822c06" id="0822c06">指释而作是言。此是卢至。我之家主。卢至</a><a name="0822c07" id="0822c07">寻复问家人言。我今是谁。家人答言。汝之</a><a name="0822c08" id="0822c08">虽认似卢至鬼。卢至复言。我非是鬼。我是</a><a name="0822c09" id="0822c09">卢至。汝等今者宜好观察。顾语母言。母是</a><a name="0822c10" id="0822c10">我母。兄是我兄。弟是我弟。妻者是我所敬</a><a name="0822c11" id="0822c11">之妻。子者是我所念之子。一切仆从。尽是</a><a name="0822c12" id="0822c12">我有。复指帝释。语家人言。此是余人。颜貌</a><a name="0822c13" id="0822c13">似我幻化作我。我从小来。产业积聚。钱财</a><a name="0822c14" id="0822c14">库藏。是谁幻惑。散我财物。时其家人。咸皆</a><a name="0822c15" id="0822c15">不信。释问母言。今我两人。极相似不。母答</a><a name="0822c16" id="0822c16">言。彼鬼形貌。甚似于汝。母复语释。观汝孝</a><a name="0822c17" id="0822c17">顺。奉事于我。真实知汝。我所生子。彼实是</a><a name="0822c18" id="0822c18">鬼。若汝二人。俱孝顺我。我不能别。以汝孝</a><a name="0822c19" id="0822c19">顺彼人悖逆。故我定知汝是我子。回语妇言。</a><a name="0822c20" id="0822c20">彼是汝夫。汝今何为不相鸣捉。其妻羞赧。而</a><a name="0822c21" id="0822c21">作是言。怪哉何不灭去。终不为其而作妇也。</a><a name="0822c22" id="0822c22">妇语释言。大家。我今宁在尔边而死。终不</a><a name="0822c23" id="0822c23">在彼鬼边而生。释语家人。尔定知我是卢至</a><a name="0822c24" id="0822c24">者。何为前彼鬼使入耶。时其家人。闻此语</a><a name="0822c25" id="0822c25">已。即时倒曳卢至之脚。牵挽打棒驱令出门。</a><a name="0822c26" id="0822c26">到里巷中。举声大哭。唱言怪哉。我于今者。</a><a name="0822c27" id="0822c27">身形面首。为异于本。何故家人。见弃如是。</a><a name="0822c28" id="0822c28">复语左右。我今此身。如本身不。今我之面。</a><a name="0822c29" id="0822c29">如本面不。言语行来。长短相貌。为异不异。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140822b.htm'><img src='up.gif' border=0></a>
<a href='T140823a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>