<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0672b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷5)</font> 观佛心品第四 <font face='Arial'>T15, p0672b</h2></font><hr>
<span class='old'>
</a><a name="0672a28" id="0672a28">阿罗汉</a><a name="0672a29" id="0672a29"><p>佛告阿难。云何名剑林地狱。剑林地狱者。</span><a name="0672b01" id="0672b01">八千由旬满中剑树。有热铁丸以为其果。如</a><a name="0672b02" id="0672b02">此剑树高二十四由旬。自有众生。不孝父母</a><a name="0672b03" id="0672b03">不敬师长。作恶口业。无慈爱心刀杖加人。此</a><a name="0672b04" id="0672b04">人罪报临命终时。心如胡胶处处生着。即作</a><a name="0672b05" id="0672b05">此念。我心缚着触事不舍。耽酒嗜色。身虽</a><a name="0672b06" id="0672b06">遇患心犹不息。得一利刀割截此爱。狱卒罗</a><a name="0672b07" id="0672b07">刹。应声即至化为侍者。执明镜示语罪人言。</a><a name="0672b08" id="0672b08">汝心多着可观此镜。观此镜时。见于镜中有</a><a name="0672b09" id="0672b09">利剑像。即作是念。我今体羸不堪欲事。得此</a><a name="0672b10" id="0672b10">利剑割断我心不亦快乎。作此念时气绝命</a><a name="0672b11" id="0672b11">终。受饿鬼身。诸剑树间忽然化生。生已铁丸</a><a name="0672b12" id="0672b12">从顶上入从口而出。肠胃焦烂躄地。狱卒</a><a name="0672b13" id="0672b13">复以铁叉打扑驱令上树。上一树已铁嘴虫</a><a name="0672b14" id="0672b14">啖。以恐怖故踊身上树。如是展转悉经剑</a><a name="0672b15" id="0672b15">林。一日一夜八万生八万死。罪毕之后生饥</a><a name="0672b16" id="0672b16">馑世及疾疫劫。为人卑贱口气恒臭人所恶</a><a name="0672b17" id="0672b17">见。过算数劫遇善知识发菩提心</a><a name="0672b18" id="0672b18"><p>佛告阿难。云何名五百亿刺林地狱。<span class='corr'>刺</span>林地</a><a name="0672b19" id="0672b19">狱者。八千由旬满中铁刺。一一刺端有十二</a><a name="0672b20" id="0672b20">剑。树上复有大热铁钳。世间自有愚痴众</a><a name="0672b21" id="0672b21">生。恶口两舌绮语不义语。调戏无节枉说是</a><a name="0672b22" id="0672b22">非。说经典过。毁论义师。如此罪报命欲终时。</a><a name="0672b23" id="0672b23">咽燥舌干。即作此念。得一利刺刺颈出血。</a><a name="0672b24" id="0672b24">令众脉间流注众水不亦快乎。作是念时。狱</a><a name="0672b25" id="0672b25">卒罗刹。化作父母手执月珠。珠头生刺持用</a><a name="0672b26" id="0672b26">拟口。如水欲渧。罪人欢喜。我所愿者今已</a><a name="0672b27" id="0672b27">得果。作是念已气绝命终。如大电顷生刺林</a><a name="0672b28" id="0672b28">间。既生之后狱卒罗刹。手执铁钳拔舌令出。</a><a name="0672b29" id="0672b29">八十铁牛有大铁犁耕破其舌。刺林诸树有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150672a.htm'><img src='up.gif' border=0></a>
<a href='T150672c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>