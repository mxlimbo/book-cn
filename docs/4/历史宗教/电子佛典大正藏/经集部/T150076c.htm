<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0076c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷3)</font> <font face='Arial'>T15, p0076c</h2></font><hr>
<span class='old'>
</a><a name="0076b28" id="0076b28">汝今谛听。我当少分说其功德善根庄严净</a><a name="0076b29" id="0076b29">佛国土。迦叶。是网明童子菩萨。过七百六</span><a name="0076c01" id="0076c01">十万阿僧祇劫当得作佛。号曰普光自在王</a><a name="0076c02" id="0076c02">如来应正遍知。世界名曰集妙功德。迦叶。其</a><a name="0076c03" id="0076c03">佛往趣菩提树时。国中诸魔及魔眷属诸天</a><a name="0076c04" id="0076c04">人民。皆悉毕定于阿耨多罗三藐三菩提。迦</a><a name="0076c05" id="0076c05">叶。其佛国土地平如掌。柔软细滑如迦陵伽</a><a name="0076c06" id="0076c06">安乐处地。一切诸宝以为庄严。世界无有三</a><a name="0076c07" id="0076c07">恶道名。亦无八难。其佛国土无有高下瓦砾</a><a name="0076c08" id="0076c08">蕀刺土石等秽。妙宝莲华以为庄严。彼诸莲</a><a name="0076c09" id="0076c09">华皆是真宝出美妙香。世界长广。迦叶。彼</a><a name="0076c10" id="0076c10">佛世界有如是等胜功德集。普光自在王如</a><a name="0076c11" id="0076c11">来。多有无量诸菩萨僧。一切善修无量法门。</a><a name="0076c12" id="0076c12">悉得无量自在神通。皆以光明庄严其身。得</a><a name="0076c13" id="0076c13">陀罗尼诸胜三昧无碍辩才。善能说法。彼诸</a><a name="0076c14" id="0076c14">菩萨光明神力无不通达。悉得诸通无畏辩</a><a name="0076c15" id="0076c15">才。善能降伏诸魔怨敌。彼诸菩萨修行念慧</a><a name="0076c16" id="0076c16">生惭愧等。上妙智慧诸胜功德以修其心。</a><a name="0076c17" id="0076c17">迦叶。彼佛国土无女人名。其诸菩萨皆悉化</a><a name="0076c18" id="0076c18">生。于宝莲华中结加趺坐。禅喜乐食。诸所</a><a name="0076c19" id="0076c19">须物。经行之处房舍床榻园林浴池。应念即</a><a name="0076c20" id="0076c20">得</a><a name="0076c21" id="0076c21"><p>迦叶。彼普光自在王如来。不以文字说法。</a><a name="0076c22" id="0076c22">但放光明照诸菩萨。即得无生法忍。复照十</a><a name="0076c23" id="0076c23">方通达无碍。令诸众生得离烦恼。又其光明</a><a name="0076c24" id="0076c24">常出三十二种净妙法音。何等三十二。谓一</a><a name="0076c25" id="0076c25">切法空。以离诸见清净故。一切法无相。以</a><a name="0076c26" id="0076c26">离一切分别所分别故。一切法无愿。以出三</a><a name="0076c27" id="0076c27">界故。一切法离欲。以自性寂灭故。一切法</a><a name="0076c28" id="0076c28">离嗔。以无有碍相故。一切法离痴。以无闇</a><a name="0076c29" id="0076c29">冥故。一切法无所从来。以本不生故。一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150076b.htm'><img src='up.gif' border=0></a>
<a href='T150077a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>