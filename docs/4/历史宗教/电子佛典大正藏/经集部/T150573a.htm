<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0573a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷5)</font> <font face='Arial'>T15, p0573a</h2></font><hr>
<span class='old'>
</a><a name="0572c28" id="0572c28"><p><span class='byline'>　　　　高齐天竺三藏那连提耶舍译</span><br></a><a name="0572c29" id="0572c29"><p>佛复告月光童子言。若菩萨摩诃萨于此三</span><a name="0573a01" id="0573a01">昧经典。受持读诵为他解说如说修行。得四</a><a name="0573a02" id="0573a02">功德。何者为四。一者成就满足福德。二者不</a><a name="0573a03" id="0573a03">为怨家所坏。三者成就无边智慧。四者成就</a><a name="0573a04" id="0573a04">无量辩才。童子。若有菩萨摩诃萨。有能于此</a><a name="0573a05" id="0573a05">三昧经典。受持读诵系念思惟广为人说。获</a><a name="0573a06" id="0573a06">得如是四种功德。尔时世尊。而说偈言</a><a name="0573a07" id="0573a07"><p class='lg'>　　福德成就恒满足　　　于一切时常不断</a><br><a name="0573a08" id="0573a08">　　受持如是三昧故　　　得诸如来之境界</a><br><a name="0573a09" id="0573a09">　　勇健功德所守护　　　于一切时常成就</a><br><a name="0573a10" id="0573a10">　　修行如是胜寂定　　　必获无上胜菩提</a><br><a name="0573a11" id="0573a11">　　彼无一切诸怨敌　　　常不为怨之所害</a><br><a name="0573a12" id="0573a12">　　智慧成就悉满足　　　于一切时恒不断</a><br><a name="0573a13" id="0573a13">　　彼人成就无量智　　　亦复具足无边慧</a><br><a name="0573a14" id="0573a14">　　无量无边胜辩才　　　以持如是胜定故</a><br><a name="0573a15" id="0573a15">　　成就满足福德聚　　　亦成最妙菩萨行</a><br><a name="0573a16" id="0573a16">　　彼无一切诸怨敌　　　以持寂灭胜定故</a><br><a name="0573a17" id="0573a17">　　彼智广大无有边　　　亦成无边胜辩才</a><br><a name="0573a18" id="0573a18">　　其音美妙甚可乐　　　以说如是胜定故</a><br><a name="0573a19" id="0573a19">　　善友智者所爱乐　　　谓能宣说自义故</a><br><a name="0573a20" id="0573a20">　　诸人皆知是福藏　　　宣说如是胜定故</a><br><a name="0573a21" id="0573a21">　　得胜利养妙衣服　　　亦获胜妙上甘膳</a><br><a name="0573a22" id="0573a22">　　颜貌端正甚可爱　　　以持如是寂定故</a><br><a name="0573a23" id="0573a23">　　多见诸佛世间亲　　　以无等供供养佛</a><br><a name="0573a24" id="0573a24">　　无有一切诸障难　　　以持如是胜定故</a><br><a name="0573a25" id="0573a25">　　住于佛前而赞叹　　　喜心说妙多百偈</a><br><a name="0573a26" id="0573a26">　　于其智慧而不损　　　以说如是寂定故</a><br><a name="0573a27" id="0573a27">　　十力世尊在前坐　　　相好庄严可爱身</a><br><a name="0573a28" id="0573a28">　　无垢鲜净如金山　　　以修如是胜定故</a><br><a name="0573a29" id="0573a29">　　彼智曾无有损减　　　多闻智慧亦丰足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150572c.htm'><img src='up.gif' border=0></a>
<a href='T150573b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>