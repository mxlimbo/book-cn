<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0638a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷7)</font> 偈颂品第十之初 <font face='Arial'>T16, p0638a</h2></font><hr>
<span class='old'>
</a><br><a name="0637c28" id="0637c28">　　若无此真我　　　是等悉皆无</a><br><a name="0637c29" id="0637c29">　　有人破坏言　　　若有应示我</span><br><a name="0638a01" id="0638a01">　　智者应答言　　　汝分别示我</a><br><a name="0638a02" id="0638a02">　　说无真我者　　　谤法著有无</a><br><a name="0638a03" id="0638a03">　　比丘应羯磨　　　摈弃不共语</a><br><a name="0638a04" id="0638a04">　　说真我炽然　　　犹如劫火起</a><br><a name="0638a05" id="0638a05">　　烧无我稠林　　　离诸外道过</a><br><a name="0638a06" id="0638a06">　　如苏酪石蜜　　　及以麻油等</a><br><a name="0638a07" id="0638a07">　　彼皆悉有味　　　未尝者不知</a><br><a name="0638a08" id="0638a08">　　于诸蕴身中　　　五种推求我</a><br><a name="0638a09" id="0638a09">　　愚者不能了　　　智见即解脱</a><br><a name="0638a10" id="0638a10">　　明智所立喻　　　犹未显于心</a><br><a name="0638a11" id="0638a11">　　其中所集义　　　岂能使明了</a><br><a name="0638a12" id="0638a12">　　诸法别异相　　　不了惟一心</a><br><a name="0638a13" id="0638a13">　　计度者妄执　　　无因及无起</a><br><a name="0638a14" id="0638a14">　　定者观于心　　　心不见于心</a><br><a name="0638a15" id="0638a15">　　见从所见生　　　所见何因起</a><br><a name="0638a16" id="0638a16">　　我姓迦旃延　　　净居天中出</a><br><a name="0638a17" id="0638a17">　　为众生说法　　　令入涅槃城</a><br><a name="0638a18" id="0638a18">　　缘于本住法　　　我及诸如来</a><br><a name="0638a19" id="0638a19">　　于三千经中　　　广说涅槃法</a><br><a name="0638a20" id="0638a20">　　欲界及无色　　　不于彼成佛</a><br><a name="0638a21" id="0638a21">　　色界究竟天　　　离欲得菩提</a><br><a name="0638a22" id="0638a22">　　境界非缚因　　　因缚于境界</a><br><a name="0638a23" id="0638a23">　　修行利智剑　　　割断彼烦恼</a><br><a name="0638a24" id="0638a24">　　无我云何有　　　幻等法有无</a><br><a name="0638a25" id="0638a25">　　愚应显真如　　　云何无真我</a><br><a name="0638a26" id="0638a26">　　已作未作法　　　皆非因所起</a><br><a name="0638a27" id="0638a27">　　一切悉无生　　　愚夫不能了</a><br><a name="0638a28" id="0638a28">　　能作者不生　　　所作及诸缘</a><br><a name="0638a29" id="0638a29">　　此二皆无生　　　云何计能作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160637c.htm'><img src='up.gif' border=0></a>
<a href='T160638b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>