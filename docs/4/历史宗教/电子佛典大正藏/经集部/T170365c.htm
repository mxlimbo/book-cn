<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0365c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷62)</font> 观天品第六之一四天王初 <font face='Arial'>T17, p0365c</h2></font><hr>
<span class='old'>
</a><a name="0365b28" id="0365b28">犯戒。不乐境界。不处愦闹。若处愦闹。心则散</a><a name="0365b29" id="0365b29">乱。多言之本。多见女人。能生一切贪欲之处。</span><a name="0365c01" id="0365c01">应当舍离。思惟念死。若处愦闹。心意不善。于</a><a name="0365c02" id="0365c02">命终时。当得一切无利衰恼。不得安乐。临死</a><a name="0365c03" id="0365c03">之时。刀风剑风之所解截。无归无救。业绳</a><a name="0365c04" id="0365c04">所缚。将至余世。非父母兄弟妻子。眷属所能</a><a name="0365c05" id="0365c05">救护。若能如是修念死相。是人则乐持戒智</a><a name="0365c06" id="0365c06">慧。如是修行。是则能令善业增长。不善消</a><a name="0365c07" id="0365c07">灭。以善业故。受人天乐。后得涅。若男若</a><a name="0365c08" id="0365c08">女。知此功德。若在家出家。若沙门婆罗门。</a><a name="0365c09" id="0365c09">常应念死。以念死故。其心怖畏。不作一切不</a><a name="0365c10" id="0365c10">善之业。心作是念。一切众生皆当归死。天人</a><a name="0365c11" id="0365c11">地狱饿鬼境界。无处不死。若能如是修行念</a><a name="0365c12" id="0365c12">死。畏未来世其心不着色声香味触。如是境</a><a name="0365c13" id="0365c13">界。非常不变。非不坏法。常念无常苦空无</a><a name="0365c14" id="0365c14">我。若心念死。不为诸恶之所恼乱。常当数数</a><a name="0365c15" id="0365c15">修不净观。善观增长数数念死。修习增长。系</a><a name="0365c16" id="0365c16">念无常。无有常处。而不破坏。不变不灭。可</a><a name="0365c17" id="0365c17">爱山峰。百千万亿乃至。须弥山王。劫火所烧。</a><a name="0365c18" id="0365c18">皆当摧灭。况人天身。大海无边。一切大河。</a><a name="0365c19" id="0365c19">一切龙王所住之处。一切诸龙及阿修罗。七</a><a name="0365c20" id="0365c20">日既出。则皆干竭。何况我身。举要言之。欲界</a><a name="0365c21" id="0365c21">色界无色界。一切三界。无常变动。皆当破坏。</a><a name="0365c22" id="0365c22">况我身命。当是常住不动不破坏法。若能如</a><a name="0365c23" id="0365c23">是心意常念意善观察。如是修心。无处可乐。</a><a name="0365c24" id="0365c24">无处可贪。无处可嗔。贪嗔净故。痴亦随灭。离</a><a name="0365c25" id="0365c25">三过故。得第一处。不老不死。不尽不灭。如是</a><a name="0365c26" id="0365c26">念死。无所缘念。是故念死于一切念。最为第</a><a name="0365c27" id="0365c27">一。修念死相。复有功德。若沙门婆罗门。如</a><a name="0365c28" id="0365c28">是修行。谛观此身。犹如虎槛。云何观苦。如我</a><a name="0365c29" id="0365c29">此身。身心病恼。为老所坏。死王将去。死网<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170365b.htm'><img src='up.gif' border=0></a>
<a href='T170366a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>