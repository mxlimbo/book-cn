<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0093c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷10)</font> 三道三乘品第三十 <font face='Arial'>T16, p0093c</h2></font><hr>
<span class='old'>
</a><br><a name="0093b28" id="0093b28">　　一失人道本　　　欲求甚为难　</p></a><a name="0093b29" id="0093b29"><p>尔时世尊。与舍利弗说此偈时。座上有七</span><a name="0093c01" id="0093c01">千居士。舍憍慢心除去贡高。不着荣饰内自</a><a name="0093c02" id="0093c02">克责。我等愚惑染俗来久。今闻如来深要正</a><a name="0093c03" id="0093c03">法。各从座起前礼佛足。即于佛前发弘誓心。</a><a name="0093c04" id="0093c04">我等愿乐欲生彼国。唯愿世尊神力将接。无</a><a name="0093c05" id="0093c05">令同誓中有挂碍。尔时世尊告居士等。汝</a><a name="0093c06" id="0093c06">发道心实为难有。我当证汝成等正觉。时诸</a><a name="0093c07" id="0093c07">居士闻佛授决。即从座起绕佛三匝。头面礼</a><a name="0093c08" id="0093c08">足还复本座。尔时舍利弗复白佛言。世尊。今</a><a name="0093c09" id="0093c09">闻如来至真等正觉已说菩萨摩诃萨三道三</a><a name="0093c10" id="0093c10">乘之行。复说愿支佛菩萨三道三乘之行。诸</a><a name="0093c11" id="0093c11">来会者闻此正法。皆发无上平等正觉。应一</a><a name="0093c12" id="0093c12">相行不失本际。施为佛事不思议法。未闻如</a><a name="0093c13" id="0093c13">来说声闻菩萨三道三乘之行。唯愿世尊今</a><a name="0093c14" id="0093c14">宜知时。当与众会敷演正要。令诸狐疑永无</a><a name="0093c15" id="0093c15">犹豫</a><a name="0093c16" id="0093c16"><p>尔时世尊告舍利弗。谛听谛听善思念之。吾</a><a name="0093c17" id="0093c17">当与汝一一分别。舍利弗白佛言。如是世尊。</a><a name="0093c18" id="0093c18">尔时佛告舍利弗。去此西北过百千亿江河</a><a name="0093c19" id="0093c19">沙数。有佛土名师子口。佛名法成就如来至</a><a name="0093c20" id="0093c20">真等正觉十号具足。现在说法。大圣所行无</a><a name="0093c21" id="0093c21">不周遍。诸菩萨法皆悉具足。土界清净威</a><a name="0093c22" id="0093c22">仪礼备。寿命极长无三恶道。以戒德香而自</a><a name="0093c23" id="0093c23">娱乐。五分法身以为禁戒。彼有浴池清净殊</a><a name="0093c24" id="0093c24">特。香气苾芬无不周普。彼土虚寂无有石沙</a><a name="0093c25" id="0093c25">秽恶。泰然亦无山河石壁。彼有浴池深且清</a><a name="0093c26" id="0093c26">凉。一切众圣尽集彼浴共相娱乐。池中有龙。</a><a name="0093c27" id="0093c27">神德无量三十二头随时降雨普润世界。当</a><a name="0093c28" id="0093c28">池中央有七宝高座。纵广一亿由旬。诸有得</a><a name="0093c29" id="0093c29">声闻菩萨乘者。诣彼七宝无畏之座。演说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160093b.htm'><img src='up.gif' border=0></a>
<a href='T160094a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>