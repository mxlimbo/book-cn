<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0651 佛说诸法本无经 0765c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 651 佛说诸法本无经</font> <font face='Arial'>(卷2)</font> <font face='Arial'>T15, p0765c</h2></font><hr>
<span class='old'>
</a><a name="0765b28" id="0765b28">彼如是观察生时。即于和合想念而有厌舍。</a><a name="0765b29" id="0765b29">此相先行。彼作是念。此苦应知。若此诸法</span><a name="0765c01" id="0765c01">所应知者。彼作是念。我应断集。彼于诸法</a><a name="0765c02" id="0765c02">羞惭厌怖。彼作是念。此集应断。若此诸法</a><a name="0765c03" id="0765c03">所羞厌者。彼作是念。灭应证道应修。彼法</a><a name="0765c04" id="0765c04">分别已复知于灭。彼作是念。此是彼灭应证。</a><a name="0765c05" id="0765c05">若此诸法所应证者。彼作是念。我应修道。</a><a name="0765c06" id="0765c06">彼便独到闲处。思念诸法得舍摩他灭于思</a><a name="0765c07" id="0765c07">念。彼得舍摩他故。于诸法中其心自然开敷</a><a name="0765c08" id="0765c08">凉润。转生羞惭不喜乐心。彼作是念。我脱</a><a name="0765c09" id="0765c09">诸苦于上更无所作。自谓是阿罗汉。作如是</a><a name="0765c10" id="0765c10">知。彼欲死时见受生处。则于佛菩提中有疑</a><a name="0765c11" id="0765c11">惑不正意。彼以心堕疑惑故。死已当堕诸大</a><a name="0765c12" id="0765c12">泥犁耶中。何以故。堕无生诸法中分别故。</a><a name="0765c13" id="0765c13">于佛菩提有毁害心。尔时曼殊尸利童真复</a><a name="0765c14" id="0765c14">白佛言。世尊。云何当见四圣谛。佛言。曼殊</a><a name="0765c15" id="0765c15">尸利。若见诸行无生。彼即知苦。若见诸行</a><a name="0765c16" id="0765c16">无起。彼即断集。若见诸法毕竟灭度。彼即</a><a name="0765c17" id="0765c17">证灭。若见诸法无有。彼即修道。曼殊尸利。</a><a name="0765c18" id="0765c18">若如是见四圣谛。彼不分别此法善此法不</a><a name="0765c19" id="0765c19">善。此法当知。此法当断。此法当证。此法当</a><a name="0765c20" id="0765c20">修。所谓苦应知。集应断。灭应证。道应修。</a><a name="0765c21" id="0765c21">何以故。若诸凡夫小儿染恚痴处。于中见彼</a><a name="0765c22" id="0765c22">诸法无生无有不实分别所系。如是见已。彼</a><a name="0765c23" id="0765c23">于法中无取无舍。见诸欲嗔痴等。皆如虚空</a><a name="0765c24" id="0765c24">自性。彼于诸三界中无所著。于诸三界彼</a><a name="0765c25" id="0765c25">见无生。见诸三界如幻如梦如响如影。于诸</a><a name="0765c26" id="0765c26">善不善法。见其如焰。见彼欲界即涅槃界。</a><a name="0765c27" id="0765c27">见嗔恚界即涅槃界。见愚痴界即涅槃界。彼</a><a name="0765c28" id="0765c28">见诸法如是自性。便于诸众生中远离爱憎。</a><a name="0765c29" id="0765c29">何以故。彼于诸法不见若爱若憎。心等虚空。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150765b.htm'><img src='up.gif' border=0></a>
<a href='T150766a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>