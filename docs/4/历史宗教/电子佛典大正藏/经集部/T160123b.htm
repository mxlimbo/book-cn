<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0123b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷14)</font> 等乘品第四十四 <font face='Arial'>T16, p0123b</h2></font><hr>
<span class='old'>
</a><br><a name="0123a28" id="0123a28">　　当了知本末　　　生者无所生</a><br><a name="0123a29" id="0123a29">　　众生不深达　　　微妙无碍慧</span><br><a name="0123b01" id="0123b01">　　当求巧方便　　　除去颠倒心</a><br><a name="0123b02" id="0123b02">　　诸佛兴出世　　　不值度所度</a><br><a name="0123b03" id="0123b03">　　亦复不放舍　　　精进勇力强</a><br><a name="0123b04" id="0123b04">　　分别一切法　　　如幻野马光</a><br><a name="0123b05" id="0123b05">　　求实无果报　　　如空观无形</a><br><a name="0123b06" id="0123b06">　　众生不谛念　　　自兴染着想</a><br><a name="0123b07" id="0123b07">　　渐示至道教　　　令知无为处</a><br><a name="0123b08" id="0123b08">　　方便念此义　　　所愿者必得</a><br><a name="0123b09" id="0123b09">　　一一思惟观　　　无碍智慧成</a><br><a name="0123b10" id="0123b10">　　念持内外行　　　处处求空性</a><br><a name="0123b11" id="0123b11">　　无猗无所著　　　生死本末净</a><br><a name="0123b12" id="0123b12">　　进学乐空闲　　　独处无所畏</a><br><a name="0123b13" id="0123b13">　　思惟禅定慧　　　善趣六神通</a><br><a name="0123b14" id="0123b14">　　在众犹如野　　　一心无错乱</a><br><a name="0123b15" id="0123b15">　　不失威仪法　　　是谓微妙定</a><br><a name="0123b16" id="0123b16">　　定法有若干　　　息意无漏行</a><br><a name="0123b17" id="0123b17">　　增上二解脱　　　是谓微妙定</a><br><a name="0123b18" id="0123b18">　　遍观一切法　　　安处心不移</a><br><a name="0123b19" id="0123b19">　　于一复数一　　　是谓微妙定</a><br><a name="0123b20" id="0123b20">　　道心遂牢固　　　灭意心永息</a><br><a name="0123b21" id="0123b21">　　接度淳淑人　　　是谓微妙定</a><br><a name="0123b22" id="0123b22">　　恒忆等正觉　　　如来法身道</a><br><a name="0123b23" id="0123b23">　　厌患诸色想　　　是谓微妙定</a><br><a name="0123b24" id="0123b24">　　复修六思念　　　不违次第行</a><br><a name="0123b25" id="0123b25">　　除念无思想　　　是谓微妙定</a><br><a name="0123b26" id="0123b26">　　四双八辈人　　　从生无为道</a><br><a name="0123b27" id="0123b27">　　无数非有数　　　是谓微妙定</a><br><a name="0123b28" id="0123b28">　　智者修四禅　　　不用识空定</a><br><a name="0123b29" id="0123b29">　　了别内外身　　　是谓微妙定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160123a.htm'><img src='up.gif' border=0></a>
<a href='T160123c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>