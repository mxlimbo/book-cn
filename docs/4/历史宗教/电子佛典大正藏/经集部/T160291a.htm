<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0291a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷2)</font> <font face='Arial'>T16, p0291a</h2></font><hr>
<span class='old'>
</a><a name="0290c28" id="0290c28">若住无记即勤观察惟起正念。云何无记。谓</a><a name="0290c29" id="0290c29">起心时心不在内亦不在外。非住于善非住</span><a name="0291a01" id="0291a01">不善。不住毗钵舍那亦复不住于奢摩他。而</a><a name="0291a02" id="0291a02">心下劣引起睡眠。令心昧略。犹如士夫极重</a><a name="0291a03" id="0291a03">睡眠初觉之时根识惛昧不能明了。住无记</a><a name="0291a04" id="0291a04">心亦复如是。以无记心不明了故。菩萨于中</a><a name="0291a05" id="0291a05">心精勇锐安住欢喜。是名菩萨得心善巧。云</a><a name="0291a06" id="0291a06">何菩萨得奢摩他毗钵舍那善巧。谓此菩萨</a><a name="0291a07" id="0291a07">心善巧已。观察诸法如幻如梦。思惟诸法此</a><a name="0291a08" id="0291a08">是善法。此非善法。此出离法。此不出离法。谓</a><a name="0291a09" id="0291a09">诸菩萨观一切法皆依于心。心为自性。心为</a><a name="0291a10" id="0291a10">上首。能摄受心。善调伏心。善了知心。故能摄</a><a name="0291a11" id="0291a11">此一切诸法。既善调伏又善了知。由此因缘</a><a name="0291a12" id="0291a12">便能修习奢摩他法。如是系心如是止心及</a><a name="0291a13" id="0291a13">安住心。勤修如是奢摩他故。便能安住心一</a><a name="0291a14" id="0291a14">境性。菩萨住心一境性已。入定观察得离生</a><a name="0291a15" id="0291a15">喜乐。心得喜已。远离欲界恶不善法及有寻</a><a name="0291a16" id="0291a16">有伺。是名修行住初静虑。又离寻伺不味喜</a><a name="0291a17" id="0291a17">乐。观无常已出初静虑。住内等净得定生</a><a name="0291a18" id="0291a18">喜乐。是名菩萨入第二静虑。次厌离喜及观</a><a name="0291a19" id="0291a19">苦已。住舍正念正知及乐心安正受。佛说成</a><a name="0291a20" id="0291a20">就住舍念乐入第三静虑修行而住。作空解</a><a name="0291a21" id="0291a21">已入第四静虑。便舍我执。舍我执故。苦乐亦</a><a name="0291a22" id="0291a22">断。忧喜灭故。住不苦乐舍念清净。是名修习</a><a name="0291a23" id="0291a23">第四静虑。又菩萨观身与虚空等。既信解已。</a><a name="0291a24" id="0291a24">舍诸色想。灭有对想。离种种想。舍色想故。灭</a><a name="0291a25" id="0291a25">有对想。离异想故。入无边空。是谓修习空无</a><a name="0291a26" id="0291a26">边处。超过一切空无边已。有识等生入无边</a><a name="0291a27" id="0291a27">识。是谓修住识无边处。超过一切识无边已。</a><a name="0291a28" id="0291a28">入无所有。是谓修住无所有处。超无所有修</a><a name="0291a29" id="0291a29">习而住非想非非想处。又诸菩萨远离能缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160290c.htm'><img src='up.gif' border=0></a>
<a href='T160291b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>