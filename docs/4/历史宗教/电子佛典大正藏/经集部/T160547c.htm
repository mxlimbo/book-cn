<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0547c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷6)</font> 卢迦耶陀品第五 <font face='Arial'>T16, p0547c</h2></font><hr>
<span class='old'>
</a><a name="0547b28" id="0547b28">能生苦聚故。是故不应亲近供养恭敬</a><a name="0547b29" id="0547b29">咨请卢迦耶陀婆罗门。大慧。卢迦耶陀婆罗</span><a name="0547c01" id="0547c01">门所说之法。但见现前身智境界。依世名</a><a name="0547c02" id="0547c02">字说诸邪法。大慧。卢迦耶陀婆罗门所造之</a><a name="0547c03" id="0547c03">论有百千偈。后世末世分为多部各各异</a><a name="0547c04" id="0547c04">名。依自心见因所造故。大慧。卢迦耶陀婆</a><a name="0547c05" id="0547c05">罗门无有弟子能受其论。是故后世分为</a><a name="0547c06" id="0547c06">多部种种异名。大慧。诸外道等内心无有如</a><a name="0547c07" id="0547c07">实解故。依种种因种种异解。随自心造而</a><a name="0547c08" id="0547c08">为人说。执着自在因等故。大慧。一切外道</a><a name="0547c09" id="0547c09">所造论中无如是法。惟是一切卢迦耶陀。</a><a name="0547c10" id="0547c10">种种因门说百千万法。而彼不知是卢迦耶</a><a name="0547c11" id="0547c11">陀。大慧菩萨白佛言。世尊。若一切外道惟</a><a name="0547c12" id="0547c12">说卢迦耶陀。依于世间种种名字章句譬喻</a><a name="0547c13" id="0547c13">执着诸因者。世尊。十方一切国土众生天人</a><a name="0547c14" id="0547c14">阿修罗集如来所。如来亦以世间种种名字</a><a name="0547c15" id="0547c15">章句譬喻说法。不说自身内智证法。若尔</a><a name="0547c16" id="0547c16">亦同一切外道所说不异。佛告大慧。我不</a><a name="0547c17" id="0547c17">说于卢迦耶陀。亦不说言诸法不来不去。</a><a name="0547c18" id="0547c18">大慧。我说诸法不来不去。大慧。何者名来。</a><a name="0547c19" id="0547c19">大慧。所言来者名为生聚。以和合生故。大</a><a name="0547c20" id="0547c20">慧。何者名去。大慧。所言去者名之为灭。大</a><a name="0547c21" id="0547c21">慧。我说不去不来名为不生不灭。大慧。我</a><a name="0547c22" id="0547c22">说不同彼外道法。何以故。以不执着外</a><a name="0547c23" id="0547c23">物有无故。建立说于自心见故。不住二</a><a name="0547c24" id="0547c24">处不行分别诸相境界故。以如实知自心</a><a name="0547c25" id="0547c25">见故。不生自心分别见故。以不分别一</a><a name="0547c26" id="0547c26">切相者。而能入空无相无愿三解脱门名</a><a name="0547c27" id="0547c27">为解脱。大慧。我念过去于一处住。尔时有</a><a name="0547c28" id="0547c28">一卢迦耶陀大婆罗门。来诣我所而请我</a><a name="0547c29" id="0547c29">言。瞿昙。一切作耶。大慧。我时答言。婆罗门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160547b.htm'><img src='up.gif' border=0></a>
<a href='T160548a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>