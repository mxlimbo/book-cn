<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0216c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷5)</font> 数息品第二十三 <font face='Arial'>T15, p0216c</h2></font><hr>
<span class='old'>
</a><a name="0216b28" id="0216b28"><p>何谓数短。二息为一。于是颂曰</a><a name="0216b29" id="0216b29"><p class='lg'>　　其息以至鼻　　　再还至于脐</span><br><a name="0216c01" id="0216c01">　　以二息为一　　　是则为失数　</p></a><a name="0216c02" id="0216c02"><p>何谓数息而知长。其修行者。从初数息随息</a><a name="0216c03" id="0216c03">迟疾而观察之。视忖其趣知出入息限度知</a><a name="0216c04" id="0216c04">之。是为息长。数息短者亦复如是。于是颂曰</a><a name="0216c05" id="0216c05"><p class='lg'>　　数息长则知　　　息还亦如是</a><br><a name="0216c06" id="0216c06">　　省察设若此　　　是谓息长短　</p></a><a name="0216c07" id="0216c07"><p>何谓数息动身则知。悉观身中诸所喘息。入</a><a name="0216c08" id="0216c08">息亦如是。何谓数息身和释即知。初起息时。</a><a name="0216c09" id="0216c09">若身懈惰而有睡盖。躯体沉重则除弃之。一</a><a name="0216c10" id="0216c10">心数息。数息还入亦复如是。何谓数息遭喜</a><a name="0216c11" id="0216c11">即知。若数息时欢喜所至。息入如是。何谓</a><a name="0216c12" id="0216c12">数息遇安即知。初数息时则得安隐。息入如</a><a name="0216c13" id="0216c13">是。何谓数息心所趣即知。起数息想观诸想</a><a name="0216c14" id="0216c14">念。入息如是。何谓心柔顺数息即知。始起息</a><a name="0216c15" id="0216c15">想分别想念而顺数息。息入亦尔。何谓心所</a><a name="0216c16" id="0216c16">觉了数息即知。初起息想识知诸观而数息。</a><a name="0216c17" id="0216c17">息入如是。何谓数息欢悦即知。始数息时若</a><a name="0216c18" id="0216c18">心不乐劝勉令喜以顺出息入息如是。何谓</a><a name="0216c19" id="0216c19">心伏出息即知。心设不定强伏令寂而以数</a><a name="0216c20" id="0216c20">息。入息如是。何谓心解脱即知。若使出息</a><a name="0216c21" id="0216c21">竟不旨解化伏令度而数出息。入息如是。何</a><a name="0216c22" id="0216c22">谓数息见无常即知。见诸喘息皆无有常是</a><a name="0216c23" id="0216c23">为出息。入息如是何谓。出息无欲即知。见息</a><a name="0216c24" id="0216c24">起灭如是离欲。是为观离欲出息即知。入息</a><a name="0216c25" id="0216c25">如是。何谓观寂灭数息即知。其息出时观见</a><a name="0216c26" id="0216c26">灭尽。是为观寂出息即知。入息如是。何谓</a><a name="0216c27" id="0216c27">见趣道数息即自知。见息出灭处。睹是以后</a><a name="0216c28" id="0216c28">心即离尘。以离无欲弃于三处志即解脱。</a><a name="0216c29" id="0216c29">将护此意是为数息。出息入息如是为十六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150216b.htm'><img src='up.gif' border=0></a>
<a href='T150217a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>