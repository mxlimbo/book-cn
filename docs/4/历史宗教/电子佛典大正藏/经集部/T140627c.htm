<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0481 持人菩萨经 0627c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 481 持人菩萨经</font> <font face='Arial'>(卷1)</font> 妙慧超王佛品第二 <font face='Arial'>T14, p0627c</h2></font><hr>
<span class='old'>
</a><a name="0627b28" id="0627b28">菩萨各从坐起。叉手自归为佛作礼。各自叹</a><a name="0627b29" id="0627b29">曰。至未曾有。诸佛世尊威德圣慧不可思议。</span><a name="0627c01" id="0627c01">道法超殊巍巍无量。犹如虚空不可攀逮。时</a><a name="0627c02" id="0627c02">佛即告诸菩萨曰。是不为难。如来至真不可</a><a name="0627c03" id="0627c03">限喻。所以者何。族姓子。解诸法界无所不达。</a><a name="0627c04" id="0627c04">所解法界如来至真。其一毛德神足变化不</a><a name="0627c05" id="0627c05">可称限。光明普照江河沙等十方世界。其光</a><a name="0627c06" id="0627c06">明中各演音声颁宣经道。其一毛孔亿百千</a><a name="0627c07" id="0627c07">垓。神足变化不足为难。所以者何。如来至真</a><a name="0627c08" id="0627c08">神足功勋不可限量。巍巍如是。又族姓子。如</a><a name="0627c09" id="0627c09">来至真见众生心以为说法。少有信乐如是</a><a name="0627c10" id="0627c10">像法。精进勤修志乐慕求。是无量法亦复希</a><a name="0627c11" id="0627c11">有。所以者何。如来今兴在五浊世。何谓五浊。</a><a name="0627c12" id="0627c12">一者人多弊恶不识义理。二者六十二疑邪见</a><a name="0627c13" id="0627c13">强盛不受道教。三者人多爱欲尘劳兴隆不知</a><a name="0627c14" id="0627c14">去就。四者人寿命短。往古世时八万四千岁</a><a name="0627c15" id="0627c15">以为甚损。今寿百岁或长或短。五者小劫转</a><a name="0627c16" id="0627c16">尽三灾当起无不被害。若有在此五浊恶世</a><a name="0627c17" id="0627c17">能信乐是。如斯像法深妙道义。有一人好能</a><a name="0627c18" id="0627c18">受如此佛正真慧。是为甚难至未曾有。何况</a><a name="0627c19" id="0627c19">信乐如来所行受持乎。族姓子。佛从古无</a><a name="0627c20" id="0627c20">央数劫。被大德铠长夜遵习如是像法精进</a><a name="0627c21" id="0627c21">忍辱仁慈博爱。若见众生在于厄难。勤苦之</a><a name="0627c22" id="0627c22">患无救护者。心生恐惧堕于恶趣。愿生彼土</a><a name="0627c23" id="0627c23">导利众生。救济众厄令入正道。如来至真德</a><a name="0627c24" id="0627c24">不可量。如空无侣勇健独步度脱十方。是佛</a><a name="0627c25" id="0627c25">往昔过去世时本愿清净。今有信乐是无量</a><a name="0627c26" id="0627c26">法深妙之义爱喜受持。皆往古昔曾见被训</a><a name="0627c27" id="0627c27">故今信喜。现人少有信乐。于斯如来所显如</a><a name="0627c28" id="0627c28">来十力四无所畏。十八不共诸佛之法空无</a><a name="0627c29" id="0627c29">之慧。希有好喜入斯法者。若有入斯皆是如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140627b.htm'><img src='up.gif' border=0></a>
<a href='T140628a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>