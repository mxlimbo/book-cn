<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0539 卢至长者因缘经 0822a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 539 卢至长者因缘经</font> <font face='Arial'>(卷1)</font> <font face='Arial'>T14, p0822a</h2></font><hr>
<span class='old'>
</a><br><a name="0821c28" id="0821c28">　　若不怀殷重　　　徒施无净报</a><br><a name="0821c29" id="0821c29">　　卢至虽巨富　　　轻贱致嗤笑　</p></span><a name="0822a01" id="0822a01"><p>又于一时城中节会。庄严屋宅。涂饰彩画。</a><a name="0822a02" id="0822a02">悬缯幡盖。琉璃装饰。处处周遍悬诸华冠。</a><a name="0822a03" id="0822a03">香水洒池严众名华。窗牖门户。以华装校。</a><a name="0822a04" id="0822a04">各各皆有种种伎乐歌舞嬉戏。欢娱受乐。如</a><a name="0822a05" id="0822a05">诸天宫。诸门之中。皆以金瓶。盛满香水。诸</a><a name="0822a06" id="0822a06">里巷中。悬缯幡盖。散众名华。香水洒地。卢</a><a name="0822a07" id="0822a07">至尔时见诸人民。种种会同。戏舞尽欢。便</a><a name="0822a08" id="0822a08">生念言。奴婢乞人下贱之者。皆假借衣服。食</a><a name="0822a09" id="0822a09">美饮食。我今衣服璎珞财宝自足。我今何为</a><a name="0822a10" id="0822a10">而不自乐。疾走归家。自取钥匙。开库藏门。</a><a name="0822a11" id="0822a11">取五钱已。还闭锁门。即自思念。我今若于</a><a name="0822a12" id="0822a12">家中食者。母妻眷属。不可周遍。若至他家。</a><a name="0822a13" id="0822a13">或有主人及以乞者。来从我索。于是即用两</a><a name="0822a14" id="0822a14">钱买糗。两钱酤酒。一钱买葱。从自家中。衣</a><a name="0822a15" id="0822a15">衿裹盐。赍出城外。趣于树下。既至树下。见</a><a name="0822a16" id="0822a16">有多乌。若此停止。乌来抟撮。即诣冢间。见</a><a name="0822a17" id="0822a17">有诸狗。复更逃避。至空静处。酒中着盐。和</a><a name="0822a18" id="0822a18">糗食葱。先不饮酒。即时大醉。既大醉已。而</a><a name="0822a19" id="0822a19">作是言。举国即时大作欢乐。我今何为独不</a><a name="0822a20" id="0822a20">欢乐。即便起舞扬声而歌。其歌辞曰</a><a name="0822a21" id="0822a21"><p class='lg'>　　纵令帝释　　　今日欢乐　　　尚不及我</a><br><a name="0822a22" id="0822a22">　　况毗沙门　</p></a><a name="0822a23" id="0822a23"><p>复作是言。我今节庆际纵酒大欢乐踰过毗</a><a name="0822a24" id="0822a24">沙门。亦胜天帝释。释提桓因与无数天众。欲</a><a name="0822a25" id="0822a25">至只桓。于其道边。见此卢至既醉且舞而</a><a name="0822a26" id="0822a26">歌言。胜于帝释。帝释默念。此悭贪人。屏处</a><a name="0822a27" id="0822a27">饮酒。骂辱于我。复作是念。我于今者。莫至</a><a name="0822a28" id="0822a28">佛所。先恼于彼。释提桓因。即变己身。犹如</a><a name="0822a29" id="0822a29">卢至。即到其家。聚集父母仆使眷属。于母<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140821c.htm'><img src='up.gif' border=0></a>
<a href='T140822b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>