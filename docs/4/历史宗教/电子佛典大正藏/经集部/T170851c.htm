<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0822 佛说诸法勇王经 0851c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 822 佛说诸法勇王经</font> <font face='Arial'>(卷1)</font> <font face='Arial'>T17, p0851c</h2></font><hr>
<span class='old'>
</a><a name="0851b28" id="0851b28">数未发阿耨多罗三藐三菩提心今悉发心。</a><a name="0851b29" id="0851b29">舍利弗。我见如是利益义故。时时广说如是</span><a name="0851c01" id="0851c01">经典。尔时会中有无量百千众生比丘比丘</a><a name="0851c02" id="0851c02">尼优婆塞优婆夷。合掌长跪瞻仰如来目不</a><a name="0851c03" id="0851c03">曾眴。尔时如来熙怡而笑。诸佛常法不以</a><a name="0851c04" id="0851c04">无缘而微笑也。既微笑已。从其面门放种种</a><a name="0851c05" id="0851c05">光青黄赤白紫颇梨色。照于无量无边世界</a><a name="0851c06" id="0851c06">上至梵天。绕身三匝从顶而入。尔时大德舍</a><a name="0851c07" id="0851c07">利弗即从坐起。偏袒右肩右膝着地。长跪合</a><a name="0851c08" id="0851c08">掌白佛言。世尊。诸佛不以无因缘笑。世尊。</a><a name="0851c09" id="0851c09">今者有何因缘而微笑也。佛告舍利弗。汝今</a><a name="0851c10" id="0851c10">见此无量无数百千众生。比丘比丘尼优婆</a><a name="0851c11" id="0851c11">塞优婆夷。向我合掌侍立瞻仰目不眴不。</a><a name="0851c12" id="0851c12">已见世尊。佛告舍利弗。是诸大众愿乐欲闻</a><a name="0851c13" id="0851c13">菩萨所修无上之行。舍利弗。如来随知一切</a><a name="0851c14" id="0851c14">众生所念所行。是故我今当为说之。舍利弗。</a><a name="0851c15" id="0851c15">若人不见过去现在未来世心。是则名为菩</a><a name="0851c16" id="0851c16">萨之行。复次舍利弗。若复不见诸阴性想。</a><a name="0851c17" id="0851c17">不贪诸界不着诸入。舍利弗。是名菩萨所行</a><a name="0851c18" id="0851c18">之法。是则如来正觉所说说。是菩萨所行法</a><a name="0851c19" id="0851c19">已。三千大千佛之世界六种震动。尔时波旬</a><a name="0851c20" id="0851c20">及其眷属。处在魔宫惊怖战栗寻即落地。各</a><a name="0851c21" id="0851c21">于佛前而说。偈言</a><a name="0851c22" id="0851c22"><p class='lg'>　　我及眷属等　　　今者悉破坏</a><br><a name="0851c23" id="0851c23">　　一切皆落地　　　无有能还者</a><br><a name="0851c24" id="0851c24">　　若佛演说此　　　经典无遗余</a><br><a name="0851c25" id="0851c25">　　能破烦恼魔　　　阴魔及死魔</a><br><a name="0851c26" id="0851c26">　　令其势力丧　　　一切无有残</a><br><a name="0851c27" id="0851c27">　　以闻诸法空　　　魔力遂羸损</a><br><a name="0851c28" id="0851c28">　　得于无我智　　　死魔则退散</a><br><a name="0851c29" id="0851c29">　　悟法性空故　　　更不受后生　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170851b.htm'><img src='up.gif' border=0></a>
<a href='T170852a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>