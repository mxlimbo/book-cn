<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0145a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷3)</font> 请佛品第十 <font face='Arial'>T15, p0145a</h2></font><hr>
<span class='old'>
</a><br><a name="0144c24" id="0144c24">　　灭除禅脱门　　　智慧普无量</a><br><a name="0144c25" id="0144c25">　　言诲如月明　　　住圣时已到</span><br><a name="0145a01" id="0145a01">　　智迹方别路　　　邪径永已断</a><br><a name="0145a02" id="0145a02">　　七觉意根力　　　化现以四谛</a><br><a name="0145a03" id="0145a03">　　平等四意止　　　四神足意定</a><br><a name="0145a04" id="0145a04">　　总得普通达　　　时到宜屈神</a><br><a name="0145a05" id="0145a05">　　三十二相明　　　英妙百功德</a><br><a name="0145a06" id="0145a06">　　为存德义者　　　示现大福田</a><br><a name="0145a07" id="0145a07">　　尊称为众祐　　　如春萌滋茂</a><br><a name="0145a08" id="0145a08">　　唯愍伤加慈　　　大哀自屈神</a><br><a name="0145a09" id="0145a09">　　志如须弥山　　　心等譬如地</a><br><a name="0145a10" id="0145a10">　　除爱及嗔冥　　　所说如演空</a><br><a name="0145a11" id="0145a11">　　人尊不自卑　　　未曾有贡高</a><br><a name="0145a12" id="0145a12">　　归于空脱门　　　屈神今正时</a><br><a name="0145a13" id="0145a13">　　知义寻分别　　　晓了随顺要</a><br><a name="0145a14" id="0145a14">　　究畅解经法　　　心行常如斯</a><br><a name="0145a15" id="0145a15">　　显进人本性　　　观察诸慧义</a><br><a name="0145a16" id="0145a16">　　稽首最胜足　　　时到屈神临　</p></a><a name="0145a17" id="0145a17"><p>尔时世尊遥闻龙王启白。时到告诸比丘。着</a><a name="0145a18" id="0145a18">衣持钵当诣大海开化众生就龙宫食。比丘</a><a name="0145a19" id="0145a19">应曰。唯然。于时世尊与诸菩萨比丘众俱眷</a><a name="0145a20" id="0145a20">属围绕。踊在虚空身放大光明而雨天华。百</a><a name="0145a21" id="0145a21">千伎乐相和而鸣。集于海边至欣乐园。有思</a><a name="0145a22" id="0145a22">夷华名曰意乐。佛住止彼。时海龙王往诣佛</a><a name="0145a23" id="0145a23">所。稽首佛足陈敬已毕。却住一面。龙王自</a><a name="0145a24" id="0145a24">念。吾欲化作宝阶从海边至海底。令佛及比</a><a name="0145a25" id="0145a25">丘众及诸菩萨。由是下海至我宫中。如昔世</a><a name="0145a26" id="0145a26">尊化作宝阶。从忉利天至阎浮利。适设此</a><a name="0145a27" id="0145a27">念。便从海边化作三宝阶金银琉璃。下至</a><a name="0145a28" id="0145a28">其宫甚微妙好。于是世尊以威神力。化大海</a><a name="0145a29" id="0145a29">水令不复现。使海生类不以为患。佛身放光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150144c.htm'><img src='up.gif' border=0></a>
<a href='T150145b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>