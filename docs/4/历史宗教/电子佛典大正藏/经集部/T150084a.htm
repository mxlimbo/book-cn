<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0084a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷4)</font> <font face='Arial'>T15, p0084a</h2></font><hr>
<span class='old'>
</a><a name="0083c28" id="0083c28">为诸众生八万四千行故。说八万四千法藏。</a><a name="0083c29" id="0083c29">名为如实说法。常在一切灭受想行定中。名</span><a name="0084a01" id="0084a01">圣默然。善男子。我若一劫若余残劫。说是二</a><a name="0084a02" id="0084a02">义。如实说法圣默然相不可穷尽。然说法辩</a><a name="0084a03" id="0084a03">才亦不尽也。于是佛告平等行菩萨言。善男</a><a name="0084a04" id="0084a04">子。乃往过去无量无边。于不可数阿僧祇劫</a><a name="0084a05" id="0084a05">时世有佛号曰普光如来乃至佛婆伽婆。劫</a><a name="0084a06" id="0084a06">名名称。国名喜见。彼普光如来喜见世界七</a><a name="0084a07" id="0084a07">宝庄严。丰乐安隐无诸怖畏。天人炽盛。其</a><a name="0084a08" id="0084a08">地皆以众宝庄严。善男子。彼喜见国土。有</a><a name="0084a09" id="0084a09">四百亿诸四天下。一一天下纵广八万四千</a><a name="0084a10" id="0084a10">由旬。其中诸城纵广正等。各一由旬。皆以众</a><a name="0084a11" id="0084a11">宝而为校饰。彼一一城皆有二万五千聚落。</a><a name="0084a12" id="0084a12">而围绕之。一一聚落无量百千万数人众。充</a><a name="0084a13" id="0084a13">满其中安居止住。人见色像心皆喜悦无可</a><a name="0084a14" id="0084a14">憎恶。亦皆悉得念佛三昧。是以国土名曰喜</a><a name="0084a15" id="0084a15">见。若他方世界诸来菩萨。皆得快乐。余国</a><a name="0084a16" id="0084a16">不尔。善男子。其普光佛以三乘法为弟子说。</a><a name="0084a17" id="0084a17">亦多广说如是法言。若如实说法。若圣默然。</a><a name="0084a18" id="0084a18">善男子。尔时上方药王佛国。有二菩萨。一</a><a name="0084a19" id="0084a19">名无尽意。二名益意。诣喜见国普光佛所。</a><a name="0084a20" id="0084a20">头面礼足。右绕三匝。恭敬合掌。却住一面。</a><a name="0084a21" id="0084a21">时普光佛为二菩萨。广分别说净明三昧言。</a><a name="0084a22" id="0084a22">善男子。何故名曰净明三昧。善男子。若有</a><a name="0084a23" id="0084a23">菩萨入是三昧。即时得离一切烦恼。于诸佛</a><a name="0084a24" id="0084a24">法得净光明。是故名曰净明三昧。又前际一</a><a name="0084a25" id="0084a25">切法净。后际一切法净。现在一切法净。是</a><a name="0084a26" id="0084a26">三世法毕竟清净。以彼清净常清净故。是以</a><a name="0084a27" id="0084a27">说言一切诸法自性清净常清净也。何谓诸</a><a name="0084a28" id="0084a28">法自性清净。谓一切法自性是空。离一切法</a><a name="0084a29" id="0084a29">有所得故。一切诸法自性无相。离一切法诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150083c.htm'><img src='up.gif' border=0></a>
<a href='T150084b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>