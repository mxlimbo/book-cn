<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0810 诸佛要集经 0767a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 810 诸佛要集经</font> <font face='Arial'>(卷2)</font> <font face='Arial'>T17, p0767a</h2></font><hr>
<span class='old'>
</a><a name="0766c28" id="0766c28">习学至真之谊。并使女从三昧兴开示不</a><a name="0766c29" id="0766c29">及。尔时灯明王菩萨大士。问天王佛。其族</span><a name="0767a01" id="0767a01">姓子。为在何方何佛刹土。其土如来所号为</a><a name="0767a02" id="0767a02">何。其佛报曰。下方过此恒河沙等诸佛刹土。</a><a name="0767a03" id="0767a03">界名锦幢。其佛名曰师子鹰象顶吼如来</a><a name="0767a04" id="0767a04">至真等正觉。现在说法。彼之佛土纯诸菩萨。</a><a name="0767a05" id="0767a05">被大德铠不可思议。具足充满于其佛土。如</a><a name="0767a06" id="0767a06">来恒宣不退转轮。弃诸阴盖菩萨大士。游</a><a name="0767a07" id="0767a07">于彼国。天王如来自在其座。右足大指演金</a><a name="0767a08" id="0767a08">色光。其光名曰请诸菩萨。这放此明。照下</a><a name="0767a09" id="0767a09">方恒河沙等诸佛刹土。其明则曜弃诸阴盖</a><a name="0767a10" id="0767a10">菩萨之身。绕之七匝于顶上没弃诸阴盖菩</a><a name="0767a11" id="0767a11">萨自念。今何以故。柔软清和无极光明。绕吾</a><a name="0767a12" id="0767a12">七匝没其顶乎。寻即知之。天王如来快欲相</a><a name="0767a13" id="0767a13">见。时便往诣师子鹰象顶吼如来所。稽首足</a><a name="0767a14" id="0767a14">下。白其佛言。欲诣上方普光世界天王佛所。</a><a name="0767a15" id="0767a15">今彼如来欲得相见。佛言往族姓子。宜知是</a><a name="0767a16" id="0767a16">时。师子鹰象顶吼如来边。有菩萨名众告</a><a name="0767a17" id="0767a17">义。为佛侍者。前白佛言。我等欲见普光世</a><a name="0767a18" id="0767a18">界及天王如来。师子鹰象顶吼至真正觉。</a><a name="0767a19" id="0767a19">悦可之。寻时演出眉间相光。照于上方恒河</a><a name="0767a20" id="0767a20">沙等诸佛刹土。通普光界。悉共遥见天王如</a><a name="0767a21" id="0767a21">来诸菩萨众眷属围绕。而为说经。佛身独显</a><a name="0767a22" id="0767a22">如紫金山。其佛光明踰日月明。犹明眼者对</a><a name="0767a23" id="0767a23">观人面。悉了了分明。一切众会见天王佛。亦</a><a name="0767a24" id="0767a24">复若斯。及诸菩萨。时弃诸阴盖菩萨。与五十</a><a name="0767a25" id="0767a25">万菩萨。没彼佛土。发意之顷。至普光界天</a><a name="0767a26" id="0767a26">王佛所。弃诸阴盖与诸菩萨。偏出右肩礼</a><a name="0767a27" id="0767a27">天王佛。头面自归绕之三匝退住虚空。时诸</a><a name="0767a28" id="0767a28">菩萨解了诸身三昧正受。弃诸阴盖即如其</a><a name="0767a29" id="0767a29">像而见瑞应。显示神足空中散花其堕如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170766c.htm'><img src='up.gif' border=0></a>
<a href='T170767b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>