<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0247b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷41)</font> 观天品第六之一四天王初 <font face='Arial'>T17, p0247b</h2></font><hr>
<span class='old'>
</a><a name="0247a26" id="0247a26">本修心故</a><a name="0247a27" id="0247a27"><p class='juan'>
正法念处经卷第四十一</p>
</span><a name="0247b01" id="0247b01"></a><a name="0247b02" id="0247b02"><p class='juan'>
正法念处经卷第四十二</a><a name="0247b03" id="0247b03"></a><a name="0247b04" id="0247b04"><p><span class='byline'>　　　　元魏婆罗门瞿昙般若流支译</span><br></a><a name="0247b05" id="0247b05"><p><b>　　<A NAME="n87"></A>观天品之二十一(夜摩天之七)</b></p>
</a><a name="0247b06" id="0247b06"><p>尔时彼天次第而行。上彼山峰第一无垢如</a><a name="0247b07" id="0247b07">镜之地。彼诸天众。业地镜中。自见其身。分分</a><a name="0247b08" id="0247b08">明了。彼诸天等。若有先修身口意者。业地镜</a><a name="0247b09" id="0247b09">中。得见自身。额中所现业果生死。如彼某时</a><a name="0247b10" id="0247b10">某处某国某因某缘某退相等。一切皆见。亦</a><a name="0247b11" id="0247b11">见他相当退之相。随何者天额。中书字余业</a><a name="0247b12" id="0247b12">之相。或有生业。彼一切相业地镜中。一切自</a><a name="0247b13" id="0247b13">见。退夜摩天。若是余业。或是生业。或身恶</a><a name="0247b14" id="0247b14">业。或口恶业。或意恶业。如是因缘退已。当</a><a name="0247b15" id="0247b15">生某地狱中。某饿鬼中。某畜生中。从畜生处</a><a name="0247b16" id="0247b16">既得脱已。行欲放逸之所诳故业风所吹。转</a><a name="0247b17" id="0247b17">某处生。又复如是。欲过中出。彼于额上字</a><a name="0247b18" id="0247b18">书画中。一切具见。于额画中亦如是见。欲过</a><a name="0247b19" id="0247b19">中出。如某欲法。如是对治所谓修欲无光明</a><a name="0247b20" id="0247b20">观。不为彼欲之所能诳。又复彼欲有异对治。</a><a name="0247b21" id="0247b21">谓见此色是虚妄见于如是色随顺见已。心</a><a name="0247b22" id="0247b22">正观察悕欲之心更不增长。如是如是。五境</a><a name="0247b23" id="0247b23">界中。如欲过患。如是谛观。彼天如是则无喜</a><a name="0247b24" id="0247b24">爱。喜爱之心。不能为妨。不能为碍。喜爱乃</a><a name="0247b25" id="0247b25">是生死种子。彼天如是欲中得出额画字中</a><a name="0247b26" id="0247b26">一切皆见。彼既见已。若胜修身。若胜修意。彼</a><a name="0247b27" id="0247b27">能舍欲。见欲过患。故知出欲。知出过已。见先</a><a name="0247b28" id="0247b28">受乐境界过患。如食毒枣。今所受欲。亦如</a><a name="0247b29" id="0247b29">是见。何以故。以于境界受欲乐故堕于恶道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170247a.htm'><img src='up.gif' border=0></a>
<a href='T170247c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>