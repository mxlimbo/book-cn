<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0157c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷27)</font> 观天品第六之一四天王初 <font face='Arial'>T17, p0157c</h2></font><hr>
<span class='old'>
</a><a name="0157b28" id="0157b28">战。必当衰害。非时夭寿。比丘思惟。观天树</a><a name="0157b29" id="0157b29">中。见衰没相。以闻慧知。若人悲心。见屠杀</span><a name="0157c01" id="0157c01">者。欲杀众生。令其得脱。以是果报。于光明</a><a name="0157c02" id="0157c02">林。自见身相。诸天复诣光明林中。名曰杂林。</a><a name="0157c03" id="0157c03">住光明林。如意之树以为庄严。入此林已。各</a><a name="0157c04" id="0157c04">自思惟。天阿修罗。谁力增胜。以何力故。天得</a><a name="0157c05" id="0157c05">增胜。以何力故。阿修罗胜。时天帝释。告诸天</a><a name="0157c06" id="0157c06">众。修行法者。生诸天中。阎浮提人。于劫初时。</a><a name="0157c07" id="0157c07">行十善道。或教他人。自敕身口。持七种戒。不</a><a name="0157c08" id="0157c08">缺不漏。坚固不谄。如是众生。命终生天。譬如</a><a name="0157c09" id="0157c09">皮囊。满中盛沙。不系其口。有大力人。泻之</a><a name="0157c10" id="0157c10">速出。劫初之时。生诸天中。亦复如是。是故诸</a><a name="0157c11" id="0157c11">天。势力增长。阿修罗众。其力减少。乐见山</a><a name="0157c12" id="0157c12">顶所住诸天。能遮阿修罗。复于后时。人行不</a><a name="0157c13" id="0157c13">善。缺漏不坚。行少善业。阎浮提人。命终生</a><a name="0157c14" id="0157c14">天。譬如庵罗果欲熟之时。有大力人。摇动其</a><a name="0157c15" id="0157c15">树。其果少堕。生于天中。亦复如是。复于异</a><a name="0157c16" id="0157c16">时。行杂垢业。不持身戒。不持口戒。不坚不</a><a name="0157c17" id="0157c17">净。不常修习。是人命终。少生天中。譬如毗</a><a name="0157c18" id="0157c18">罗大树之果。其果未熟。少力之人。虽复摇之。</a><a name="0157c19" id="0157c19">不能令动。设得动之。果落甚少。若有熟者。其</a><a name="0157c20" id="0157c20">果则堕。若未熟者。则不堕落。如是劫初众</a><a name="0157c21" id="0157c21">生。多生天上。后世众生。生天甚少。亦复如</a><a name="0157c22" id="0157c22">是。以其杂垢破禁戒故。汝等诸天。莫行放</a><a name="0157c23" id="0157c23">逸。若行放逸。增益阿修罗。减损诸天众。今</a><a name="0157c24" id="0157c24">世众生。多行非法。无有戒法。不持七种身口</a><a name="0157c25" id="0157c25">之戒。诳惑他人。令生热恼。不孝父母。不敬师</a><a name="0157c26" id="0157c26">长。不顺法行。是人命终。堕于地狱。譬如皮</a><a name="0157c27" id="0157c27">囊满中盛沙。不系其口。有大力人。泻之速</a><a name="0157c28" id="0157c28">出。今世众生行不善业。堕阿修罗。亦复如</a><a name="0157c29" id="0157c29">是。若诸众生。有半持戒。或身或口。是人命<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170157b.htm'><img src='up.gif' border=0></a>
<a href='T170158a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>