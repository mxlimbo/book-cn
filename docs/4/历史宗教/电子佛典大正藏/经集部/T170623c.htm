<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0623c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷3)</font> <font face='Arial'>T17, p0623c</h2></font><hr>
<span class='old'>
</a><a name="0623b28" id="0623b28">是菩萨知此身中有何等事。所谓逼恼割截</a><a name="0623b29" id="0623b29">等事。如水中月。菩萨尔时得平等智。能如是</span><a name="0623c01" id="0623c01">知即时消灭。举要言之。菩萨能知诸烦恼门</a><a name="0623c02" id="0623c02">皆是清净门。是名菩萨摩诃萨内力</a><a name="0623c03" id="0623c03"><p>善男子。何者是菩萨摩诃萨修行力。谓信行</a><a name="0623c04" id="0623c04">地力。见道地力所有对治障法。而彼障法</a><a name="0623c05" id="0623c05">所不能障是菩萨彼信行地中。见道地中。一</a><a name="0623c06" id="0623c06">切世间天人魔梵不能扰动。是名菩萨摩诃</a><a name="0623c07" id="0623c07">萨修行力</a><a name="0623c08" id="0623c08"><p>善男子。何者是菩萨摩诃萨忍辱力。若菩萨</a><a name="0623c09" id="0623c09">为他所骂而不加报。以得如响平等智力故。</a><a name="0623c10" id="0623c10">若菩萨为他人所打而不加报。以得镜像平</a><a name="0623c11" id="0623c11">等智力故。若菩萨为他所恼而不加报。以得</a><a name="0623c12" id="0623c12">如幻平等智力故。若菩萨为他所嗔而不加</a><a name="0623c13" id="0623c13">报。以得内清净平等智力故。世间八法所不</a><a name="0623c14" id="0623c14">能染。以得世法清净平等智力故。一切烦恼</a><a name="0623c15" id="0623c15">不能染不能胜。以得集因缘平等智力故。举</a><a name="0623c16" id="0623c16">要言之。是菩萨见一切染法门皆是清净门。</a><a name="0623c17" id="0623c17">是名菩萨摩诃萨忍辱力</a><a name="0623c18" id="0623c18"><p>善男子。何者是菩萨摩诃萨智力。谓菩萨摩</a><a name="0623c19" id="0623c19">诃萨。知阴界入空不生不灭。以何等智能集</a><a name="0623c20" id="0623c20">大菩提。于彼智中。一切诸魔外道邪见现作</a><a name="0623c21" id="0623c21">佛形所不能动。亦不扰乱不能令疑。是名菩</a><a name="0623c22" id="0623c22">萨摩诃萨智力</a><a name="0623c23" id="0623c23"><p>善男子。何者是菩萨摩诃萨离力。若菩萨身</a><a name="0623c24" id="0623c24">住一处。一切众生到菩萨所。恶口毁骂诽谤</a><a name="0623c25" id="0623c25">菩萨。亦复毁骂佛法僧宝。或捉菩萨若割若</a><a name="0623c26" id="0623c26">截。菩萨尔时于彼众生不生恼害及以嗔心。</a><a name="0623c27" id="0623c27">亦复不起烦恼使心及习气烦恼心。若有众</a><a name="0623c28" id="0623c28">生来化菩萨令起诸恶。菩萨尔时化令从己。</a><a name="0623c29" id="0623c29">于三宝中得坚固心。是名菩萨摩诃萨离力。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170623b.htm'><img src='up.gif' border=0></a>
<a href='T170624a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>