<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0627 文殊支利普超三昧经 0415b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 627 文殊支利普超三昧经</font> <font face='Arial'>(卷2)</font> 无吾我品第五 <font face='Arial'>T15, p0415b</h2></font><hr>
<span class='old'>
</a><a name="0415a28" id="0415a28">其惶懅。孤无有救惟为作救。令饥渴者而得</a><a name="0415a29" id="0415a29">饱满。今已虚乏而欲躄地惟蒙扶接。今</span><a name="0415b01" id="0415b01">无所归愿受其归。今已沉没愿加拯拔。我身</a><a name="0415b02" id="0415b02">得无堕大地狱至于无择。唯然大圣。如应说</a><a name="0415b03" id="0415b03">法决我狐疑。解散愁结令无犹豫。使其重罪</a><a name="0415b04" id="0415b04">而得微轻。于时世尊而心念曰。王阿阇世所</a><a name="0415b05" id="0415b05">说聪达而甚微妙。所入之法甚为优奥。其余</a><a name="0415b06" id="0415b06">人者莫能堪任。为决狐疑令无余结。其惟</a><a name="0415b07" id="0415b07">濡首能雪滞碍。时舍利弗承佛圣旨。谓王阿</a><a name="0415b08" id="0415b08">阇世。欲辨疑惑当馔肴膳。请濡首童真。则</a><a name="0415b09" id="0415b09">当决王虚伪尘劳狐疑之结。镇安国土及与中</a><a name="0415b10" id="0415b10">宫受王床榻众诸供膳。中宫婇女及诸侍</a><a name="0415b11" id="0415b11">从获无量福。罗阅只城摩竭大国。无数众生</a><a name="0415b12" id="0415b12">皆亨利议。阿阇世王。即前启白濡首童真。</a><a name="0415b13" id="0415b13">惟加愍哀与其营从受小餐食。濡首答曰。大</a><a name="0415b14" id="0415b14">王且止已具足供。于正法律未有是记。受于</a><a name="0415b15" id="0415b15">衣服若食膳具悕望加哀。王则又曰。当何陈</a><a name="0415b16" id="0415b16">露呈现丹赤。濡首答曰。假使大王。闻深妙</a><a name="0415b17" id="0415b17">业殊特真议。不恐不怖。不以畏懅。不以震慑。</a><a name="0415b18" id="0415b18">不难不惧。乃为加哀。正使大王。不想念法。亦</a><a name="0415b19" id="0415b19">非无想。无想不想。如是行者乃为加哀。纵使</a><a name="0415b20" id="0415b20">大王不想去心。亦无不想。不念来心。亦无不</a><a name="0415b21" id="0415b21">想。于现在心亦无所受。乃为加哀。设使大王。</a><a name="0415b22" id="0415b22">不堕邪见。亦不灭除。亦无所见。亦无不见。乃</a><a name="0415b23" id="0415b23">为加哀。王阿阇世。又白濡首曰。今之所说悉</a><a name="0415b24" id="0415b24">法所载。惟见愍伤当受其请。濡首答曰。王</a><a name="0415b25" id="0415b25">当知之。法律所载不以恩施。供养分卫衣食</a><a name="0415b26" id="0415b26">之膳。若使大王。不计有我。不计有人。不计有</a><a name="0415b27" id="0415b27">寿。不计有命。乃为加哀。为受供施。设使大王。</a><a name="0415b28" id="0415b28">不自爱身。不爱他人。悉无所取乃为加哀。假</a><a name="0415b29" id="0415b29">使大王。不摄敛心。不计因缘。不在阴种诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150415a.htm'><img src='up.gif' border=0></a>
<a href='T150415c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>