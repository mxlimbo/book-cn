<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0185c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷32)</font> 观天品第六之一四天王初 <font face='Arial'>T17, p0185c</h2></font><hr>
<span class='old'>
</a><a name="0185b28" id="0185b28">入林中。五乐音声。受天之乐。如是天子。受种</a><a name="0185b29" id="0185b29">种乐。复于摩尼支罗林中。无量欢喜。目视众</span><a name="0185c01" id="0185c01">色。心生喜乐。其地园林。皆以七宝。而为庄</a><a name="0185c02" id="0185c02">严。金色宝衣。庄严林树。如是种种。宝树庄</a><a name="0185c03" id="0185c03">严。其地柔软。无量饮食。从河而流。目视如</a><a name="0185c04" id="0185c04">是。一切众色。眼甚爱悦。如是初生天子。与</a><a name="0185c05" id="0185c05">诸天众。娱乐受乐。天子复诣毗琉璃地。共天</a><a name="0185c06" id="0185c06">女众。次第见于摩尼宝衣。从树而生。其色明</a><a name="0185c07" id="0185c07">净。甚可爱乐。微风吹动。随风上下。无量色</a><a name="0185c08" id="0185c08">蜂。以为庄严。光色如灯。诸天见之。发希有</a><a name="0185c09" id="0185c09">心。生大欢喜。共天女众。往诣此树。作天伎乐。</a><a name="0185c10" id="0185c10">游戏受乐。是时诸天。于此林中。心生希有。即</a><a name="0185c11" id="0185c11">于花中。出天摩偷。具足一切上妙之味。一切</a><a name="0185c12" id="0185c12">天众。昔所未见。色香味触。见之皆生百倍悦</a><a name="0185c13" id="0185c13">乐。饮天摩偷上味之酒。天子饮之。共诸天女。</a><a name="0185c14" id="0185c14">游戏受乐。歌众妙音。赞天王释。以天帝释</a><a name="0185c15" id="0185c15">因缘力故。令我于此摩尼支罗园林天中受</a><a name="0185c16" id="0185c16">五欲乐。味若摩偷。色香美味。从树花出。最为</a><a name="0185c17" id="0185c17">希有。我今饮之。百倍受乐。尔时天子共诸天</a><a name="0185c18" id="0185c18">女。以毗琉璃器。盛满摩偷天之上味。迭共</a><a name="0185c19" id="0185c19">相劝。饮此天味。此诸天众。于人中时。布施持</a><a name="0185c20" id="0185c20">戒今得如是胜妙色香上味果报。随其本业</a><a name="0185c21" id="0185c21">上中下报。心生愧耻。树上有鸟。名饮摩偷。见</a><a name="0185c22" id="0185c22">诸天子。心生愧耻。即为天子。式漏曰</a><a name="0185c23" id="0185c23"><p class='lg'>　　众生痴所使　　　饮于摩偷酒</a><br><a name="0185c24" id="0185c24">　　现观痴所系　　　贪着于美味</a><br><a name="0185c25" id="0185c25">　　摩偷痴罥网　　　饮之至命终</a><br><a name="0185c26" id="0185c26">　　退堕于地狱　　　诸龙亦如是</a><br><a name="0185c27" id="0185c27">　　若见触嗅尝　　　令人心痴醉</a><br><a name="0185c28" id="0185c28">　　是故众罥网　　　智者所舍离</a><br><a name="0185c29" id="0185c29">　　见之生贪着　　　触之则嗅尝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170185b.htm'><img src='up.gif' border=0></a>
<a href='T170186a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>