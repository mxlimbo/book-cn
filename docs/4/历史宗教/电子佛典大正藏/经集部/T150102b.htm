<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0588 佛说须真天子经 0102b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 588 佛说须真天子经</font> <font face='Arial'>(卷2)</font> 答法议品第二 <font face='Arial'>T15, p0102b</h2></font><hr>
<span class='old'>
</a><a name="0102a28" id="0102a28">天子复问。云何菩萨而得为师。答言于无念</a><a name="0102a29" id="0102a29">法无所舍故。天子复问。云何菩萨得晓知众</span><a name="0102b01" id="0102b01">事。答言知一切法无依无怙无来往故。是</a><a name="0102b02" id="0102b02">故天子。菩萨得晓了众事。尔时文殊师利</a><a name="0102b03" id="0102b03">说是事时。八万菩萨得无所从生法忍。于是</a><a name="0102b04" id="0102b04">世尊赞文殊师利童子言。善哉善哉。如所解</a><a name="0102b05" id="0102b05">说。分别法义。何快如此</a><a name="0102b06" id="0102b06"><p><b>　　<A NAME="n60"></A>须真天子经法纯淑品第三</b></a><a name="0102b07" id="0102b07"><p>于是须真天子复问文殊师利言。仁者我所</a><a name="0102b08" id="0102b08">问法为纯淑不。答言世之所有欲而无厌。</a><a name="0102b09" id="0102b09">心悉舍离。审于法奥。则为法之纯淑。如吾</a><a name="0102b10" id="0102b10">所报卿属所问。岂复纯淑法耶。法乎天子无</a><a name="0102b11" id="0102b11">纯无淑。所以者何。无像貌故。法乎天子不</a><a name="0102b12" id="0102b12">可得见。所以者何。目之所视不极于微用有</a><a name="0102b13" id="0102b13">着故。法乎天子亦无作者。所以者何。用无</a><a name="0102b14" id="0102b14">起故。法乎天子无有道径。所以者何。无吾</a><a name="0102b15" id="0102b15">无我故。法乎天子悉皆平等。所以者何。如</a><a name="0102b16" id="0102b16">虚空故。法乎天子不可得等。所以者何。用无</a><a name="0102b17" id="0102b17">侣故。法乎天子常住无来无去无语无言。无</a><a name="0102b18" id="0102b18">毁无誉离于毁誉。无绮无饰无丑无陋故。法</a><a name="0102b19" id="0102b19">乎天子无穿无漏无补无纳。所以者何。过于</a><a name="0102b20" id="0102b20">魔行故。法乎天子无长无养。所以者何。离</a><a name="0102b21" id="0102b21">于起灭故。法乎天子无处无住。所以者何。</a><a name="0102b22" id="0102b22">乐于法界故。法乎天子无所畏。所以者何。</a><a name="0102b23" id="0102b23">用不惑故。法乎天子无所爱。所以者何。离</a><a name="0102b24" id="0102b24">于贡高故。法乎天子不贡高。所以者何。习</a><a name="0102b25" id="0102b25">寂然故。法乎天子习寂然。所以者何。离诸</a><a name="0102b26" id="0102b26">念故。法乎天子无所念。所以者何。降诸异</a><a name="0102b27" id="0102b27">道故。法乎天子无有巢窟。所以者何。离淫</a><a name="0102b28" id="0102b28">怒痴故。法乎天子空。所以者何。从本以来</a><a name="0102b29" id="0102b29">净故。法乎天子无想。所以者何。无声名故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150102a.htm'><img src='up.gif' border=0></a>
<a href='T150102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>