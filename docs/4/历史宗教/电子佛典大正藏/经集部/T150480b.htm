<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0634 佛说大乘智印经 0480b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 634 佛说大乘智印经</font> <font face='Arial'>(卷3)</font> <font face='Arial'>T15, p0480b</h2></font><hr>
<span class='old'>
</a><a name="0480a28" id="0480a28">复告弥勒菩萨言。今此会中三百八千酤胝</a><a name="0480a29" id="0480a29">菩萨。安住是法信解受持心生愿乐。精进修</span><a name="0480b01" id="0480b01">学誓不退舍。复有菩萨心未坚固。而于是法</a><a name="0480b02" id="0480b02">不能受持亦不爱乐。于后末世五浊劫中。不</a><a name="0480b03" id="0480b03">能护持如来无量阿僧祇劫庾多酤胝劫数。</a><a name="0480b04" id="0480b04">所修阿耨多罗三藐三菩提法。于是法中转</a><a name="0480b05" id="0480b05">生诤讼及诸烦恼。不能任持爱乐修学。弥勒</a><a name="0480b06" id="0480b06">菩萨复白佛言。世尊。云何菩萨而不爱乐最</a><a name="0480b07" id="0480b07">上胜法。若有菩萨意欲修习如是法行。发几</a><a name="0480b08" id="0480b08">种心而能成就。尔时世尊告弥勒菩萨言。谛</a><a name="0480b09" id="0480b09">听谛听。善男子。由诸菩萨俱生我法。愚痴闇</a><a name="0480b10" id="0480b10">钝以为障碍。虽有智慧而不明了。故于菩提</a><a name="0480b11" id="0480b11">无决定心。数数退舍多不爱乐。若有菩萨欲</a><a name="0480b12" id="0480b12">于如是胜三摩地智印上乘坚固趣求意乐证</a><a name="0480b13" id="0480b13">入。应于菩提发七种心。云何七种。一者如佛</a><a name="0480b14" id="0480b14">世尊往昔因地。访善知识不惜身命。为求</a><a name="0480b15" id="0480b15">佛道发菩提心。二者于诸微妙一切胜法。爱</a><a name="0480b16" id="0480b16">乐修学专心守护。为如是等发菩提心。三者</a><a name="0480b17" id="0480b17">现诸有情有种种苦。昼夜忧恼无解脱时。起</a><a name="0480b18" id="0480b18">大悲心普欲救拔。为如是等发菩提心。四者</a><a name="0480b19" id="0480b19">普欲利益一切众生无怨亲想。皆得快乐自</a><a name="0480b20" id="0480b20">在解脱。为如是等发菩提心。五者普于一切</a><a name="0480b21" id="0480b21">诸众生等。欢喜布施方便摄受。令离怖畏于</a><a name="0480b22" id="0480b22">如来法不生怯弱。为如是等发菩提心。六</a><a name="0480b23" id="0480b23">者见诸菩萨发菩提心。而生欣乐亲近修学。</a><a name="0480b24" id="0480b24">同诸菩萨发菩提心。七者为闻如来身相殊</a><a name="0480b25" id="0480b25">胜功德圆满第一清净。为求出世无垢圣果</a><a name="0480b26" id="0480b26">发菩提心。善男子。如是菩萨。发此七种最胜</a><a name="0480b27" id="0480b27">妙心。能于无上正等正觉渐次成就。不舍众</a><a name="0480b28" id="0480b28">生守护正法。是名七种发菩提心。善男子。若</a><a name="0480b29" id="0480b29">诸菩萨。善能修习四无量心。学佛如来甚深<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150480a.htm'><img src='up.gif' border=0></a>
<a href='T150480c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>