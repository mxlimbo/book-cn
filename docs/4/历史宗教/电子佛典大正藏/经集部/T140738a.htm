<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0738a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷13)</font> <font face='Arial'>T14, p0738a</h2></font><hr>
<span class='old'>
</a><a name="0737c28" id="0737c28">十种法者。常着粪扫衣</a><a name="0737c29" id="0737c29"><p>尔时除盖障菩萨前白佛言世尊。诸菩萨者</span><a name="0738a01" id="0738a01">具广大心何故行斯粗劣行耶。佛言。善男子。</a><a name="0738a02" id="0738a02">菩萨为护世间随顺转故。乃行斯行。善男子。</a><a name="0738a03" id="0738a03">菩萨有具大势力者。有不具者。为彼不具大</a><a name="0738a04" id="0738a04">势力者。令起对治未生烦恼。故行斯行。又善</a><a name="0738a05" id="0738a05">男子。于汝意云何。汝谓如来行解为广大邪。</a><a name="0738a06" id="0738a06">为浅劣邪。除盖障菩萨白佛言。世尊。我无此</a><a name="0738a07" id="0738a07">辩不堪酬对。所以者何。无能测度如来行解</a><a name="0738a08" id="0738a08">之者。以如来无法可证。无法可见。是故如来</a><a name="0738a09" id="0738a09">无有少法可为行解。佛言。善男子。于汝意云</a><a name="0738a10" id="0738a10">何。汝谓如来以何缘故。于四大洲中诸人非</a><a name="0738a11" id="0738a11">人。及余劣信解者。天龙夜叉乾闼婆等众中。</a><a name="0738a12" id="0738a12">现斯粗劣之行。及于彼前称赞头陀功德。除</a><a name="0738a13" id="0738a13">盖障菩萨白佛言。世尊。如来为欲化度诸有</a><a name="0738a14" id="0738a14">情故。及为初住大乘菩萨。令起对治未生诸</a><a name="0738a15" id="0738a15">烦恼故。乃行斯行。佛言。善男子。如是如是。</a><a name="0738a16" id="0738a16">诸有大力菩萨。为欲成就化度有情故着粪</a><a name="0738a17" id="0738a17">扫衣。斯亦非为下劣粗行。以是缘故。菩萨常</a><a name="0738a18" id="0738a18">着粪扫之衣。又善男子。菩萨若修十种法者。</a><a name="0738a19" id="0738a19">但受三衣。何等为十。一者喜足。二者少欲。三</a><a name="0738a20" id="0738a20">者远离希求。四者离所积聚。五者离积聚故</a><a name="0738a21" id="0738a21">无所坏失。六者无坏失故离诸苦恼。七者离</a><a name="0738a22" id="0738a22">不悦意。八者远离愁叹。九者无所受。十者勤</a><a name="0738a23" id="0738a23">修习故而得漏尽。善男子。云何是菩萨喜足。</a><a name="0738a24" id="0738a24">乃至勤修习故而得漏尽。谓若菩萨。随所得</a><a name="0738a25" id="0738a25">衣便生喜足。由喜足故而能少欲。以少欲故。</a><a name="0738a26" id="0738a26">无所希求离诸积聚。无积聚故而无坏失。无</a><a name="0738a27" id="0738a27">坏失故。即离坏失所生苦恼。离苦恼故无不</a><a name="0738a28" id="0738a28">悦意。离不悦意故乃无愁叹。无愁叹故而无</a><a name="0738a29" id="0738a29">所受。无所受故勤行修习。乃得漏尽。善男子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140737c.htm'><img src='up.gif' border=0></a>
<a href='T140738b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>