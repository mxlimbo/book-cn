<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0133c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷10)</font> 乐普贤品第二十六 <font face='Arial'>T09, p0133c</h2></font><hr>
<span class='old'>
</a><a name="0133b28" id="0133b28">玉女以法相乐。是族姓子。书此经者功德</a><a name="0133b29" id="0133b29">如斯。何况诵说思惟其义。是故勤修书写宣</span><a name="0133c01" id="0133c01">传。正法华经。思惟奉行皆令具足。专精</a><a name="0133c02" id="0133c02">一心志未曾乱。千佛授臂。临寿终时。面见千</a><a name="0133c03" id="0133c03">佛不堕恶趣。于是寿终生兜术天。在弥勒佛</a><a name="0133c04" id="0133c04">所成菩萨身。三十二相庄严其体。亿千玉女</a><a name="0133c05" id="0133c05">眷属围绕。是故智者。常当勤修书是经典</a><a name="0133c06" id="0133c06">敷演思惟。唯然世尊。若有书此经卷思惟</a><a name="0133c07" id="0133c07">诵说。功祚无量不可称限。巍巍如是。是故</a><a name="0133c08" id="0133c08">智者书持是经。当得还致若干功德。吾以</a><a name="0133c09" id="0133c09">是故。建立是经。用五弘意勤念道法。流布</a><a name="0133c10" id="0133c10">天下阎浮利内</a><a name="0133c11" id="0133c11"><p>于是能仁如来至真告普贤曰。善哉善哉。汝</a><a name="0133c12" id="0133c12">乃发心多所哀念。精进勤护将来菩萨。劝</a><a name="0133c13" id="0133c13">道于斯无思谊法。其心怀抱无极大哀。发</a><a name="0133c14" id="0133c14">心之顷摄无量行。各执经卷建立拥护。若有</a><a name="0133c15" id="0133c15">受持普贤菩萨宣其名者。则当知之见能仁</a><a name="0133c16" id="0133c16">佛。前已曾闻如是像法。供养奉事见能仁</a><a name="0133c17" id="0133c17">佛。班宣经道讲赞善哉。如来摩头。则当谓</a><a name="0133c18" id="0133c18">之是普贤也。佛之威神之所建立。佛以衣服</a><a name="0133c19" id="0133c19">而覆护之。受如来教。不乐俗业不喜调戏。</a><a name="0133c20" id="0133c20">合偶嘲呓不好歌舞。不游在外。不入屠杀养</a><a name="0133c21" id="0133c21">猪鸡鹜。不与女人无益从事。若闻是经。书</a><a name="0133c22" id="0133c22">写听受持讽诵说。乐如是像。自然之法思惟</a><a name="0133c23" id="0133c23">奉行。缘内精专自兴福力。一切众生若有</a><a name="0133c24" id="0133c24">睹见。靡不爱敬。若有比丘受持此经。不为</a><a name="0133c25" id="0133c25">淫怒愚痴所缚。不为贪嫉自大所系。不怀憍</a><a name="0133c26" id="0133c26">慢刚强自用强梁邪见。己利止足。若有法师</a><a name="0133c27" id="0133c27">普修至贤。最后末俗世余五十岁五浊之俗。</a><a name="0133c28" id="0133c28">若有比丘受持是经。当作是知思惟解念。</a><a name="0133c29" id="0133c29">是等族姓子。必至道场降伏魔宫。而转<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090133b.htm'><img src='up.gif' border=0></a>
<a href='T090134a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>