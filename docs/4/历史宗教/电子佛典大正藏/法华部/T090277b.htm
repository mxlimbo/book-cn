<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0268 佛说广博严净不退转轮经 0277b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 268 佛说广博严净不退转轮经</font> <font face='Arial'>(卷5)</font> <font face='Arial'>T09, p0277b</h2></font><hr>
<span class='old'>
</a><a name="0277a28" id="0277a28">佛告阿难。若善男子善女人。闻此降伏遣魔</a><a name="0277a29" id="0277a29">法一经耳。能信能解不疑惑者。功德甚多不</span><a name="0277b01" id="0277b01">可限量。阿难白佛言。其所得福可以方喻知</a><a name="0277b02" id="0277b02">不。佛告阿难。若善男子善女人。于日初分供</a><a name="0277b03" id="0277b03">养百千诸佛。于日中分供养百千诸佛。于日</a><a name="0277b04" id="0277b04">后分供养百千诸佛。尊重赞叹以上妙房舍。</a><a name="0277b05" id="0277b05">一切所须皆悉充足。经百千劫。是善男子</a><a name="0277b06" id="0277b06">善女人。所得功德宁为多不。阿难白佛言。</a><a name="0277b07" id="0277b07">世尊。甚多甚多。不可限量难以喻知。佛告阿</a><a name="0277b08" id="0277b08">难。若善男子善女人。闻此降伏遣魔法一</a><a name="0277b09" id="0277b09">经耳。能信能解不疑惑者其福胜彼</a><a name="0277b10" id="0277b10"><p>尔时虚空中有三善男子求菩萨乘。自然而</a><a name="0277b11" id="0277b11">现渐渐而来。各各执持千大莲花。其花高广</a><a name="0277b12" id="0277b12">踰须弥山。有百千万亿叶。出百千万亿光</a><a name="0277b13" id="0277b13">色。尔时尊者阿难及诸时会。皆共遥见三善</a><a name="0277b14" id="0277b14">男子求菩萨乘者。渐渐而来。见已生希有心。</a><a name="0277b15" id="0277b15">尔时阿难白佛言。世尊。此善男子为从何来。</a><a name="0277b16" id="0277b16">佛告阿难。东方过恒河沙佛土有世界。名花</a><a name="0277b17" id="0277b17">高须弥山。此善男子。于彼世界。闻说此法及</a><a name="0277b18" id="0277b18">上因缘。以是故来。阿难白佛。彼世界佛名号</a><a name="0277b19" id="0277b19">何等。佛告阿难。彼佛名华高须弥山王如来</a><a name="0277b20" id="0277b20">等正觉。今现在说法。尔时三善男子求菩萨</a><a name="0277b21" id="0277b21">乘者。前诣释迦牟尼佛。头面礼足右绕三匝。</a><a name="0277b22" id="0277b22">右膝着地一心合掌。以所执华而散佛上。作</a><a name="0277b23" id="0277b23">如是言。世尊。我等今于此法。能信能解不生</a><a name="0277b24" id="0277b24">疑惑。所以者何。我等于此法中。无有疑惑犹</a><a name="0277b25" id="0277b25">如如来。尔时第一善男子求菩萨乘者白佛</a><a name="0277b26" id="0277b26">言。世尊若作是说。我是如来。此言便是正说。</a><a name="0277b27" id="0277b27">所以者何。我于此法不生疑惑故。尔时第二</a><a name="0277b28" id="0277b28">善男子求菩萨乘者白佛言。世尊。若作是说。</a><a name="0277b29" id="0277b29">我是世尊。此言便是正说。所以者何。我于此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090277a.htm'><img src='up.gif' border=0></a>
<a href='T090277c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>