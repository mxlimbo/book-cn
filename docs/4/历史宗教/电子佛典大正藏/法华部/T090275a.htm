<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0268 佛说广博严净不退转轮经 0275a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 268 佛说广博严净不退转轮经</font> <font face='Arial'>(卷4)</font> <font face='Arial'>T09, p0275a</h2></font><hr>
<span class='old'>
</a><a name="0274c28" id="0274c28">难白佛言。甚奇世尊。成就如此希有之法。复</a><a name="0274c29" id="0274c29">以此法利益众生。佛告阿难。如是如是。如汝</span><a name="0275a01" id="0275a01">所说。我为利益诸众生故。遍诸佛土供养诸</a><a name="0275a02" id="0275a02">佛不惜身命。舍一切物无有悭吝。勤修精进</a><a name="0275a03" id="0275a03">积集难得。无所依倚菩提之道。于一切法而</a><a name="0275a04" id="0275a04">无所取。以摄众生	</a><a name="0275a05" id="0275a05"><p class='juan'>
广博严净经卷第四</p>
</a><a name="0275a06" id="0275a06"></a><a name="0275a07" id="0275a07"></a><a name="0275a08" id="0275a08"><p class='juan'>
佛说广博严净不退转轮经卷</a><a name="0275a09" id="0275a09">第五</p>
</a><a name="0275a10" id="0275a10"></a><a name="0275a11" id="0275a11"><p><span class='byline'>　　　　宋凉州沙门智严译</span><br></a><a name="0275a12" id="0275a12"><p>尔时阿难白佛言。世尊。甚为希有。魔王波</a><a name="0275a13" id="0275a13">旬。闻说此经不作留难。佛告阿难。以不闻</a><a name="0275a14" id="0275a14">故不作留难。所以者何。文殊师利法王子。以</a><a name="0275a15" id="0275a15">神力隐蔽令不得闻故无留难。尔时文殊师</a><a name="0275a16" id="0275a16">利法王子还摄神力。恶魔波旬。即于梦中闻</a><a name="0275a17" id="0275a17">说新异不退转法轮。亦闻称释迦牟尼佛名。</a><a name="0275a18" id="0275a18">即便惊悟。愁忧恐怖身毛皆竖。即从床上自</a><a name="0275a19" id="0275a19">投于地。作如是言。先所降伏今不伏我。先所</a><a name="0275a20" id="0275a20">领土今不属我。愁忧苦恼发声啼哭。以愁忧</a><a name="0275a21" id="0275a21">苦恼发声啼哭故。身形老瘦犹如百岁老人。</a><a name="0275a22" id="0275a22">尔时恶魔波旬。将四种兵及三千大千世界</a><a name="0275a23" id="0275a23">所有魔天。来诣佛所。犹如菩萨坐道树时。魔</a><a name="0275a24" id="0275a24">严兵众来诣佛所亦复如是。尔时恶魔波旬。</a><a name="0275a25" id="0275a25">身形老劣如百岁人。头低脊膢行步迟重。</a><a name="0275a26" id="0275a26">喘息短气举身战掉。扶杖而行来诣佛所。当</a><a name="0275a27" id="0275a27">魔波旬来诣佛时。于虚空中所将眷属四种</a><a name="0275a28" id="0275a28">兵众。闻说不退转法轮。亦闻释迦牟尼佛</a><a name="0275a29" id="0275a29">名。时四种兵及诸眷属。自然而住不能得前。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090274c.htm'><img src='up.gif' border=0></a>
<a href='T090275b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>