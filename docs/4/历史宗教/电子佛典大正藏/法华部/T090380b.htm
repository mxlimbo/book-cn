<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0275 大乘方广总持经 0380b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 275 大乘方广总持经</font> <font face='Arial'>(卷1)</font> <font face='Arial'>T09, p0380b</h2></font><hr>
<span class='old'>
</a><a name="0380a28" id="0380a28">说法。是时城中八十亿人获净信心。一亿人</a><a name="0380a29" id="0380a29">众住菩提道。七十九亿人住声闻乘而得调</span><a name="0380b01" id="0380b01">伏。尔时净命法师复与十千比丘众。相随俱</a><a name="0380b02" id="0380b02">往修菩提行。尔时跋陀城中复有比丘名曰</a><a name="0380b03" id="0380b03">达摩。于大乘经方广正典。受持千部获得四</a><a name="0380b04" id="0380b04">禅。唯以方广空法化彼城中一切众生。不能</a><a name="0380b05" id="0380b05">以善方便随欲而说。作如是言。一切诸法悉</a><a name="0380b06" id="0380b06">皆空寂我所说者真是佛说。彼净命比丘所</a><a name="0380b07" id="0380b07">说杂秽不净。此比丘实非净命而称净命。何</a><a name="0380b08" id="0380b08">以故。而此比丘所受诸华。不持供养而自受</a><a name="0380b09" id="0380b09">用。涂香末香亦复如是。净命比丘愚痴无智。</a><a name="0380b10" id="0380b10">不能知我久修梵行。彼既年少出家未久。我</a><a name="0380b11" id="0380b11">慢无信多诸放逸。是诸人等无所知晓。谓是</a><a name="0380b12" id="0380b12">净命持戒比丘。尔时达摩以其恶心谤持法</a><a name="0380b13" id="0380b13">者。身坏命终堕于地狱。经七十劫具受众苦。</a><a name="0380b14" id="0380b14">满七十劫已堕畜生中。过六十劫后值遇香</a><a name="0380b15" id="0380b15">宝光佛。于彼法中发菩提心。于九万世犹生</a><a name="0380b16" id="0380b16">畜生中。过九万世已得生人中。于六万世贫</a><a name="0380b17" id="0380b17">穷下贱恒无舌根。其净命比丘于诸法中得</a><a name="0380b18" id="0380b18">净信心为人说法。彼于后时得值六十三那</a><a name="0380b19" id="0380b19">由他佛。恒为法师具足五通。劝请彼佛转妙</a><a name="0380b20" id="0380b20">法轮。阿逸多。汝今当知。过去净命比丘者岂</a><a name="0380b21" id="0380b21">异人乎莫作异观。今阿弥陀佛是。阿逸多。汝</a><a name="0380b22" id="0380b22">今当知。过去达摩比丘者岂异人乎莫作异</a><a name="0380b23" id="0380b23">观。今我身是。由我过去愚痴无智毁谤他故</a><a name="0380b24" id="0380b24">受苦如是。我以此业因缘故。处五浊世成等</a><a name="0380b25" id="0380b25">正觉。是故阿逸多。若有菩萨于诸法中作二</a><a name="0380b26" id="0380b26">说者。以是因缘后五浊世成于佛道。其佛国</a><a name="0380b27" id="0380b27">中有诸魔等。于说法时恒作障难。尔时大众</a><a name="0380b28" id="0380b28">闻佛说已。皆悉悲泣涕泪交流俱发是言。愿</a><a name="0380b29" id="0380b29">于佛法莫作二说如达摩比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090380a.htm'><img src='up.gif' border=0></a>
<a href='T090380c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>