<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0149b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷2)</font> 信解品第四 <font face='Arial'>T09, p0149b</h2></font><hr>
<span class='old'>
</a><a name="0149a28" id="0149a28">往昔说法既久。我时在座身体疲懈。但念空</a><a name="0149a29" id="0149a29">无相无作。于菩萨法游戏神通净佛国土成</span><a name="0149b01" id="0149b01">就众生。心不喜乐。所以者何。世尊。令我等</a><a name="0149b02" id="0149b02">出于三界得涅槃证。又今我等年已朽迈。于</a><a name="0149b03" id="0149b03">佛教化菩萨阿耨多罗三藐三菩提。不生一</a><a name="0149b04" id="0149b04">念好乐之心。我等今于佛前闻授声闻阿耨</a><a name="0149b05" id="0149b05">多罗三藐三菩提记。心甚欢喜得未曾有。不</a><a name="0149b06" id="0149b06">谓于今忽然得闻希有之法。深自庆幸获大</a><a name="0149b07" id="0149b07">善利。无量珍宝不求自得。世尊。我等今者乐</a><a name="0149b08" id="0149b08">说譬喻以明斯义。譬若有人年既幼稚。舍父</a><a name="0149b09" id="0149b09">逃逝久住他国。或十二十至五十岁。年既长</a><a name="0149b10" id="0149b10">大加复穷困。驰骋四方以求衣食。渐渐游行</a><a name="0149b11" id="0149b11">遇向本国。其父先来求子不得。中止一城。其</a><a name="0149b12" id="0149b12">家大富财宝无量。金银琉璃珊瑚琥珀颇梨</a><a name="0149b13" id="0149b13">珠等。其诸仓库悉皆盈溢。多有僮仆臣佐吏</a><a name="0149b14" id="0149b14">民。象马车乘牛羊无数。出入息利乃遍他国。</a><a name="0149b15" id="0149b15">商估贾客亦甚众多。时贫穷子游诸聚落。</a><a name="0149b16" id="0149b16">经历国邑。遂到其父所止之城。父每念子。</a><a name="0149b17" id="0149b17">与子离别五十余年。而未曾向人说如此事。</a><a name="0149b18" id="0149b18">但自思惟心怀悔恨。自念老朽多有财物。金</a><a name="0149b19" id="0149b19">银珍宝仓库盈溢。无有子息。一旦终没。财</a><a name="0149b20" id="0149b20">物散失无所委付。是以殷勤每忆其子。复作</a><a name="0149b21" id="0149b21">是念。我若得子委付财物。坦然快乐无复忧</a><a name="0149b22" id="0149b22">虑。世尊。尔时穷子。佣赁展转遇到父舍。住立</a><a name="0149b23" id="0149b23">门侧遥见其父。踞师子床宝机承足。诸婆</a><a name="0149b24" id="0149b24">罗门刹利居士。皆恭敬围绕。以真珠缨络价</a><a name="0149b25" id="0149b25">直千万。庄严其身。吏民僮仆。手执白拂侍</a><a name="0149b26" id="0149b26">立左右。覆以宝帐垂诸华幡。香水洒地散众</a><a name="0149b27" id="0149b27">名华。罗列宝物出内取与。有如是等种种严</a><a name="0149b28" id="0149b28">饰威德特尊。穷子见父有大力势。即怀恐怖</a><a name="0149b29" id="0149b29">悔来至此。窃作是念。此或是王。或是王等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090149a.htm'><img src='up.gif' border=0></a>
<a href='T090149c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>