<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0026b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷3)</font> 化城喻品第七 <font face='Arial'>T09, p0026b</h2></font><hr>
<span class='old'>
</a><br><a name="0026a28" id="0026a28">　　诸天神龙王　　　阿修罗众等</a><br><a name="0026a29" id="0026a29">　　常雨于天华　　　以供养彼佛</span><br><a name="0026b01" id="0026b01">　　诸天击天鼓　　　并作众伎乐</a><br><a name="0026b02" id="0026b02">　　香风吹萎华　　　更雨新好者</a><br><a name="0026b03" id="0026b03">　　过十小劫已　　　乃得成佛道</a><br><a name="0026b04" id="0026b04">　　诸天及世人　　　心皆怀踊跃</a><br><a name="0026b05" id="0026b05">　　彼佛十六子　　　皆与其眷属</a><br><a name="0026b06" id="0026b06">　　千万亿围绕　　　俱行至佛所</a><br><a name="0026b07" id="0026b07">　　头面礼佛足　　　而请转法轮</a><br><a name="0026b08" id="0026b08">　　圣师子法雨　　　充我及一切</a><br><a name="0026b09" id="0026b09">　　世尊甚难值　　　久远时一现</a><br><a name="0026b10" id="0026b10">　　为觉悟群生　　　震动于一切</a><br><a name="0026b11" id="0026b11">　　东方诸世界　　　五百万亿国</a><br><a name="0026b12" id="0026b12">　　梵宫殿光曜　　　昔所未曾有</a><br><a name="0026b13" id="0026b13">　　诸梵见此相　　　寻来至佛所</a><br><a name="0026b14" id="0026b14">　　散花以供养　　　并奉上宫殿</a><br><a name="0026b15" id="0026b15">　　请佛转法轮　　　以偈而赞叹</a><br><a name="0026b16" id="0026b16">　　佛知时未至　　　受请默然坐</a><br><a name="0026b17" id="0026b17">　　三方及四维　　　上下亦复尔</a><br><a name="0026b18" id="0026b18">　　散花奉宫殿　　　请佛转法轮</a><br><a name="0026b19" id="0026b19">　　世尊甚难值　　　愿以大慈悲</a><br><a name="0026b20" id="0026b20">　　广开甘露门　　　转无上法轮</a><br><a name="0026b21" id="0026b21">　　无量慧世尊　　　受彼众人请</a><br><a name="0026b22" id="0026b22">　　为宣种种法　　　四谛十二缘</a><br><a name="0026b23" id="0026b23">　　无明至老死　　　皆从生缘有</a><br><a name="0026b24" id="0026b24">　　如是众过患　　　汝等应当知</a><br><a name="0026b25" id="0026b25">　　宣畅是法时　　　六百万亿垓</a><br><a name="0026b26" id="0026b26">　　得尽诸苦际　　　皆成阿罗汉</a><br><a name="0026b27" id="0026b27">　　第二说法时　　　千万恒沙众</a><br><a name="0026b28" id="0026b28">　　于诸法不受　　　亦得阿罗汉</a><br><a name="0026b29" id="0026b29">　　从是后得道　　　其数无有量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090026a.htm'><img src='up.gif' border=0></a>
<a href='T090026c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>