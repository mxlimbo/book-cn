<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0031b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷4)</font> 法师品第十 <font face='Arial'>T09, p0031b</h2></font><hr>
<span class='old'>
</a><br><a name="0031a28" id="0031a28">　　供养是佛子　　　冀得须臾闻</a><br><a name="0031a29" id="0031a29">　　若能于后世　　　受持是经者</span><br><a name="0031b01" id="0031b01">　　我遣在人中　　　行于如来事</a><br><a name="0031b02" id="0031b02">　　若于一劫中　　　常怀不善心</a><br><a name="0031b03" id="0031b03">　　作色而骂佛　　　获无量重罪</a><br><a name="0031b04" id="0031b04">　　其有读诵持　　　是法华经者</a><br><a name="0031b05" id="0031b05">　　须臾加恶言　　　其罪复过彼</a><br><a name="0031b06" id="0031b06">　　有人求佛道　　　而于一劫中</a><br><a name="0031b07" id="0031b07">　　合掌在我前　　　以无数偈赞</a><br><a name="0031b08" id="0031b08">　　由是赞佛故　　　得无量功德</a><br><a name="0031b09" id="0031b09">　　叹美持经者　　　其福复过彼</a><br><a name="0031b10" id="0031b10">　　于八十亿劫　　　以最妙色声</a><br><a name="0031b11" id="0031b11">　　及与香味触　　　供养持经者</a><br><a name="0031b12" id="0031b12">　　如是供养已　　　若得须臾闻</a><br><a name="0031b13" id="0031b13">　　则应自欣庆　　　我今获大利</a><br><a name="0031b14" id="0031b14">　　药王今告汝　　　我所说诸经</a><br><a name="0031b15" id="0031b15">　　而于此经中　　　法华最第一　</p></a><a name="0031b16" id="0031b16"><p>尔时佛复告药王菩萨摩诃萨。我所说经典</a><a name="0031b17" id="0031b17">无量千万亿。已说今说当说。而于其中。此法</a><a name="0031b18" id="0031b18">华经最为难信难解。药王。此经是诸佛秘</a><a name="0031b19" id="0031b19">要之藏。不可分布妄授与人。诸佛世尊之</a><a name="0031b20" id="0031b20">所守护。从昔已来未曾显说。而此经者。如</a><a name="0031b21" id="0031b21">来现在犹多怨嫉。况灭度后。药王当知。</a><a name="0031b22" id="0031b22">如来灭后。其能书持读诵供养为他人说者。</a><a name="0031b23" id="0031b23">如来则为以衣覆之。又为他方现在诸佛</a><a name="0031b24" id="0031b24">之所护念。是人有大信力及志愿力诸善根</a><a name="0031b25" id="0031b25">力。当知是人与如来共宿。则为如来手摩</a><a name="0031b26" id="0031b26">其头。药王。在在处处。若说若读若诵若书。</a><a name="0031b27" id="0031b27">若经卷所住处。皆应起七宝塔极令高广</a><a name="0031b28" id="0031b28">严饰。不须复安舍利。所以者何。此中已</a><a name="0031b29" id="0031b29">有如来全身。此塔应以一切华香璎珞缯盖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090031a.htm'><img src='up.gif' border=0></a>
<a href='T090031c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>