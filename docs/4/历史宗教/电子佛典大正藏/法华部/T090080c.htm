<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0080c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷3)</font> 信乐品第四 <font face='Arial'>T09, p0080c</h2></font><hr>
<span class='old'>
</a><a name="0080b28" id="0080b28">众俱。子来至此而再致印曰。至此宅有所</a><a name="0080b29" id="0080b29">调饰。父付象马即令粗习。假有问者答亦</span><a name="0080c01" id="0080c01">如之。当调车马严治宝物恣意赐与。父求穷</a><a name="0080c02" id="0080c02">子所可赈给。具足如斯。时子于厩调习车马</a><a name="0080c03" id="0080c03">缮治珍宝。转复教化家内小大。父于窗牖遥</a><a name="0080c04" id="0080c04">见其子所为超绝。脱故所著沐浴其身。右手</a><a name="0080c05" id="0080c05">洗之。以宝璎珞香华被服。光曜其体皆令</a><a name="0080c06" id="0080c06">清净。而告之曰。尔从本来何所兴立。何所</a><a name="0080c07" id="0080c07">系属。舍吾他行。勤苦饥寒。吾以耄矣以</a><a name="0080c08" id="0080c08">情相告。便时纳娶。嬉游饮食以康祚胤。吾</a><a name="0080c09" id="0080c09">所造业不可訾计。众宝具足子知之乎。求</a><a name="0080c10" id="0080c10">汝积年而恋恶友。今乃来归宜除瑕垢。吾有</a><a name="0080c11" id="0080c11">妙宝夜光明珠琦珍瑰异。皆为汝施。僮仆侍</a><a name="0080c12" id="0080c12">使男女大小。恣意所欲。一以相付。吾爱念</a><a name="0080c13" id="0080c13">汝。犹如国王幸其太子。诸尊声闻共白佛言。</a><a name="0080c14" id="0080c14">彼时穷子。播荡流离二三十年。至长者家乃</a><a name="0080c15" id="0080c15">得申叙。追惟前后游观所更心悉念之。时大</a><a name="0080c16" id="0080c16">长者寝疾于床知寿欲终。自命其子而告之</a><a name="0080c17" id="0080c17">曰。吾今困劣宜承洪轨。居业宝藏若悉受之。</a><a name="0080c18" id="0080c18">周济穷乏从意所施。辄备奉教喜不自胜。所</a><a name="0080c19" id="0080c19">行至诚不失本誓。父知子志身行谨敕。先贫</a><a name="0080c20" id="0080c20">后富益加欣庆。宗敬亲属礼拜耆长。父于</a><a name="0080c21" id="0080c21">国王君主大臣众会前曰。各且明听。斯是</a><a name="0080c22" id="0080c22">吾子则吾所生。名字为某。舍我流迸二三十</a><a name="0080c23" id="0080c23">年。今乃相得。斯则吾子吾则是父。所有财宝</a><a name="0080c24" id="0080c24">皆属我子。子闻宣令大众之音。心益欣然而</a><a name="0080c25" id="0080c25">自念言。余何宿福得领室藏。诸声闻等又</a><a name="0080c26" id="0080c26">白佛言。大富长者则譬如来。诸学士者则谓</a><a name="0080c27" id="0080c27">佛子。勉济吾等三界勤苦。如富长者还执</a><a name="0080c28" id="0080c28">其子度脱生死。于是世尊。有无央数圣众</a><a name="0080c29" id="0080c29">之宝。以五神通除五阴盖。常修精进在彼道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090080b.htm'><img src='up.gif' border=0></a>
<a href='T090081a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>