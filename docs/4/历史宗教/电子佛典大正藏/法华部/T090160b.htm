<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0160b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷3)</font> 化城喻品第七 <font face='Arial'>T09, p0160b</h2></font><hr>
<span class='old'>
</a><a name="0160a28" id="0160a28">一名云自在。二名云自在王。东北方佛。名</a><a name="0160a29" id="0160a29">坏一切世间怖畏。第十六我释迦牟尼佛。于</span><a name="0160b01" id="0160b01">娑婆国土。成阿耨多罗三藐三菩提。诸比丘。</a><a name="0160b02" id="0160b02">我等为沙弥时。各各教化无量百千万亿恒</a><a name="0160b03" id="0160b03">河沙等众生。从我闻法。为阿耨多罗三藐三</a><a name="0160b04" id="0160b04">菩提。此诸众生。于今有住声闻地者。我常教</a><a name="0160b05" id="0160b05">化阿耨多罗三藐三菩提。是诸人等。应以是</a><a name="0160b06" id="0160b06">法渐入佛道。所以者何。如来智慧难信难</a><a name="0160b07" id="0160b07">解。尔时所化无量恒河沙等众生者。汝等诸</a><a name="0160b08" id="0160b08">比丘及我灭度后。未来世中声闻弟子是也。</a><a name="0160b09" id="0160b09">我灭度后。复有弟子不闻是经。不知不觉菩</a><a name="0160b10" id="0160b10">萨所行。自于所得功德。生灭度想。当入涅</a><a name="0160b11" id="0160b11">槃。我于余国作佛。更有异名。是人虽生灭</a><a name="0160b12" id="0160b12">度之想入于涅槃。而于彼土求佛智慧。得闻</a><a name="0160b13" id="0160b13">是经。唯以佛乘而得灭度。更无余乘。除诸</a><a name="0160b14" id="0160b14">如来方便说法。诸比丘。若如来自知涅槃时</a><a name="0160b15" id="0160b15">到。众又清净信解坚固。了达空法深入禅</a><a name="0160b16" id="0160b16">定。便集诸菩萨及声闻众。为说是经。世间</a><a name="0160b17" id="0160b17">无有二乘而得灭度。唯一佛乘得灭度耳。比</a><a name="0160b18" id="0160b18">丘当知。如来方便。深入众生之性。知其志</a><a name="0160b19" id="0160b19">乐小法深着五欲。为是等故说于涅槃。是</a><a name="0160b20" id="0160b20">人若闻则便信受。譬如五百由旬险难恶道。</a><a name="0160b21" id="0160b21">旷绝无人怖畏之处。若有多众欲过此道至</a><a name="0160b22" id="0160b22">珍宝处。有一导师聪慧明达。善知险道通塞</a><a name="0160b23" id="0160b23">之相。将导众人欲过此难。所将人众中路懈</a><a name="0160b24" id="0160b24">退。白导师言。我等疲极而复怖畏。不能复</a><a name="0160b25" id="0160b25">进。前路犹远。今欲退还。导师多诸方便。而作</a><a name="0160b26" id="0160b26">是念。此等可愍。云何舍大珍宝而欲退还。作</a><a name="0160b27" id="0160b27">是念已。以方便力。于险道中。过三百由旬。</a><a name="0160b28" id="0160b28">化作一城。告众人言。汝等勿怖。莫得退还。</a><a name="0160b29" id="0160b29">今此大城可于中止。随意所作。若入是城快<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090160a.htm'><img src='up.gif' border=0></a>
<a href='T090160c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>