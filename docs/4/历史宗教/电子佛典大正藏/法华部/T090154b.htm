<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0154b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷3)</font> 药草喻品第五 <font face='Arial'>T09, p0154b</h2></font><hr>
<span class='old'>
</a><a name="0154a28" id="0154a28">恼。解脱六趣及以三界。以彼义故。声闻乘者</a><a name="0154a29" id="0154a29">如是念言。无有别法更须证觉。我今已得到</span><a name="0154b01" id="0154b01">于涅槃。尔时如来为彼说法。若于诸法未能</a><a name="0154b02" id="0154b02">悉到。何处彼有究竟涅槃。彼等佛以菩提教</a><a name="0154b03" id="0154b03">化。发菩提心。不住流转不到涅槃。彼悟三界</a><a name="0154b04" id="0154b04">十方空寂。皆如化梦及以焰响。观见诸法不</a><a name="0154b05" id="0154b05">生不灭。不縳不解不闇不明。如是见甚深</a><a name="0154b06" id="0154b06">法。彼见亦无所见。而亦恒见满诸三界别异</a><a name="0154b07" id="0154b07">众生心之信解。尔时世尊。欲重宣此义。而说</a><a name="0154b08" id="0154b08">偈言<p class='lg'></a><br><a name="0154b09" id="0154b09">　　譬如日月光　　　平等照三千</a><br><a name="0154b10" id="0154b10">　　于善及于恶　　　而光无增减</a><br><a name="0154b11" id="0154b11">　　如来智慧光　　　平等如日月</a><br><a name="0154b12" id="0154b12">　　教化诸众生　　　无增亦无减</a><br><a name="0154b13" id="0154b13">　　如瓦师作器　　　平等和土泥</a><br><a name="0154b14" id="0154b14">　　于中器或盛　　　沙糖乳稣水</a><br><a name="0154b15" id="0154b15">　　或有盛不净　　　或有盛于酪</a><br><a name="0154b16" id="0154b16">　　彼唯取一泥　　　瓦师用为器</a><br><a name="0154b17" id="0154b17">　　若物堕其内　　　因彼知器名</a><br><a name="0154b18" id="0154b18">　　如众生无余　　　如来随别欲</a><br><a name="0154b19" id="0154b19">　　虽说乘差别　　　决定唯佛乘</a><br><a name="0154b20" id="0154b20">　　无智故轮转　　　而不知寂灭</a><br><a name="0154b21" id="0154b21">　　若人能知空　　　远离于法我</a><br><a name="0154b22" id="0154b22">　　彼知佛世尊　　　所得正真觉</a><br><a name="0154b23" id="0154b23">　　安置处中智　　　说名缘觉者</a><br><a name="0154b24" id="0154b24">　　空智教化已　　　显名为声闻</a><br><a name="0154b25" id="0154b25">　　若能觉诸法　　　说名正遍知</a><br><a name="0154b26" id="0154b26">　　如有生盲者　　　不见日月星</a><br><a name="0154b27" id="0154b27">　　彼便如是言　　　无有诸色类</a><br><a name="0154b28" id="0154b28">　　大医于生盲　　　为其入慈愍</a><br><a name="0154b29" id="0154b29">　　往诣雪山已　　　上下及傍行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090154a.htm'><img src='up.gif' border=0></a>
<a href='T090154c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>