<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0276 无量义经 0387b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 276 无量义经</font> <font face='Arial'>(卷1)</font> 十功德品第三 <font face='Arial'>T09, p0387b</h2></font><hr>
<span class='old'>
</a><a name="0387a28" id="0387a28">不得闻者。当知是等为失大利。过无量无边</a><a name="0387a29" id="0387a29">不可思议阿僧祇劫。终不得成阿耨多罗三</span><a name="0387b01" id="0387b01">藐三菩提。所以者何。不知菩提大道直故行</a><a name="0387b02" id="0387b02">于险径多留难故。世尊。是经典者不可思议。</a><a name="0387b03" id="0387b03">唯愿世尊。广为大众慈哀敷演是经甚深不</a><a name="0387b04" id="0387b04">思议事。世尊。是经典者。从何所来。去何所</a><a name="0387b05" id="0387b05">至。住何所住。乃有如是无量功德不思议力。</a><a name="0387b06" id="0387b06">令众疾成阿耨多罗三藐三菩提。尔时世尊</a><a name="0387b07" id="0387b07">告大庄严菩萨摩诃萨言。善哉善哉善男子。</a><a name="0387b08" id="0387b08">如是如是如汝所言。善男子。我说是经甚深</a><a name="0387b09" id="0387b09">甚深真实甚深。所以者何。令众疾成阿耨多</a><a name="0387b10" id="0387b10">罗三藐三菩提故。一闻能持一切法故。于诸</a><a name="0387b11" id="0387b11">众生大利益故。行大直道无留难故。善男</a><a name="0387b12" id="0387b12">子。汝问是经。从何所来去至何所住何所住</a><a name="0387b13" id="0387b13">者。当善谛听。善男子。是经本从诸佛宫宅</a><a name="0387b14" id="0387b14">中来。去至一切众生发菩提心。住诸菩萨所</a><a name="0387b15" id="0387b15">行之处。善男子。是经。如是来如是去如是</a><a name="0387b16" id="0387b16">住。是故此经。能有如是无量功德不思议力。</a><a name="0387b17" id="0387b17">令众疾成阿耨多罗三藐三菩提。善男子。汝</a><a name="0387b18" id="0387b18">宁欲闻是经复有十不思议功德力不。大庄</a><a name="0387b19" id="0387b19">严言。愿乐欲闻。佛言。善男子。第一是经。能</a><a name="0387b20" id="0387b20">令菩萨未发心者发菩提心。无慈仁者起于</a><a name="0387b21" id="0387b21">慈心。好杀戮者起大悲心。生嫉妒者起随喜</a><a name="0387b22" id="0387b22">心。有爱著者起能舍心。诸悭贪者起布施心。</a><a name="0387b23" id="0387b23">多憍慢者起持戒心。嗔恚盛者起忍辱心。生</a><a name="0387b24" id="0387b24">懈怠者起精进心。诸散乱者起禅定心。于愚</a><a name="0387b25" id="0387b25">痴者起智慧心。未能度彼者起度彼心。行十</a><a name="0387b26" id="0387b26">恶者起十善心。乐有为者志无为心。有退心</a><a name="0387b27" id="0387b27">者作不退心。为有漏者起无漏心。多烦恼者</a><a name="0387b28" id="0387b28">起除灭心。善男子。是名是经第一功德不思</a><a name="0387b29" id="0387b29">议力。善男子。第二是经不可思议功德力者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090387a.htm'><img src='up.gif' border=0></a>
<a href='T090387c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>