<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0054c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷6)</font> 药王菩萨本事品第二十三 <font face='Arial'>T09, p0054c</h2></font><hr>
<span class='old'>
</a><a name="0054b28" id="0054b28">王菩萨本事品。能受持者。尽是女身后不</a><a name="0054b29" id="0054b29">复受。若如来灭后后五百岁中。若有女人。</span><a name="0054c01" id="0054c01">闻是经典如说修行。于此命终。即往安</a><a name="0054c02" id="0054c02">乐世界阿弥陀佛大菩萨众围绕住处。生莲</a><a name="0054c03" id="0054c03">华中宝座之上。不复为贪欲所恼。亦复</a><a name="0054c04" id="0054c04">不为嗔恚愚痴所恼。亦复不为憍慢嫉</a><a name="0054c05" id="0054c05">妒诸垢所恼。得菩萨神通无生法忍。得是</a><a name="0054c06" id="0054c06">忍已。眼根清净。以是清净眼根。见七百万</a><a name="0054c07" id="0054c07">二千亿那由他恒河沙等诸佛如来。是时诸</a><a name="0054c08" id="0054c08">佛遥共赞言。善哉善哉。善男子。汝能于释</a><a name="0054c09" id="0054c09">迦牟尼佛法中。受持读诵思惟是经为他</a><a name="0054c10" id="0054c10">人说。所得福德无量无边。火不能烧。水</a><a name="0054c11" id="0054c11">不能漂。汝之功德千佛共说不能令尽。</a><a name="0054c12" id="0054c12">汝今已能破诸魔贼坏生死军。诸余怨敌皆</a><a name="0054c13" id="0054c13">悉摧灭。善男子。百千诸佛以神通力共守</a><a name="0054c14" id="0054c14">护汝。于一切世间天人之中无如汝者。唯</a><a name="0054c15" id="0054c15">除如来。其诸声闻辟支佛乃至菩萨智慧禅</a><a name="0054c16" id="0054c16">定。无有与汝等者。宿王华。此菩萨成就如</a><a name="0054c17" id="0054c17">是功德智慧之力。若有人闻是药王菩萨本</a><a name="0054c18" id="0054c18">事品。能随喜赞善者。是人现世口中常出青</a><a name="0054c19" id="0054c19">莲华香。身毛孔中。常出牛头栴檀之香。</a><a name="0054c20" id="0054c20">所得功德如上所说。是故宿王华。以此药</a><a name="0054c21" id="0054c21">王菩萨本事品。嘱累于汝。我灭度后后五百</a><a name="0054c22" id="0054c22">岁中。广宣流布于阎浮提无令断绝。恶魔</a><a name="0054c23" id="0054c23">魔民诸天龙夜叉鸠槃茶等得其便也。宿</a><a name="0054c24" id="0054c24">王华。汝当以神通之力守护是经。所以者</a><a name="0054c25" id="0054c25">何。此经则为阎浮提人病之良药。若人有</a><a name="0054c26" id="0054c26">病。得闻是经病即消灭。不老不死。宿王</a><a name="0054c27" id="0054c27">华。汝若见有受持是经者。应以青莲花</a><a name="0054c28" id="0054c28">盛满末香供散其上。散已作是念言。此</a><a name="0054c29" id="0054c29">人不久。必当取草坐于道场破诸魔军。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090054b.htm'><img src='up.gif' border=0></a>
<a href='T090055a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>