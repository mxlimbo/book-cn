<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0270 大法鼓经 0296b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 270 大法鼓经</font> <font face='Arial'>(卷2)</font> <font face='Arial'>T09, p0296b</h2></font><hr>
<span class='old'>
</a><a name="0296a28" id="0296a28">隐丰乐。即告彼众入此大城。此则第一究竟</a><a name="0296a29" id="0296a29">大城。过此处已更无余城。彼诸大众俱入城</span><a name="0296b01" id="0296b01">已。生希有心。心得欢喜。叹彼导师。善哉善</a><a name="0296b02" id="0296b02">哉。真实大智。大悲方便哀愍我等。迦叶当知。</a><a name="0296b03" id="0296b03">彼初化城。谓声闻缘觉乘清净智慧。空无相</a><a name="0296b04" id="0296b04">无作解脱之智。真实大城。是如来解脱。是故</a><a name="0296b05" id="0296b05">如来。开示三乘。现二涅槃。又说一乘。佛告迦</a><a name="0296b06" id="0296b06">叶。若有说言无此经者。非我弟子。我非彼</a><a name="0296b07" id="0296b07">师</a><a name="0296b08" id="0296b08"><p>迦叶白佛言。世尊。诸摩诃衍经。多说空义。佛</a><a name="0296b09" id="0296b09">告迦叶。一切空经是有余说。唯有此经是无</a><a name="0296b10" id="0296b10">上说。非有余说。复次迦叶。如波斯匿王。常十</a><a name="0296b11" id="0296b11">一月设大施会。先食饿鬼孤独贫乞。次施沙</a><a name="0296b12" id="0296b12">门及婆罗门。甘膳众味随其所欲。诸佛世尊</a><a name="0296b13" id="0296b13">亦复如是。随顺众生种种欲乐。而为演说种</a><a name="0296b14" id="0296b14">种经法。若有众生。懈怠犯戒不勤修习。舍</a><a name="0296b15" id="0296b15">如来藏常住妙典。好乐修学种种空经。或随</a><a name="0296b16" id="0296b16">句字说。或增异句字。所以者何。彼如是言。一</a><a name="0296b17" id="0296b17">切佛经皆说无我。而彼不知空无我义。彼无</a><a name="0296b18" id="0296b18">慧人趣向灭尽。然空无我说亦是佛语。所以</a><a name="0296b19" id="0296b19">者何。无量尘垢诸烦恼藏。常空涅槃。如是涅</a><a name="0296b20" id="0296b20">槃是一切句。彼常住安乐。是佛所得大般涅</a><a name="0296b21" id="0296b21">槃句。迦叶白佛言。世尊。云何离于断常。佛</a><a name="0296b22" id="0296b22">告迦叶。乃至众生轮回生死我不自在。是故</a><a name="0296b23" id="0296b23">我为说无我义。然诸佛所得大般涅槃常住</a><a name="0296b24" id="0296b24">安乐。以是义故。坏彼断常。迦叶白佛言。世</a><a name="0296b25" id="0296b25">尊。再转无我转我久矣</a><a name="0296b26" id="0296b26"><p>佛告迦叶。为破世间我故说无我义。若不如</a><a name="0296b27" id="0296b27">是说者。云何令彼受大师法。佛说无我。彼诸</a><a name="0296b28" id="0296b28">众生。生奇特想。闻所未闻。来诣佛所。然后以</a><a name="0296b29" id="0296b29">百千因缘令入佛法。入佛法已。信心增长。勤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090296a.htm'><img src='up.gif' border=0></a>
<a href='T090296c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>