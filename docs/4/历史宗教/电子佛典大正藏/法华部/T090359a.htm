<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0359a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷9)</font> 如来无过功德品第八之一 <font face='Arial'>T09, p0359a</h2></font><hr>
<span class='old'>
</a><a name="0358c28" id="0358c28">从如是无量清净功德法生。瞿昙身功德无</a><a name="0358c29" id="0358c29">尽故。法身无尽。王言大师。生法有尽。云何有</span><a name="0359a01" id="0359a01">生而无有尽。答言大王。本不生故。而无有</a><a name="0359a02" id="0359a02">尽。王言。大师。何者本不生故。答言大王。法</a><a name="0359a03" id="0359a03">身非生。以本有故。以缘生故。名之为生。王言</a><a name="0359a04" id="0359a04">大师。如是缘者。无量无边。若欲行者。以何为</a><a name="0359a05" id="0359a05">本。从何为始。答言大王。一切功德助道之行。</a><a name="0359a06" id="0359a06">举要言之。以戒为本。持戒为始。若不持戒。</a><a name="0359a07" id="0359a07">乃至不得疥野干身。何况当得功德之身。大</a><a name="0359a08" id="0359a08">王当知。以戒净故。不断佛种。成等正觉。不</a><a name="0359a09" id="0359a09">断法种。分别法性。不断僧种。修无为道。以</a><a name="0359a10" id="0359a10">持净戒相续不断故。功德无尽。王言大师。一</a><a name="0359a11" id="0359a11">切戒善。皆无有尽。亦有尽也。答言大王。非一</a><a name="0359a12" id="0359a12">切尽。亦非不尽。何以故。相续断故有尽。不断</a><a name="0359a13" id="0359a13">故无尽。王言大师。何者相续断。何者相续不</a><a name="0359a14" id="0359a14">断。答言大王。净戒相续。不中断故。功德无</a><a name="0359a15" id="0359a15">尽。何以故。凡夫戒者。在所受生断故有尽。人</a><a name="0359a16" id="0359a16">中十善所得果报断故有尽。欲界诸天福报</a><a name="0359a17" id="0359a17">功德断故有尽。色界诸天禅无量心断故有</a><a name="0359a18" id="0359a18">尽。无色诸天取入诸定断故有尽。一切声闻</a><a name="0359a19" id="0359a19">学无学戒入涅槃际断故有尽。辟支佛戒无</a><a name="0359a20" id="0359a20">大悲心断故有尽。诸菩萨戒到于菩提。成大</a><a name="0359a21" id="0359a21">悲故功德无尽何以故。于是戒中。出生一切</a><a name="0359a22" id="0359a22">凡夫二乘所有诸戒。如种无尽故。果亦无尽。</a><a name="0359a23" id="0359a23">是故菩提种不可尽。王言大师。如此法身。当</a><a name="0359a24" id="0359a24">依何法作如是观。答言大王。当依一切众生</a><a name="0359a25" id="0359a25">烦恼身观。当依贪欲嗔恚愚痴众生中观。当</a><a name="0359a26" id="0359a26">依四颠倒见众生中观。当依阴界诸入中观。</a><a name="0359a27" id="0359a27">当依地狱畜生饿鬼乃至阿修罗等诸身中</a><a name="0359a28" id="0359a28">观。何以故。此身即是如来藏故。大王当知。一</a><a name="0359a29" id="0359a29">切烦恼诸垢藏中。有如来性湛然满足。如石<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090358c.htm'><img src='up.gif' border=0></a>
<a href='T090359b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>