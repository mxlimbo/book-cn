<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0274 佛说济诸方等学经 0377b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 274 佛说济诸方等学经</font> <font face='Arial'>(卷1)</font> <font face='Arial'>T09, p0377b</h2></font><hr>
<span class='old'>
</a><a name="0377a28" id="0377a28"><p>尔时佛告贤者须菩提。般若波罗蜜其原为</a><a name="0377a29" id="0377a29">一无二行乎。须菩提白曰。唯然天中天。又问。</span><a name="0377b01" id="0377b01">须菩提。菩萨所行舍众望想无所著乎。唯然</a><a name="0377b02" id="0377b02">世尊。复问。须菩提。菩萨所修弃诸驰骋无放</a><a name="0377b03" id="0377b03">逸乎。唯然世尊</a><a name="0377b04" id="0377b04"><p>佛告须菩提。岂见学士己不自修不知羞惭。</a><a name="0377b05" id="0377b05">欲得希望功勋之报当致贫厄。欲求势姓慕</a><a name="0377b06" id="0377b06">得援助。何甚愚哉</a><a name="0377b07" id="0377b07"><p>佛复告阿逸。菩萨假使闻说一切诸法皆声</a><a name="0377b08" id="0377b08">闻法。不当恐怖。一切诸法皆缘觉法。一切诸</a><a name="0377b09" id="0377b09">法皆为佛法。不当恐怖。莫怀悕望有所猗着。</a><a name="0377b10" id="0377b10">一切诸法皆凡夫法。一切诸法皆尘劳法。设</a><a name="0377b11" id="0377b11">闻是言不当恐怖。一切诸法皆嗔恚法。一切</a><a name="0377b12" id="0377b12">诸法无嗔恨法。设闻是言不当恐怖。若有所</a><a name="0377b13" id="0377b13">受若无所受。作与不作。覆不覆。清不清。有心</a><a name="0377b14" id="0377b14">无心。有念无念。有罪无罪。有福无福。有报</a><a name="0377b15" id="0377b15">无报。有安无安。有脱无脱。精进懈怠。有行无</a><a name="0377b16" id="0377b16">行。修贤圣法无贤圣法。寂然不寂然。受与</a><a name="0377b17" id="0377b17">不受。至诚虚诈。顺念不顺念。住与不住。于此</a><a name="0377b18" id="0377b18">诸法永无所畏。佛本学时在佛树下。所达诸</a><a name="0377b19" id="0377b19">法成最正觉。畅解一切众生境界。悉无颠倒</a><a name="0377b20" id="0377b20">晓了诸法。皆为自然不着无处。故为世人分</a><a name="0377b21" id="0377b21">别说此。如来至真不名诸法亦无所诤。菩萨</a><a name="0377b22" id="0377b22">以故逮致圣光无极法曜。兴发总持称举法</a><a name="0377b23" id="0377b23">印。为诸法故无所上下。佛语阿逸。佛以法</a><a name="0377b24" id="0377b24">故为四方域颁宣经道。众生各念。如来为我</a><a name="0377b25" id="0377b25">如是比类演出经义。至二十四阿加腻吒天。</a><a name="0377b26" id="0377b26">次复开化第二方域。至二十四天。三千大千</a><a name="0377b27" id="0377b27">世界亦复如是。众生皆念。如来生此而转法</a><a name="0377b28" id="0377b28">轮讲说经法。如是比像无数方便。至无央数</a><a name="0377b29" id="0377b29">无际世界开化众生。吾于明旦所周旋处。兴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090377a.htm'><img src='up.gif' border=0></a>
<a href='T090377c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>