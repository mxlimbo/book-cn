<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0319c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷1)</font> 问疑品第二 <font face='Arial'>T09, p0319c</h2></font><hr>
<span class='old'>
</a><br><a name="0319b28" id="0319b28">　　长夜堕恶道　　　永不闻佛法</a><br><a name="0319b29" id="0319b29">　　为彼起悲心　　　故我不速说</span></p><a name="0319c01" id="0319c01"><p>尔时圣者文殊师利法王子菩萨白佛言。世</a><a name="0319c02" id="0319c02">尊。此会大众皆善清净。善行诸行。善能供养</a><a name="0319c03" id="0319c03">诸佛如来。善能将护诸善知识。善能修集清</a><a name="0319c04" id="0319c04">净信眼。善入大智信诸境界。善具清净深心</a><a name="0319c05" id="0319c05">直心。此会大众。一切善能观诸境界。能知此</a><a name="0319c06" id="0319c06">法能识此法。善哉世尊。唯愿为我及时会大</a><a name="0319c07" id="0319c07">众乐闻之心。善说此法。而说偈言<p class='lg'></a><br><a name="0319c08" id="0319c08">　　此会诸众生　　　已于无量劫</a><br><a name="0319c09" id="0319c09">　　一切诸佛所　　　种善根满足</a><br><a name="0319c10" id="0319c10">　　如是众生等　　　能入佛境界</a><br><a name="0319c11" id="0319c11">　　为满法器故　　　愿佛今速说</a><br><a name="0319c12" id="0319c12">　　一切皆瞻仰　　　天人师面门</a><br><a name="0319c13" id="0319c13">　　恭敬合掌观　　　渴仰目不舍</a><br><a name="0319c14" id="0319c14">　　愿世尊愍此　　　渴仰众生心</a><br><a name="0319c15" id="0319c15">　　雨大妙法雨　　　令生善法牙</a><br><a name="0319c16" id="0319c16">　　我今请如来　　　无上大法王</a><br><a name="0319c17" id="0319c17">　　愿开甘露门　　　转最胜法轮</a><br><a name="0319c18" id="0319c18">　　是诸众生等　　　若闻佛所说</a><br><a name="0319c19" id="0319c19">　　能行无上道　　　究竟涅槃法　</p></a><a name="0319c20" id="0319c20"><p><b>　　<A NAME="n173"></A>大萨遮尼干子所说经一乘品第三之一</b></a><a name="0319c21" id="0319c21"><p>尔时圣者。文殊师利法王子菩萨。如是问已。</a><a name="0319c22" id="0319c22">佛告文殊师利。善哉善哉。法王子。善哉文殊</a><a name="0319c23" id="0319c23">师利。汝今善能。问于如来应正遍知菩萨所</a><a name="0319c24" id="0319c24">行甚深法门。何以故。文殊师利。汝见诸法实</a><a name="0319c25" id="0319c25">义。现前无有疑惑。究竟到于智波罗蜜第</a><a name="0319c26" id="0319c26">一彼岸。为欲利益无量众生。令入菩萨无上</a><a name="0319c27" id="0319c27">道故。问如是法。文殊师利。汝能复为未来众</a><a name="0319c28" id="0319c28">生然大明灯灭诸闇故。问如是法。善哉善哉。</a><a name="0319c29" id="0319c29">文殊师利。汝今谛听。我当为汝说菩萨行方<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090319b.htm'><img src='up.gif' border=0></a>
<a href='T090320a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>