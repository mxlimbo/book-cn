<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0157b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷3)</font> 化城喻品第七 <font face='Arial'>T09, p0157b</h2></font><hr>
<span class='old'>
</a><a name="0157a28" id="0157a28">养佛常击天鼓。其余诸天作天伎乐。满十小</a><a name="0157a29" id="0157a29">劫至于灭度。亦复如是。诸比丘。大通智胜</span><a name="0157b01" id="0157b01">佛。过十小劫。诸佛之法乃现在前。成阿耨多</a><a name="0157b02" id="0157b02">罗三藐三菩提。其佛未出家时有十六子。其</a><a name="0157b03" id="0157b03">第一者名曰智积。诸子各有种种珍异玩好</a><a name="0157b04" id="0157b04">之具。闻父得成阿耨多罗三藐三菩提。皆舍</a><a name="0157b05" id="0157b05">所珍往诣佛所。诸母涕泣而随送之。其祖转</a><a name="0157b06" id="0157b06">轮圣王。与一百大臣及余百千万亿人民。皆</a><a name="0157b07" id="0157b07">共围绕随至道场。咸欲亲近大通智胜如来。</a><a name="0157b08" id="0157b08">供养恭敬尊重赞叹。到已头面礼足。绕佛毕</a><a name="0157b09" id="0157b09">已。一心合掌瞻仰尊颜。以偈颂曰<p class='lg'></a><br><a name="0157b10" id="0157b10">　　大威德世尊　　　为度众生故</a><br><a name="0157b11" id="0157b11">　　于无量亿岁　　　尔乃得成佛</a><br><a name="0157b12" id="0157b12">　　诸愿已具足　　　善哉吉无上</a><br><a name="0157b13" id="0157b13">　　世尊甚希有　　　一坐十小劫</a><br><a name="0157b14" id="0157b14">　　身体及手足　　　静然安不动</a><br><a name="0157b15" id="0157b15">　　其心常惔怕　　　未曾有散乱</a><br><a name="0157b16" id="0157b16">　　究竟永寂灭　　　安住无漏法</a><br><a name="0157b17" id="0157b17">　　今者见世尊　　　安隐成佛道</a><br><a name="0157b18" id="0157b18">　　我等得善利　　　称庆大欢喜</a><br><a name="0157b19" id="0157b19">　　众生常苦恼　　　盲冥无导师</a><br><a name="0157b20" id="0157b20">　　不识苦尽道　　　不知求解脱</a><br><a name="0157b21" id="0157b21">　　长夜增恶趣　　　减损诸天众</a><br><a name="0157b22" id="0157b22">　　从冥入于冥　　　永不闻佛名</a><br><a name="0157b23" id="0157b23">　　今佛得最上　　　安隐无漏道</a><br><a name="0157b24" id="0157b24">　　我等及天人　　　为得最大利</a><br><a name="0157b25" id="0157b25">　　是故咸稽首　　　归命无上尊　</p></a><a name="0157b26" id="0157b26"><p>尔时十六王子。偈赞佛已。劝请世尊转于法</a><a name="0157b27" id="0157b27">轮。咸作是言。世尊说法多所安隐。怜愍饶益</a><a name="0157b28" id="0157b28">诸天人民。重说偈言<p class='lg'></a><br><a name="0157b29" id="0157b29">　　世雄无等伦　　　百福自庄严<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090157a.htm'><img src='up.gif' border=0></a>
<a href='T090157c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>