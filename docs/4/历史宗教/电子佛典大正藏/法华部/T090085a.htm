<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0085a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷3)</font> 药草品第五 <font face='Arial'>T09, p0085a</h2></font><hr>
<span class='old'>
</a><br><a name="0084c28" id="0084c28">　　天雨药草　　　华实茂盛　　　其药树木</a><br><a name="0084c29" id="0084c29">　　稍渐长大　　　是为罗汉　　　诸漏尽者</span><br><a name="0085a01" id="0085a01">　　诸缘觉品　　　处于林薮　　　我所说法</a><br><a name="0085a02" id="0085a02">　　无有尘垢　　　无数菩萨　　　志开总智</a><br><a name="0085a03" id="0085a03">　　周旋三界　　　一切普行　　　于众会中</a><br><a name="0085a04" id="0085a04">　　演此大道　　　犹如树木　　　日日滋长</a><br><a name="0085a05" id="0085a05">　　修进神足　　　专达四禅　　　若闻空慧</a><br><a name="0085a06" id="0085a06">　　心则解达　　　放出光明　　　无数亿千</a><br><a name="0085a07" id="0085a07">　　是为大树　　　而复滋茂　　　若诸声闻</a><br><a name="0085a08" id="0085a08">　　不至灭度　　　斯为世尊　　　第一最说</a><br><a name="0085a09" id="0085a09">　　若此分别　　　乃为讲法　　　犹如兴云</a><br><a name="0085a10" id="0085a10">　　而澍甘雨　　　渐渐长育　　　众药草木</a><br><a name="0085a11" id="0085a11">　　人民之华　　　不可称量　　　一时之间</a><br><a name="0085a12" id="0085a12">　　说因缘法　　　而为众人　　　现于佛道</a><br><a name="0085a13" id="0085a13">　　善权方便　　　佛谓言教　　　一切导师</a><br><a name="0085a14" id="0085a14">　　亦复如是　　　斯诸说法　　　为最究畅</a><br><a name="0085a15" id="0085a15">　　诸声闻等　　　皆当承是　　　缘斯之行</a><br><a name="0085a16" id="0085a16">　　当得佛行　　　此诸罗汉　　　如是无异</a><br><a name="0085a17" id="0085a17">　　世尊演谊　　　尽极于斯　　　化诸小乘</a><br><a name="0085a18" id="0085a18">　　皆得佛道　</p></a><a name="0085a19" id="0085a19"><p>佛复告大迦叶。如来所教等化无偏。譬如日</a><a name="0085a20" id="0085a20">明广照天下。光无所择照与不照。高下深浅</a><a name="0085a21" id="0085a21">好恶香臭。等无差特。佛亦如是。以智慧光</a><a name="0085a22" id="0085a22">普照一切。五道生死菩萨缘觉声闻。慧无增</a><a name="0085a23" id="0085a23">减。随心所解各得其所。本无三乘缘行致</a><a name="0085a24" id="0085a24">之。迦叶白佛。设无三乘。何故得有菩萨</a><a name="0085a25" id="0085a25">缘觉声闻。佛言。譬如陶家埏埴作器。或盛甘</a><a name="0085a26" id="0085a26">露蜜。或盛酪苏麻油。或盛醲饮食。泥本一</a><a name="0085a27" id="0085a27">等。作器别异所受不同。本际亦尔一等无</a><a name="0085a28" id="0085a28">异。各随所行成上中下。迦叶又问。纵使别</a><a name="0085a29" id="0085a29">异。究竟合不。告曰。当合明者解之。譬若有人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090084c.htm'><img src='up.gif' border=0></a>
<a href='T090085b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>