<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0019b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷3)</font> 药草喻品第五 <font face='Arial'>T09, p0019b</h2></font><hr>
<span class='old'>
</a><a name="0019a28" id="0019a28">如三千大千世界。山川溪谷土地所生卉木</a><a name="0019a29" id="0019a29">丛林。及诸药草种类若干名色各异。密云弥</span><a name="0019b01" id="0019b01">布遍覆三千大千世界。一时等澍其泽普洽</a><a name="0019b02" id="0019b02">卉木丛林及诸药草。小根小茎小枝小叶。中</a><a name="0019b03" id="0019b03">根中茎中枝中叶。大根大茎大枝大叶。诸树</a><a name="0019b04" id="0019b04">大小。随上中下各有所受。一云所雨。称</a><a name="0019b05" id="0019b05">其种性而得生长。华果敷实。虽一地所生</a><a name="0019b06" id="0019b06">一雨所润。而诸草木各有差别。迦叶当知。</a><a name="0019b07" id="0019b07">如来亦复如是。出现于世如大云起。以大</a><a name="0019b08" id="0019b08">音声普遍世界天人阿修罗。如彼大云遍</a><a name="0019b09" id="0019b09">覆三千大千国土。于大众中而唱是言。我</a><a name="0019b10" id="0019b10">是如来应供正遍知明行足善逝世间解无上</a><a name="0019b11" id="0019b11">士调御丈夫天人师佛世尊。未度者令度。</a><a name="0019b12" id="0019b12">未解者令解。未安者令安。未涅槃者令</a><a name="0019b13" id="0019b13">得涅槃。今世后世如实知之。我是一切知</a><a name="0019b14" id="0019b14">者。一切见者。知道者。开道者。说惯者。汝等</a><a name="0019b15" id="0019b15">天人阿修罗众。皆应到此。为听法故。尔时</a><a name="0019b16" id="0019b16">无数千万亿种众生。来至佛所而听法。如</a><a name="0019b17" id="0019b17">来于时观是众生诸根利钝精进懈怠。随其</a><a name="0019b18" id="0019b18">所堪而为说法。种种无量。皆令欢喜快得</a><a name="0019b19" id="0019b19">善利。是诸众生闻是法已。现世安隐后生善</a><a name="0019b20" id="0019b20">处。以道受乐亦得闻法。既闻法已离诸障</a><a name="0019b21" id="0019b21">碍。于诸法中。任力所能渐得入道。如彼</a><a name="0019b22" id="0019b22">大云雨于一切卉木丛林及诸药草。如其种</a><a name="0019b23" id="0019b23">性。具足蒙润各得生长。如来说法一相一</a><a name="0019b24" id="0019b24">味。所谓解脱相离相灭相。究竟至于一切种</a><a name="0019b25" id="0019b25">智。其有众生闻如来法。若持读诵如说修</a><a name="0019b26" id="0019b26">行。所得功德不自觉知。所以者何。唯有如</a><a name="0019b27" id="0019b27">来。知此众生种相体性。念何事。思何事。</a><a name="0019b28" id="0019b28">修何事。云何念。云何思。云何修。以何法</a><a name="0019b29" id="0019b29">念。以何法思。以何法修。以何法得何法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090019a.htm'><img src='up.gif' border=0></a>
<a href='T090019c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>