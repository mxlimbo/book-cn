<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0007c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷1)</font> 方便品第二 <font face='Arial'>T09, p0007c</h2></font><hr>
<span class='old'>
</a><a name="0007b28" id="0007b28">佛者。不闻不知诸佛如来但教化菩萨</a><a name="0007b29" id="0007b29">事。此非佛弟子。非阿罗汉。非辟支佛。又舍</span><a name="0007c01" id="0007c01">利弗。是诸比丘比丘尼。自谓已得阿罗汉是</a><a name="0007c02" id="0007c02">最后身究竟涅槃。便不复志求阿耨多罗三</a><a name="0007c03" id="0007c03">藐三菩提。当知此辈皆是增上慢人。所以者</a><a name="0007c04" id="0007c04">何。若有比丘实得阿罗汉。若不信此法。无</a><a name="0007c05" id="0007c05">有是处。除佛灭度后现前无佛。所以者何。</a><a name="0007c06" id="0007c06">佛灭度后。如是等经。受持读诵解义者。是人</a><a name="0007c07" id="0007c07">难得。若遇余佛。于此法中便得决了。舍利</a><a name="0007c08" id="0007c08">弗。汝等当一心信解受持佛语。诸佛如来</a><a name="0007c09" id="0007c09">言无虚妄。无有余乘唯一佛乘。尔时世</a><a name="0007c10" id="0007c10">尊。欲重宣此义。而说偈言<p class='lg'></a><br><a name="0007c11" id="0007c11">　　比丘比丘尼　　　有怀增上慢</a><br><a name="0007c12" id="0007c12">　　优婆塞我慢　　　优婆夷不信</a><br><a name="0007c13" id="0007c13">　　如是四众等　　　其数有五千</a><br><a name="0007c14" id="0007c14">　　不自见其过　　　于戒有缺漏</a><br><a name="0007c15" id="0007c15">　　护惜其瑕疵　　　是小智已出</a><br><a name="0007c16" id="0007c16">　　众中之糟糠　　　佛威德故去</a><br><a name="0007c17" id="0007c17">　　斯人鲜福德　　　不堪受是法</a><br><a name="0007c18" id="0007c18">　　此众无枝叶　　　唯有诸贞实</a><br><a name="0007c19" id="0007c19">　　舍利弗善听　　　诸佛所得法</a><br><a name="0007c20" id="0007c20">　　无量方便力　　　而为众生说</a><br><a name="0007c21" id="0007c21">　　众生心所念　　　种种所行道</a><br><a name="0007c22" id="0007c22">　　若干诸欲性　　　先世善恶业</a><br><a name="0007c23" id="0007c23">　　佛悉知是已　　　以诸缘譬喻</a><br><a name="0007c24" id="0007c24">　　言辞方便力　　　令一切欢喜</a><br><a name="0007c25" id="0007c25">　　或说修多罗　　　伽陀及本事</a><br><a name="0007c26" id="0007c26">　　本生未曾有　　　亦说于因缘</a><br><a name="0007c27" id="0007c27">　　譬喻并祇夜　　　优波提舍经</a><br><a name="0007c28" id="0007c28">　　钝根乐小法　　　贪着于生死</a><br><a name="0007c29" id="0007c29">　　于诸无量佛　　　不行深妙道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090007b.htm'><img src='up.gif' border=0></a>
<a href='T090008a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>