<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0145b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷2)</font> 譬喻品第三 <font face='Arial'>T09, p0145b</h2></font><hr>
<span class='old'>
</a><a name="0145a28" id="0145a28">提耶是诸所说。皆为化菩萨故。然舍利弗。</a><a name="0145a29" id="0145a29">今当复以譬喻更明此义。诸有智者以譬喻</span><a name="0145b01" id="0145b01">得解。舍利弗。若国邑聚落有大长者。其年衰</a><a name="0145b02" id="0145b02">迈财富无量。多有田宅及诸僮仆。其家广大</a><a name="0145b03" id="0145b03">唯有一门。多诸人众一百二百。乃至五百人</a><a name="0145b04" id="0145b04">止住其中。堂阁朽故墙壁颓落柱根腐败梁</a><a name="0145b05" id="0145b05">栋倾危。周匝俱时欻然火起焚烧舍宅。长者</a><a name="0145b06" id="0145b06">诸子。若十二十或至三十。在此宅中。长者</a><a name="0145b07" id="0145b07">见是大火从四面起。即大惊怖而作是念。我</a><a name="0145b08" id="0145b08">虽能于此所烧之门安隐得出。而诸子等于</a><a name="0145b09" id="0145b09">火宅内乐着嬉戏。不觉不知不惊不怖。火来</a><a name="0145b10" id="0145b10">逼身苦痛切己。心不厌患无求出意。舍利弗。</a><a name="0145b11" id="0145b11">是长者作是思惟。我身手有力。当以衣[<a href='javascript:showpic("images/034301.gif")'>袖-由+戒</a>]若</a><a name="0145b12" id="0145b12">以机案从舍出之。复更思惟。是舍唯有一</a><a name="0145b13" id="0145b13">门。而复陜小。诸子幼稚未有所识。恋着戏</a><a name="0145b14" id="0145b14">处。或当堕落为火所烧。我当为说怖畏之事。</a><a name="0145b15" id="0145b15">此舍已烧宜时疾出。无令为火之所烧害。作</a><a name="0145b16" id="0145b16">是念已。如所思惟具告诸子。汝等速出。父</a><a name="0145b17" id="0145b17">虽怜愍善言诱喻。而诸子等乐着嬉戏。不肯</a><a name="0145b18" id="0145b18">信受。不惊不畏了无出心。亦复不知。何者</a><a name="0145b19" id="0145b19">是火何者为舍。云何为失。但东西走戏视</a><a name="0145b20" id="0145b20">父而已。尔时长者。即作是念。此舍已为大</a><a name="0145b21" id="0145b21">火所烧。我及诸子若不时出。必为所焚。我</a><a name="0145b22" id="0145b22">今当设方便令诸子等得免斯害。父知诸子</a><a name="0145b23" id="0145b23">先心各有所好。种种珍玩奇异之物。情必乐</a><a name="0145b24" id="0145b24">着。而告之言。汝等所可玩好希有难得。汝</a><a name="0145b25" id="0145b25">若不取后必忧悔。如此种种羊车鹿车牛车。</a><a name="0145b26" id="0145b26">今在门外可以游戏。汝等于此火宅宜速出</a><a name="0145b27" id="0145b27">来。随汝所欲皆当与汝。尔时诸子闻父所说</a><a name="0145b28" id="0145b28">珍玩之物。适其愿故心各勇锐。互相推排竞</a><a name="0145b29" id="0145b29">共驰走争出火宅。是时长者见诸子等安隐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090145a.htm'><img src='up.gif' border=0></a>
<a href='T090145c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>