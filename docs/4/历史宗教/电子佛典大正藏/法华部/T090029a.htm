<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0029a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷4)</font> 五百弟子受记品第八 <font face='Arial'>T09, p0029a</h2></font><hr>
<span class='old'>
</a><br><a name="0028c28" id="0028c28">　　余诸声闻众　　　亦当复如是</a><br><a name="0028c29" id="0028c29">　　其不在此会　　　汝当为宣说</span></p><a name="0029a01" id="0029a01"><p>尔时五百阿罗汉。于佛前得受记已欢喜</a><a name="0029a02" id="0029a02">踊跃。即从座起到于佛前。头面礼足悔过</a><a name="0029a03" id="0029a03">自责。世尊。我等常作是念。自谓已得究竟</a><a name="0029a04" id="0029a04">灭度。今乃知之如无智者。所以者何。我等</a><a name="0029a05" id="0029a05">应得如来智慧。而便自以小智为足。世</a><a name="0029a06" id="0029a06">尊。譬如有人至亲友家醉酒而卧。是时亲</a><a name="0029a07" id="0029a07">友官事当行。以无价宝珠系其衣里与之</a><a name="0029a08" id="0029a08">而去。其人醉卧都不觉知。起已游行到于</a><a name="0029a09" id="0029a09">他国。为衣食故。勤力求索甚大艰难。若少</a><a name="0029a10" id="0029a10">有所得便以为足。于后亲友会遇见之。而</a><a name="0029a11" id="0029a11">作是言。咄哉丈夫。何为衣食乃至如是。</a><a name="0029a12" id="0029a12">我昔欲令汝得安乐五欲自恣。于某年日</a><a name="0029a13" id="0029a13">月。以无价宝珠系汝衣里。今故现在。而汝</a><a name="0029a14" id="0029a14">不知。勤苦忧恼以求自活。甚为痴也。汝今</a><a name="0029a15" id="0029a15">可以此宝贸易所须。常可如意无所乏</a><a name="0029a16" id="0029a16">短。佛亦如是。为菩萨时教化我等。令发</a><a name="0029a17" id="0029a17">一切智心。而寻废忘不知不觉。既得阿罗汉</a><a name="0029a18" id="0029a18">道。自谓灭度。资生艰难得少为足。一切智</a><a name="0029a19" id="0029a19">愿犹在不失。今者世尊觉悟我等。作如是</a><a name="0029a20" id="0029a20">言。诸比丘。汝等所得非究竟灭。我久令汝</a><a name="0029a21" id="0029a21">等种佛善根。以方便故示涅槃相。而汝谓</a><a name="0029a22" id="0029a22">为实得灭度。世尊。我今乃知实是菩萨。得</a><a name="0029a23" id="0029a23">受阿耨多罗三藐三菩提记。以是因缘甚</a><a name="0029a24" id="0029a24">大欢喜得未曾有。尔时阿若憍陈如等。欲重</a><a name="0029a25" id="0029a25">宣此义。而说偈言<p class='lg'></a><br><a name="0029a26" id="0029a26">　　我等闻无上　　　安隐授记声</a><br><a name="0029a27" id="0029a27">　　欢喜未曾有　　　礼无量智佛</a><br><a name="0029a28" id="0029a28">　　今于世尊前　　　自悔诸过咎</a><br><a name="0029a29" id="0029a29">　　于无量佛宝　　　得少涅槃分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090028c.htm'><img src='up.gif' border=0></a>
<a href='T090029b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>