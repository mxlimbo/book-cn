<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0275 大乘方广总持经 0380c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 275 大乘方广总持经</font> <font face='Arial'>(卷1)</font> <font face='Arial'>T09, p0380c</h2></font><hr>
<span class='old'>
</a><a name="0380b28" id="0380b28">闻佛说已。皆悉悲泣涕泪交流俱发是言。愿</a><a name="0380b29" id="0380b29">于佛法莫作二说如达摩比丘</span><a name="0380c01" id="0380c01"><p>尔时会中有百菩萨。即从座起右膝着地悲</a><a name="0380c02" id="0380c02">号堕泪。尔时世尊知而故问彼菩萨言。善</a><a name="0380c03" id="0380c03">男子。汝等何为悲号如是。尔时诸菩萨等异</a><a name="0380c04" id="0380c04">口同音俱白佛言。世尊。我等自观亦应有此</a><a name="0380c05" id="0380c05">诸恶业障。尔时世尊作如是言。如是如是。汝</a><a name="0380c06" id="0380c06">亦曾于过去然灯佛所。在彼法中出家修道。</a><a name="0380c07" id="0380c07">是然灯佛灭度之后。时有比丘名曰智积。汝</a><a name="0380c08" id="0380c08">等尔时谤是比丘。因是已来不得见佛。不能</a><a name="0380c09" id="0380c09">发菩提心。不得陀罗尼及诸三昧。后共汝等</a><a name="0380c10" id="0380c10">同时安住菩提之道。汝等善男子。此贤劫最</a><a name="0380c11" id="0380c11">后佛所当获无生法忍。复于后时过三阿僧</a><a name="0380c12" id="0380c12">祇劫行菩萨道。当得阿耨多罗三藐三菩提。</a><a name="0380c13" id="0380c13">是故善男子。若菩萨见余菩萨。不应生于彼</a><a name="0380c14" id="0380c14">此之心。当如塔想如见佛想。是故菩萨见余</a><a name="0380c15" id="0380c15">菩萨。莫作异念谓非佛想。若起异念为自侵</a><a name="0380c16" id="0380c16">欺。当受持此莫作异想共相和合。我今观初</a><a name="0380c17" id="0380c17">发心菩萨不如佛想者。我便欺诳十方现在</a><a name="0380c18" id="0380c18">一切无量阿僧祇诸佛。是故善男子。菩萨未</a><a name="0380c19" id="0380c19">来于五浊世中。得陀罗尼三昧者。一切皆是</a><a name="0380c20" id="0380c20">佛之威力。是故善男子。若有诽谤其法师者。</a><a name="0380c21" id="0380c21">即为谤佛等无有异。善男子。佛灭度后若有</a><a name="0380c22" id="0380c22">法师。善随乐欲为人说法。能令菩萨学大乘</a><a name="0380c23" id="0380c23">者。及诸大众有发一毛欢喜之心乃至暂下</a><a name="0380c24" id="0380c24">一渧泪者。当知皆是佛之神力。若有愚人实</a><a name="0380c25" id="0380c25">非菩萨假称菩萨。谤真菩萨及所行法。复作</a><a name="0380c26" id="0380c26">是言。彼何所知彼何所解。弥勒。我忆过去于</a><a name="0380c27" id="0380c27">阎浮提学菩萨时。爱重法故为一句一偈。弃</a><a name="0380c28" id="0380c28">舍所爱头目妻子及舍王位。何以故。以求法</a><a name="0380c29" id="0380c29">故。如彼愚人专为名闻耽着利养。自恃少能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090380b.htm'><img src='up.gif' border=0></a>
<a href='T090381a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>