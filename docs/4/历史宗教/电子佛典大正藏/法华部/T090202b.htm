<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0266 佛说阿惟越致遮经 0202b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 266 佛说阿惟越致遮经</font> <font face='Arial'>(卷1)</font> 不退转法轮品第一 <font face='Arial'>T09, p0202b</h2></font><hr>
<span class='old'>
</a><br><a name="0202a28" id="0202a28">　　兴着生德果　　　故问吾道惠</a><br><a name="0202a29" id="0202a29">　　此佛所建立　　　修愿亦如是</span><br><a name="0202b01" id="0202b01">　　游演三乘等　　　以济勤苦患</a><br><a name="0202b02" id="0202b02">　　普音志勇猛　　　因为此等造</a><br><a name="0202b03" id="0202b03">　　启道师讲法　　　示菩萨道行</a><br><a name="0202b04" id="0202b04">　　诸天亿百千　　　处空供养佛</a><br><a name="0202b05" id="0202b05">　　志好于德果　　　欲决此犹豫</a><br><a name="0202b06" id="0202b06">　　其四辈比丘　　　比丘尼居士</a><br><a name="0202b07" id="0202b07">　　想着于德果　　　故分别令解</a><br><a name="0202b08" id="0202b08">　　普柔是以问　　　拔除诸疑网</a><br><a name="0202b09" id="0202b09">　　此诸菩萨会　　　犹欲采此法　</p></a><a name="0202b10" id="0202b10"><p><b>　　<A NAME="n119"></A>阿惟越致遮经持信品第二</b></a><a name="0202b11" id="0202b11"><p>于是世尊说此偈已。贤者阿难前问佛言。唯</a><a name="0202b12" id="0202b12">然大圣。文殊师利今问如来不退转轮乎。告</a><a name="0202b13" id="0202b13">曰如是。乃当讲说不退转轮耶。佛言。阿难。诸</a><a name="0202b14" id="0202b14">佛世尊因不退转为应说法。阿难又问。最胜</a><a name="0202b15" id="0202b15">何缘转持笃信至于缘觉。如来惟显菩萨法</a><a name="0202b16" id="0202b16">乎。答曰。如此阿难当知。惟畅菩萨经典为</a><a name="0202b17" id="0202b17">上。所以者何。吾身故兴五浊世。用懈废者</a><a name="0202b18" id="0202b18">志怀羸劣。诸佛当以善权方便。随时之宜讲</a><a name="0202b19" id="0202b19">说经道。少有志乐微妙之训多慕卑劣。是以</a><a name="0202b20" id="0202b20">如来善权方便而为现法。开演大乘乃应本</a><a name="0202b21" id="0202b21">要。是以观心顺所发意而救度之。志若得入</a><a name="0202b22" id="0202b22">调柔安隐。无所造立苦乐得除。诱无从生不</a><a name="0202b23" id="0202b23">起不灭无为之安。渐向大慧一切之智。于是</a><a name="0202b24" id="0202b24">世尊默而不语也</a><a name="0202b25" id="0202b25"><p>尔时阿难问文殊师利。如来何故默而不言。</a><a name="0202b26" id="0202b26">答曰。俗人少有信此法说。此诸罗汉无数百</a><a name="0202b27" id="0202b27">千心中愕然不解。如来何故说此殊异经教。</a><a name="0202b28" id="0202b28">吾今目睹此四辈人心鬲狐疑。曷因如来</a><a name="0202b29" id="0202b29">演处。持信至于奉法缘觉有碍欲令进达<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090202a.htm'><img src='up.gif' border=0></a>
<a href='T090202c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>