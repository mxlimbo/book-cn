<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0277 佛说观普贤菩萨行法经 0391c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 277 佛说观普贤菩萨行法经</font> <font face='Arial'>(卷1)</font> <font face='Arial'>T09, p0391c</h2></font><hr>
<span class='old'>
</a><a name="0391b28" id="0391b28">念佛。或有说言。汝当念法。或有说言。汝当念</a><a name="0391b29" id="0391b29">僧。或有说言。汝当念戒。或有说言。汝当念</span><a name="0391c01" id="0391c01">施。或有说言。汝当念天。如此六法。是菩提</a><a name="0391c02" id="0391c02">心。生菩萨法。汝今应当于诸佛前发露先罪。</a><a name="0391c03" id="0391c03">至诚忏悔。于无量世。眼根因缘贪着诸色。以</a><a name="0391c04" id="0391c04">着色故。贪爱诸尘。以爱尘故。受女人身。世世</a><a name="0391c05" id="0391c05">生处惑着诸色。色坏汝眼。为恩爱奴。色使</a><a name="0391c06" id="0391c06">使汝经历三界。为此弊使盲无所见。今诵大</a><a name="0391c07" id="0391c07">乘方等经典。此经中说。十方诸佛色身不灭。</a><a name="0391c08" id="0391c08">汝今得见审实尔不。眼根不善伤害汝多。随</a><a name="0391c09" id="0391c09">顺我语归向诸佛。释迦牟尼说汝眼根所有</a><a name="0391c10" id="0391c10">罪咎。诸佛菩萨慧明法水。愿以洗除令我</a><a name="0391c11" id="0391c11">清净。作是语已。遍礼十方佛。向释迦牟尼佛</a><a name="0391c12" id="0391c12">大乘经典。复说是言。我今所忏。眼根重罪</a><a name="0391c13" id="0391c13">障蔽秽浊。盲无所见。愿佛大慈哀愍覆护。普</a><a name="0391c14" id="0391c14">贤菩萨乘大法船。普度一切。十方无量诸菩</a><a name="0391c15" id="0391c15">萨伴。唯愿慈哀听我悔过。眼根不善恶业障</a><a name="0391c16" id="0391c16">法。如是三说。五体投地。正念大乘。心不忘舍。</a><a name="0391c17" id="0391c17">是名忏悔眼根罪法。称诸佛名。烧香散华。发</a><a name="0391c18" id="0391c18">大乘意。悬缯幡盖。说眼过患忏悔罪者。此人</a><a name="0391c19" id="0391c19">现世见释迦牟尼佛。及见分身无量诸佛。阿</a><a name="0391c20" id="0391c20">僧祇劫不堕恶道。大乘力故。大乘愿故。恒与</a><a name="0391c21" id="0391c21">一切陀罗尼菩萨共为眷属。作是念者是为正</a><a name="0391c22" id="0391c22">念。若他念者名为邪念。是名眼根初境界相。</a><a name="0391c23" id="0391c23">净眼根已。复更诵读大乘经典。昼夜六时胡</a><a name="0391c24" id="0391c24">跪忏悔。而作是言。我今云何。但见释迦牟尼</a><a name="0391c25" id="0391c25">佛分身诸佛。不见多宝佛塔全身舍利。多宝</a><a name="0391c26" id="0391c26">佛塔恒在不灭。我浊恶眼。是故不见。作是语</a><a name="0391c27" id="0391c27">已。复更忏悔。过七日已。多宝佛塔从地涌</a><a name="0391c28" id="0391c28">出。释迦牟尼佛。即以右手开其塔户。见多宝</a><a name="0391c29" id="0391c29">佛入普现色身三昧。一一毛孔。流出恒河沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090391b.htm'><img src='up.gif' border=0></a>
<a href='T090392a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>