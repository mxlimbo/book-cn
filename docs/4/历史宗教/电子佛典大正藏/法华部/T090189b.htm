<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0189b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷6)</font> 药王菩萨本事品第二十二 <font face='Arial'>T09, p0189b</h2></font><hr>
<span class='old'>
</a><a name="0189a28" id="0189a28">诸香油灯。瞻卜油灯。须曼那油灯。波罗罗</a><a name="0189a29" id="0189a29">油灯。婆利师迦油灯。那婆摩利油灯供养。所</span><a name="0189b01" id="0189b01">得功德亦复无量。宿王华。若有人闻是药王</a><a name="0189b02" id="0189b02">菩萨本事品者。亦得无量无边功德。若有女</a><a name="0189b03" id="0189b03">人。闻是药王菩萨本事品。能受持者。尽是女</a><a name="0189b04" id="0189b04">身后不复受。若如来灭后后五百岁中。若有</a><a name="0189b05" id="0189b05">女人。闻是经典如说修行。于此命终。即往安</a><a name="0189b06" id="0189b06">乐世界阿弥陀佛大菩萨众围绕住处。生莲</a><a name="0189b07" id="0189b07">花中宝座之上。不复为贪欲所恼。亦复不为</a><a name="0189b08" id="0189b08">嗔恚愚痴所恼。亦复不为憍慢嫉妒诸垢所</a><a name="0189b09" id="0189b09">恼。得菩萨神通无生法忍。得是忍已眼根清</a><a name="0189b10" id="0189b10">净。以是清净眼根。见七百万二千亿那由他</a><a name="0189b11" id="0189b11">恒河沙等诸佛如来。是时诸佛遥共赞言。善</a><a name="0189b12" id="0189b12">哉善哉。善男子。汝能于释迦牟尼佛法中。</a><a name="0189b13" id="0189b13">受持读诵思惟是经为他人说。所得福德无</a><a name="0189b14" id="0189b14">量无边。火不能焚水不能漂。汝之功德。</a><a name="0189b15" id="0189b15">千佛共说不能令尽。汝今已能破诸魔贼。坏</a><a name="0189b16" id="0189b16">生死军。诸余怨敌皆悉摧灭。善男子。百千</a><a name="0189b17" id="0189b17">诸佛以神通力。共守护汝。于一切世间天人</a><a name="0189b18" id="0189b18">之中。无如汝者。唯除如来。其诸声闻辟支</a><a name="0189b19" id="0189b19">佛乃至菩萨。智慧禅定无有与汝等者。宿王</a><a name="0189b20" id="0189b20">华。此菩萨成就如是功德智慧之力。若有人</a><a name="0189b21" id="0189b21">闻是药王菩萨本事品。能随喜赞善者。是人</a><a name="0189b22" id="0189b22">现世口中。常出青莲华香。身毛孔中。常出</a><a name="0189b23" id="0189b23">牛头栴檀之香。所得功德如上所说。是故宿</a><a name="0189b24" id="0189b24">王华。以此药王菩萨本事品。嘱累于汝。我</a><a name="0189b25" id="0189b25">灭度后后五百岁中。广宣流布于阎浮提。无</a><a name="0189b26" id="0189b26">令断绝。恶魔魔民诸天龙夜叉鸠槃茶等。</a><a name="0189b27" id="0189b27">得其便也。宿王华。汝当以神通之力守护是</a><a name="0189b28" id="0189b28">经。所以者何。此经则为阎浮提人病之良药。</a><a name="0189b29" id="0189b29">若人有病。得闻是经。病即消灭不老不死。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090189a.htm'><img src='up.gif' border=0></a>
<a href='T090189c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>