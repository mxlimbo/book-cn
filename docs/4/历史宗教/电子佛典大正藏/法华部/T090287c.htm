<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0269 佛说法华三昧经 0287c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 269 佛说法华三昧经</font> <font face='Arial'>(卷1)</font> <font face='Arial'>T09, p0287c</h2></font><hr>
<span class='old'>
</a><br><a name="0287b28" id="0287b28">　　能忍有柔意　　　但能口说行</a><br><a name="0287b29" id="0287b29">　　休心意何如　　　实欲往试之</span><br><a name="0287c01" id="0287c01">　　可应几法住　　　往对不起意</a><br><a name="0287c02" id="0287c02">　　若实有智慧　　　我欲从解要</a><br><a name="0287c03" id="0287c03">　　省视所说法　　　咏广入道俗</a><br><a name="0287c04" id="0287c04">　　有何异心意　　　独得是智慧　</p></a><a name="0287c05" id="0287c05"><p>佛便语比丘言。自若干因缘。即说偈报言<p class='lg'></a><br><a name="0287c06" id="0287c06">　　女利行本心　　　立德识本处</a><br><a name="0287c07" id="0287c07">　　在世来千岁　　　常习于三昧</a><br><a name="0287c08" id="0287c08">　　心解众色要　　　寂然与禅同</a><br><a name="0287c09" id="0287c09">　　真是女子身　　　不为化来现</a><br><a name="0287c10" id="0287c10">　　本从无色世　　　今来在世界</a><br><a name="0287c11" id="0287c11">　　续复如本行　　　已行便立正</a><br><a name="0287c12" id="0287c12">　　无身现说心　　　普念众慈行</a><br><a name="0287c13" id="0287c13">　　念法空为本　　　不起因缘相</a><br><a name="0287c14" id="0287c14">　　比丘自不解　　　何怪是女身</a><br><a name="0287c15" id="0287c15">　　不见无有本　　　反自受缚着</a><br><a name="0287c16" id="0287c16">　　禅思欲去色　　　更反为色乱</a><br><a name="0287c17" id="0287c17">　　远苦避三毒　　　已入三毒苦</a><br><a name="0287c18" id="0287c18">　　汝自不解身　　　自谓得常安</a><br><a name="0287c19" id="0287c19">　　万物如幻化　　　入出无形住</a><br><a name="0287c20" id="0287c20">　　四色本虚空　　　自然受形着</a><br><a name="0287c21" id="0287c21">　　爱习自拘限　　　坏本起末欲　</p></a><a name="0287c22" id="0287c22"><p>尔时比丘八万四千人。闻说偈意解。即发无</a><a name="0287c23" id="0287c23">上正真道意。不可计天人。散华名香皆来供</a><a name="0287c24" id="0287c24">养佛。时舍利弗心念。女子乃有是辩。何不去</a><a name="0287c25" id="0287c25">女作男。佛即知舍利弗心所念。便语舍利</a><a name="0287c26" id="0287c26">弗。汝自问女。舍利弗即问。唯女利行。所说非</a><a name="0287c27" id="0287c27">常事。如与如来共对语。何不去女作男。女</a><a name="0287c28" id="0287c28">利行答言。唯舍利弗。道德之要以慧善见。不</a><a name="0287c29" id="0287c29">视于四色。是地水火风。五情合六入为衰。心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090287b.htm'><img src='up.gif' border=0></a>
<a href='T090288a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>