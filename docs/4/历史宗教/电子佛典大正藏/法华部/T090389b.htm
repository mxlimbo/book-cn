<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0276 无量义经 0389b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 276 无量义经</font> <font face='Arial'>(卷1)</font> 十功德品第三 <font face='Arial'>T09, p0389b</h2></font><hr>
<span class='old'>
</a><a name="0389a28" id="0389a28">天伎乐歌叹彼佛及诸菩萨声闻大众。南西</a><a name="0389a29" id="0389a29">北方四维上下亦复如是。尔时佛告大庄严</span><a name="0389b01" id="0389b01">菩萨摩诃萨及八万菩萨摩诃萨言。汝等当</a><a name="0389b02" id="0389b02">于此经应深起敬心如法修行。广化一切勤</a><a name="0389b03" id="0389b03">心流布。常当殷勤昼夜守护。普令众生各获</a><a name="0389b04" id="0389b04">法利。汝等真是大慈大悲。以立神通愿力守</a><a name="0389b05" id="0389b05">护是经勿使疑滞。于当来世必令广行阎浮</a><a name="0389b06" id="0389b06">提。令一切众生使得见闻读诵书写供养。以</a><a name="0389b07" id="0389b07">是之故。亦令汝等速得阿耨多罗三藐三菩</a><a name="0389b08" id="0389b08">提。是时大庄严菩萨摩诃萨。与八万菩萨摩</a><a name="0389b09" id="0389b09">诃萨。即从坐起来诣佛所。头面礼足绕百</a><a name="0389b10" id="0389b10">千匝。即前胡跪俱共同声白佛言。世尊。我</a><a name="0389b11" id="0389b11">等快蒙世尊慈愍。为我等说是甚深微妙无</a><a name="0389b12" id="0389b12">上大乘无量义经。敬受佛敕。于如来灭后。当</a><a name="0389b13" id="0389b13">广令流布是经典者。普令一切受持读诵书</a><a name="0389b14" id="0389b14">写供养。唯愿世尊。勿垂忧虑。我等当以愿</a><a name="0389b15" id="0389b15">力。普令一切众生使得见闻读诵书写供养。</a><a name="0389b16" id="0389b16">得是经法威神之力。尔时佛赞言。善哉善</a><a name="0389b17" id="0389b17">哉。诸善男子。汝等今者真是佛子。大慈大悲</a><a name="0389b18" id="0389b18">深能拔苦救厄者矣。一切众生之良福田。广</a><a name="0389b19" id="0389b19">为一切作大良导。一切众生大依止处。一切</a><a name="0389b20" id="0389b20">众生之大施主。常以法利广施一切。尔时大</a><a name="0389b21" id="0389b21">会皆大欢喜。为佛作礼。受持而去</a><a name="0389b22" id="0389b22">无量义经
<p><p><p><a name="0389b23" id="0389b23"></a><a name="0389b24" id="0389b24"><p><b>　　<A NAME="n218"></A>No. 277</b></a><a name="0389b25" id="0389b25"><p class='juan'>
</p>
<p><b>　　<A NAME="n220"></A>佛说观普贤菩萨行法经</b></a><a name="0389b26" id="0389b26"></a><a name="0389b27" id="0389b27"><p><span class='byline'>　　　　宋元嘉年昙无蜜多于杨州译</span><br></a><a name="0389b28" id="0389b28"><p>如是我闻。一时佛在毗舍离国大林精舍重阁</a><a name="0389b29" id="0389b29">讲堂。告诸比丘。却后三月我当般涅槃。尊者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090389a.htm'><img src='up.gif' border=0></a>
<a href='T090389c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>