<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0062b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷7)</font> 普贤菩萨劝发品第二十八 <font face='Arial'>T09, p0062b</h2></font><hr>
<span class='old'>
</a><a name="0062a28" id="0062a28">萨舍利弗等诸声闻。及诸天龙人非人等。一</a><a name="0062a29" id="0062a29">切大会皆大欢喜。受持佛语作礼而去</span><a name="0062b01" id="0062b01"><p class='juan'>
妙法莲华经卷第七</p>
</a><a name="0062b02" id="0062b02"></a><a name="0062b03" id="0062b03"></a><a name="0062b04" id="0062b04"><p><b>　　<A NAME="n39"></A>妙法莲华经后序</b></a><a name="0062b05" id="0062b05"></a><a name="0062b06" id="0062b06"><p><span class='byline'>　　　　后秦沙门僧睿述</span><br></a><a name="0062b07" id="0062b07"><p>法华经者。诸佛之秘藏。众经之实体也。以华</a><a name="0062b08" id="0062b08">为名者。照其本也。称芬陀利者。美其盛也。所</a><a name="0062b09" id="0062b09">兴既玄。其旨甚婉。自非达识传之。罕有得</a><a name="0062b10" id="0062b10">其门者。夫百卉药木之英。物实之本也。八万</a><a name="0062b11" id="0062b11">四千法藏者。道果之原也。故以喻焉。诸华之</a><a name="0062b12" id="0062b12">中。莲华最胜。华尚未敷。名屈摩罗。敷而将</a><a name="0062b13" id="0062b13">落。名迦摩罗。处中盛时。名芬陀利。未敷喻二</a><a name="0062b14" id="0062b14">道。将落譬泥洹。荣曜独足以喻斯典。至如般</a><a name="0062b15" id="0062b15">若诸经。深无不极。故道者以之而归。大无不</a><a name="0062b16" id="0062b16">该。故乘者以之而济。然其大略。皆以适化为</a><a name="0062b17" id="0062b17">大。应务之门。不得不以善权为用。权之为</a><a name="0062b18" id="0062b18">化。悟物虽弘。于实体不足。皆属法华。固其宜</a><a name="0062b19" id="0062b19">矣。寻其幽旨。恢廓宏邃。所该甚远。岂徒说粽</a><a name="0062b20" id="0062b20">归本毕定殊涂而已耶。乃实大明觉理。囊括</a><a name="0062b21" id="0062b21">古今。云佛寿无量永劫。未足以明其久也。</a><a name="0062b22" id="0062b22">分身无数万形。不足以异其体也。然则寿量</a><a name="0062b23" id="0062b23">定其非数。分身明其无实。普贤显其无成。多</a><a name="0062b24" id="0062b24">宝照其不灭。夫迈玄古以斯今。则万世同一</a><a name="0062b25" id="0062b25">日。即万化以悟玄。则千途无异辙。夫如是者。</a><a name="0062b26" id="0062b26">则生生未足以期存。永寂亦未可言其灭矣。</a><a name="0062b27" id="0062b27">寻幽宗以绝往。则丧功于本无。控心辔于三</a><a name="0062b28" id="0062b28">昧。则忘期于二地。经流兹土。虽复垂及百年。</a><a name="0062b29" id="0062b29">译者昧其虚津。灵关莫之或启。谈者乖其准<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090062a.htm'><img src='up.gif' border=0></a>
<a href='T090062c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>