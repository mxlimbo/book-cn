<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0075a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷2)</font> 应时品第三 <font face='Arial'>T09, p0075a</h2></font><hr>
<span class='old'>
</a><a name="0074c28" id="0074c28">道。心怀欣豫欢喜踊跃。不能自胜。各自脱身</a><a name="0074c29" id="0074c29">衣以覆佛上。时天帝释梵忍迹天。及余无数</span><a name="0075a01" id="0075a01">亿千天子。各各取衣供养世尊。以天华香意</a><a name="0075a02" id="0075a02">华大意华散于佛上。诸天衣物悉在虚空罗</a><a name="0075a03" id="0075a03">列而住。天上伎乐自然而鸣。天上大声自然</a><a name="0075a04" id="0075a04">雷震普雨天华。咸共举声而皆叹曰。今所闻</a><a name="0075a05" id="0075a05">法自昔未有。前波罗奈鹿苑之中。始转法轮</a><a name="0075a06" id="0075a06">盖不足言。今佛世尊则复讲说无上法轮。时</a><a name="0075a07" id="0075a07">诸天子赞颂曰<p class='lg'></a><br><a name="0075a08" id="0075a08">　　于世无双比　　　今者转法轮</a><br><a name="0075a09" id="0075a09">　　为男女讲说　　　阴衰所从起</a><br><a name="0075a10" id="0075a10">　　彼第一畅说　　　十二展转事</a><br><a name="0075a11" id="0075a11">　　今导师演说　　　少能信乐者</a><br><a name="0075a12" id="0075a12">　　从世雄大圣　　　面闻无数法</a><br><a name="0075a13" id="0075a13">　　往始至于兹　　　未聆如斯典</a><br><a name="0075a14" id="0075a14">　　大导师所说　　　我今代劝助</a><br><a name="0075a15" id="0075a15">　　勇猛舍利弗　　　而乃得授决</a><br><a name="0075a16" id="0075a16">　　为叹本发意　　　所供养佛数</a><br><a name="0075a17" id="0075a17">　　我当蒙及逮　　　得佛世最上</a><br><a name="0075a18" id="0075a18">　　已所造净行　　　频数若干种</a><br><a name="0075a19" id="0075a19">　　奉过去诸佛　　　愿获佛道谊　</p></a><a name="0075a20" id="0075a20"><p>于是舍利弗白世尊曰。我今无结狐疑已除。</a><a name="0075a21" id="0075a21">现在佛前得授予决。为无上正真道。又曰。大</a><a name="0075a22" id="0075a22">圣。斯千二百得自在者。昔来岂不住学地乎。</a><a name="0075a23" id="0075a23">当来如是此佛教耶。斯诸比丘。顿止行门遵</a><a name="0075a24" id="0075a24">尚法律。度老病死咨嗟泥洹。是诸比丘无</a><a name="0075a25" id="0075a25">央数千。供养世尊。学诸所学。畏吾我惧三</a><a name="0075a26" id="0075a26">世。毁诸见众邪。行立灭度。已怀此想得至</a><a name="0075a27" id="0075a27">道场。初未曾闻如是像法。心每犹豫善哉世</a><a name="0075a28" id="0075a28">尊。愿说要谊。使此比丘疑网悉除。今四部</a><a name="0075a29" id="0075a29">众意咸怅怅。当令坦然无余结恨。佛告舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090074c.htm'><img src='up.gif' border=0></a>
<a href='T090075b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>