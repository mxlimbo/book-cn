<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0271 佛说菩萨行方便境界神通变化经 0312a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 271 佛说菩萨行方便境界神通变化经</font> <font face='Arial'>(卷3)</font> <font face='Arial'>T09, p0312a</h2></font><hr>
<span class='old'>
</a><a name="0311c28" id="0311c28">失时。王说是已。萨遮尼干子语大王言如是</a><a name="0311c29" id="0311c29">大王。菩萨威仪无不调伏诸众生者。无有说</span><a name="0312a01" id="0312a01">法逆大乘者。若不能增益一切智。若不能</a><a name="0312a02" id="0312a02">尽一切结使。若不能示生死过患。若其不能</a><a name="0312a03" id="0312a03">到于涅槃。若不能近菩萨之行。若不能到自</a><a name="0312a04" id="0312a04">利利他及俱利者。无有是处。大王。若有一切</a><a name="0312a05" id="0312a05">初发意时。便到自利利他俱利。萨遮尼干说</a><a name="0312a06" id="0312a06">是事时。栴茶钵树提王。得断疑信得不坏</a><a name="0312a07" id="0312a07">信。十六王子。得于欢喜信行之界。八千天</a><a name="0312a08" id="0312a08">子获得三昧。名庄严佛行。是王宫中所坐尼</a><a name="0312a09" id="0312a09">干有万三千。发于无上正真道心。各各脱衣</a><a name="0312a10" id="0312a10">供养萨遮尼干子已。作如是言。我等今者得</a><a name="0312a11" id="0312a11">于善利。见是萨遮大善男子。又闻演说是随</a><a name="0312a12" id="0312a12">顺法。复言。萨遮。可与俱往。欲见世尊。是佛</a><a name="0312a13" id="0312a13">如来今在我园。萨遮答言。一切悉来和合共</a><a name="0312a14" id="0312a14">往。尔时大王与其眷属大臣人民设大庄严。</a><a name="0312a15" id="0312a15">尔时大王遍城行令唱如是言。若不至于如</a><a name="0312a16" id="0312a16">来所者。当斩杀之。举城一切男子女人童男</a><a name="0312a17" id="0312a17">童女。闻王令已。各各持诸华鬘涂香末香</a><a name="0312a18" id="0312a18">种种伎乐。出于优禅大城外已。向园而住待</a><a name="0312a19" id="0312a19">于大王。尔时钵树提王。与萨遮尼干子诸大</a><a name="0312a20" id="0312a20">臣等。王子兵众。内宫婇女。国土人民。骑乘围</a><a name="0312a21" id="0312a21">绕。大王威德。王大神力。王大变化。王大游</a><a name="0312a22" id="0312a22">戏。擎幢幡盖。百千音乐歌舞唱伎。箫笛击节</a><a name="0312a23" id="0312a23">出种种妙音。象马槃戏百千吉瓨。在前行列。</a><a name="0312a24" id="0312a24">以金锁庄校象车马车。九十八亿人众围绕。</a><a name="0312a25" id="0312a25">趣向自园诣世尊所。到已顶礼佛足右绕三</a><a name="0312a26" id="0312a26">匝却住一面。萨遮尼干及其眷属。顶礼佛足</a><a name="0312a27" id="0312a27">右绕无量百千匝已。住立合掌观佛不眴。尔</a><a name="0312a28" id="0312a28">时大德舍利弗。见萨遮尼干子佛前观佛目</a><a name="0312a29" id="0312a29">不暂眴。见是事已作是思惟。萨遮尼干子何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090311c.htm'><img src='up.gif' border=0></a>
<a href='T090312b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>