<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0267 不退转法轮经 0232c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 267 不退转法轮经</font> <font face='Arial'>(卷2)</font> <font face='Arial'>T09, p0232c</h2></font><hr>
<span class='old'>
</a><br><a name="0232b28" id="0232b28">　　如是分别　　　为菩萨说　　　皆以方便</a><br><a name="0232b29" id="0232b29">　　开示佛法　</p></span><a name="0232c01" id="0232c01"><p>如是阿难。如来正觉。为诸菩萨摩诃萨说斯</a><a name="0232c02" id="0232c02">方便显示持法</a><a name="0232c03" id="0232c03"><p>佛告阿难。云何如来。为诸菩萨摩诃萨说八</a><a name="0232c04" id="0232c04">正道法。云何菩萨摩诃萨。离于八邪向八解</a><a name="0232c05" id="0232c05">脱。出过凡夫。修八正道。而无到处。远离诸</a><a name="0232c06" id="0232c06">边。住于中道。越凡夫地。安住菩提。亦不住</a><a name="0232c07" id="0232c07">菩提相。离诸邪见。修于正见。不取身相。亦复</a><a name="0232c08" id="0232c08">不住菩提之相。佛身无为。离于诸数。修佛相</a><a name="0232c09" id="0232c09">者。则得众生一相无相。出离众生生死阴界。</a><a name="0232c10" id="0232c10">安住无为毕竟空舍。见一切法无生无住。何</a><a name="0232c11" id="0232c11">以故。诸法性相皆无住故。远离世间及出世</a><a name="0232c12" id="0232c12">间。住寂灭处。不染世间。不着出世间。若法非</a><a name="0232c13" id="0232c13">法。有为无为。皆悉远离。舍于断常。住平等</a><a name="0232c14" id="0232c14">相。知过去未来现在心数无有异相。亦不得</a><a name="0232c15" id="0232c15">菩提心相。何以故。一切诸心皆平等故。身相</a><a name="0232c16" id="0232c16">亦尔。是故不为毒火刀箭之所伤害。何以故。</a><a name="0232c17" id="0232c17">已离一切烦恼毒故。常生净国离诸恶趣。虽</a><a name="0232c18" id="0232c18">住诸趣而证菩提。常住安隐亦无依止。以如</a><a name="0232c19" id="0232c19">是义。一切刀兵不能加害。何以故。见寂灭菩</a><a name="0232c20" id="0232c20">提空无住处。以无住故一切毒箭皆不能害。</a><a name="0232c21" id="0232c21">是名无缚。乘于疾乘亦不住乘。是名无缚。何</a><a name="0232c22" id="0232c22">以故。无所得故。是故刀箭不害其身。知诸法</a><a name="0232c23" id="0232c23">空求不可得。一切毒害所不能侵。何以故。行</a><a name="0232c24" id="0232c24">普之慈遍覆一切故。行菩提慈不得诸众生</a><a name="0232c25" id="0232c25">故。行空之慈诸法寂灭故。行无热慈远离诸</a><a name="0232c26" id="0232c26">烦恼故。行如是慈能令刀兵皆不害身。欲色</a><a name="0232c27" id="0232c27">无色界亦悉平等。知一切界一切法性同于</a><a name="0232c28" id="0232c28">菩提等无异相。若能如是心无思虑。亦无调</a><a name="0232c29" id="0232c29">戏寂灭清净。菩萨摩诃萨。知一切法如呼声<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090232b.htm'><img src='up.gif' border=0></a>
<a href='T090233a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>