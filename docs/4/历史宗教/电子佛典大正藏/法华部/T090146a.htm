<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0146a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷2)</font> 譬喻品第三 <font face='Arial'>T09, p0146a</h2></font><hr>
<span class='old'>
</a><a name="0145c28" id="0145c28">量知见力无所畏。有大神力及智慧力。具</a><a name="0145c29" id="0145c29">足方便智慧波罗蜜。大慈大悲常无懈惓。恒</span><a name="0146a01" id="0146a01">求善事利益一切。而生三界朽故火宅。为度</a><a name="0146a02" id="0146a02">众生生老病死忧悲苦恼愚痴闇蔽三毒之</a><a name="0146a03" id="0146a03">火。教化令得阿耨多罗三藐三菩提。见诸众</a><a name="0146a04" id="0146a04">生为生老病死忧悲苦恼之所烧煮。亦以五</a><a name="0146a05" id="0146a05">欲财利故。受种种苦。又以贪着追求故。现</a><a name="0146a06" id="0146a06">受众苦。后受地狱畜生饿鬼之苦。若生天上</a><a name="0146a07" id="0146a07">及在人间。贫穷困苦爱别离苦怨憎会苦。如</a><a name="0146a08" id="0146a08">是等种种诸苦。众生没在其中欢喜游戏。不</a><a name="0146a09" id="0146a09">觉不知不惊不怖。亦不生厌不求解脱。于此</a><a name="0146a10" id="0146a10">三界火宅东西驰走。虽遭大苦不以为患。舍</a><a name="0146a11" id="0146a11">利弗。佛见此已便作是念。我为众生之父。</a><a name="0146a12" id="0146a12">应拔其苦难。与无量无边佛智慧乐。令其游</a><a name="0146a13" id="0146a13">戏。舍利弗。如来复作是念。若我但以神力</a><a name="0146a14" id="0146a14">及智慧力。舍于方便。为诸众生赞如来知见</a><a name="0146a15" id="0146a15">力无所畏者。众生不能以是得度。所以者何。</a><a name="0146a16" id="0146a16">是诸众生。未免生老病死忧悲苦恼。而为三</a><a name="0146a17" id="0146a17">界火宅所烧。何由能解佛之智慧。舍利弗。</a><a name="0146a18" id="0146a18">如彼长者虽复身手有力而不用之。但以殷</a><a name="0146a19" id="0146a19">勤方便。免济诸子火宅之难。然后各与珍宝</a><a name="0146a20" id="0146a20">大车。如来亦复如是。虽有力无所畏而不用</a><a name="0146a21" id="0146a21">之。但以智慧方便。于三界火宅拔济众生。</a><a name="0146a22" id="0146a22">为说三乘声闻辟支佛佛乘。而作是言。汝等</a><a name="0146a23" id="0146a23">莫得乐住三界火宅。勿贪粗弊色声香味触</a><a name="0146a24" id="0146a24">也。若贪着生爱则为所烧。汝等速出三界。</a><a name="0146a25" id="0146a25">当得三乘声闻辟支佛佛乘。我今为汝保任</a><a name="0146a26" id="0146a26">此事。终不虚也。汝等但当勤修精进。如来</a><a name="0146a27" id="0146a27">以是方便诱进众生。复作是言。汝等当知此</a><a name="0146a28" id="0146a28">三乘法皆是圣所称叹。自在无系无所依求。</a><a name="0146a29" id="0146a29">乘是三乘。以无漏根力觉道禅定解脱三昧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090145c.htm'><img src='up.gif' border=0></a>
<a href='T090146b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>