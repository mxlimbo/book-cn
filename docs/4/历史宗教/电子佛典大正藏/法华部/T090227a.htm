<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0267 不退转法轮经 0227a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 267 不退转法轮经</font> <font face='Arial'>(卷1)</font> 序品第一 <font face='Arial'>T09, p0227a</h2></font><hr>
<span class='old'>
</a><a name="0226c28" id="0226c28">一切诸佛有所说法悉皆同等。彼诸菩萨复</a><a name="0226c29" id="0226c29">白佛言。云何同等。佛言。不退法轮。一切诸</span><a name="0227a01" id="0227a01">佛皆悉等说。时彼菩萨复白佛言。世尊。何以</a><a name="0227a02" id="0227a02">故。释迦牟尼佛说三乘法。佛言。娑婆世界众</a><a name="0227a03" id="0227a03">生心多下劣。若说一乘则不能解。是故释迦</a><a name="0227a04" id="0227a04">牟尼佛。以善方便为诸众生出五浊世。分别</a><a name="0227a05" id="0227a05">说三引导众生令入一乘。时二菩萨白佛言。</a><a name="0227a06" id="0227a06">世尊。释迦牟尼佛说法为最甚难。佛言。释迦</a><a name="0227a07" id="0227a07">牟尼佛说法实为甚难。善音善声菩萨白佛</a><a name="0227a08" id="0227a08">言。世尊。我等今者快得善利。不生如是下劣</a><a name="0227a09" id="0227a09">恶国。尔时佛答二菩萨言。莫作是语。当疾舍</a><a name="0227a10" id="0227a10">离。善音善声菩萨复白佛言。世尊。以何因缘</a><a name="0227a11" id="0227a11">令舍是语。彼恶世中说此法难。以是故。我等</a><a name="0227a12" id="0227a12">今者不生喜乐。佛言。于此世界二十亿那由</a><a name="0227a13" id="0227a13">他劫修诸善根。不如娑婆世界于一食顷。与</a><a name="0227a14" id="0227a14">诸般若波罗蜜相应。令一众生归依三宝受</a><a name="0227a15" id="0227a15">持五戒。远离声闻辟支佛心。使发无上菩提</a><a name="0227a16" id="0227a16">道意甚难。于彼二十亿那由他者。况复有能</a><a name="0227a17" id="0227a17">劝人出家赞叹功德。广为说法令出三界。作</a><a name="0227a18" id="0227a18">如是教逮得己利。修集善法入诸禅定。何以</a><a name="0227a19" id="0227a19">故。此诸众生。多为烦恼之所浊乱。是二菩萨</a><a name="0227a20" id="0227a20">复白佛言。世尊。云何于彼世界。诸众生等。多</a><a name="0227a21" id="0227a21">为烦恼而浊乱耶。佛言。若我尽寿更为汝等。</a><a name="0227a22" id="0227a22">说娑婆世界众生浊乱。贪欲嗔恚愚痴。无量</a><a name="0227a23" id="0227a23">诸恶不善诸法。犹不可尽。惟佛能知业报善</a><a name="0227a24" id="0227a24">恶。尔时善音善声彼菩萨等。俱共叹言。是真</a><a name="0227a25" id="0227a25">释迦牟尼佛。是真释师子。是真释仙。作如是</a><a name="0227a26" id="0227a26">等三种赞叹。善哉说法。善知心念。亦为广说</a><a name="0227a27" id="0227a27">诸不善法贪欲嗔恚愚痴邪见无量诸恶。巧</a><a name="0227a28" id="0227a28">说善趣及向声闻辟支佛道。皆归于佛。成就</a><a name="0227a29" id="0227a29">佛智第一清净。发菩提心。随顺解脱。入佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090226c.htm'><img src='up.gif' border=0></a>
<a href='T090227b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>