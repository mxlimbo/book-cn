<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0046c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷6)</font> 随喜功德品第十八 <font face='Arial'>T09, p0046c</h2></font><hr>
<span class='old'>
</a><a name="0046b28" id="0046b28">后。若比丘比丘尼优婆塞优婆夷。及余智者</a><a name="0046b29" id="0046b29">若长若幼。闻是经随喜已。从法会出至于</span><a name="0046c01" id="0046c01">余处。若在僧坊若空闲地。若城邑巷陌聚落</a><a name="0046c02" id="0046c02">田里。如其所闻。为父母宗亲善友知识随</a><a name="0046c03" id="0046c03">力演说。是诸人等闻已随喜复行转教。余人</a><a name="0046c04" id="0046c04">闻已亦随喜转教。如是展转至第五十。阿逸</a><a name="0046c05" id="0046c05">多。其第五十善男子善女人随喜功德。我今</a><a name="0046c06" id="0046c06">说之。汝当善听。若四百万亿阿僧祇世界六</a><a name="0046c07" id="0046c07">趣四生众生卵生胎生湿生化生。若有形无</a><a name="0046c08" id="0046c08">形。有想无想。非有想非无想。无足二足四足</a><a name="0046c09" id="0046c09">多足。如是等在众生数者。有人求福。随</a><a name="0046c10" id="0046c10">其所欲娱乐之具皆给与之。一一众生与满</a><a name="0046c11" id="0046c11">阎浮提金银琉璃车磲马脑珊瑚虎珀诸</a><a name="0046c12" id="0046c12">妙珍宝及象马车乘七宝所成宫殿楼阁等</a><a name="0046c13" id="0046c13">是大施主。如是布施满八十年已。而作是</a><a name="0046c14" id="0046c14">念。我已施众生娱乐之具。随意所欲。然此</a><a name="0046c15" id="0046c15">众生皆已衰老年过八十。发白面皱将死</a><a name="0046c16" id="0046c16">不久。我当以佛法而训导之。即集此众生。</a><a name="0046c17" id="0046c17">宣布法化示教利喜。一时皆得须陀洹道</a><a name="0046c18" id="0046c18">斯陀含道阿那含道阿罗汉道。尽诸有漏于</a><a name="0046c19" id="0046c19">深禅定皆得自在具八解脱。于汝意云何。</a><a name="0046c20" id="0046c20">是大施主所得功德宁为多不。弥勒白佛</a><a name="0046c21" id="0046c21">言。世尊。是人功德甚多无量无边。若是施</a><a name="0046c22" id="0046c22">主。但施众生一切乐具功德无量。何况令</a><a name="0046c23" id="0046c23">得阿罗汉果。佛告弥勒。我今分明语汝。是</a><a name="0046c24" id="0046c24">人以一切乐具。施于四百万亿阿僧祇世界</a><a name="0046c25" id="0046c25">六趣众生。又令得阿罗汉果。所得功德。不</a><a name="0046c26" id="0046c26">如是第五十人。闻法华经一偈随喜功德。</a><a name="0046c27" id="0046c27">百分千分百千万亿分不及其一。乃至算数</a><a name="0046c28" id="0046c28">譬喻所不能知。阿逸多。如是第五十人展</a><a name="0046c29" id="0046c29">转闻法华经随喜功德。尚无量无边阿僧祇。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090046b.htm'><img src='up.gif' border=0></a>
<a href='T090047a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>