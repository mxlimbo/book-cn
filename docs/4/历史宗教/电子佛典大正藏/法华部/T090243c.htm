<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0267 不退转法轮经 0243c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 267 不退转法轮经</font> <font face='Arial'>(卷3)</font> 除想品第五 <font face='Arial'>T09, p0243c</h2></font><hr>
<span class='old'>
</a><a name="0243b28" id="0243b28">空中。天乐自鸣。龙雨真珠。诸妇女等。以身璎</a><a name="0243b29" id="0243b29">珞。各脱上服以供养佛。整其衣服右膝着地。</span><a name="0243c01" id="0243c01">合掌向佛皆共同音。白佛言。世尊。如来无二。</a><a name="0243c02" id="0243c02">尔时佛告阿难。如是如是。如彼所说。如来无</a><a name="0243c03" id="0243c03">二永尽愚痴。如来世尊无有吝惜。无一切过。</a><a name="0243c04" id="0243c04">已离过故。离于诸欲。一切尘垢清净无染。憍</a><a name="0243c05" id="0243c05">慢贪嫉悉断无余。智慧具足觉悟正法。到于</a><a name="0243c06" id="0243c06">彼岸。犹如大梵得大自在。威仪具足究竟诸</a><a name="0243c07" id="0243c07">行。得四具足。天龙夜叉乾闼婆阿修罗迦楼</a><a name="0243c08" id="0243c08">罗紧那罗摩[<a href='javascript:showpic("images/023523.gif")'>目*侯</a>]罗伽人非人等。而不取著有</a><a name="0243c09" id="0243c09">为无为。不染生死。从佛世尊得正解脱。得具</a><a name="0243c10" id="0243c10">足见无阙失见具足亲近。阿难言。云何如来。</a><a name="0243c11" id="0243c11">得具足见无阙失见。具足闻佛具足见佛具</a><a name="0243c12" id="0243c12">足亲近。佛告阿难。汝不知耶。阿难言。我实不</a><a name="0243c13" id="0243c13">知。佛言。汝今谛听。当为汝说。阿难言。唯然</a><a name="0243c14" id="0243c14">世尊。愿为解说。阿难。汝今闻我释迦牟尼佛。</a><a name="0243c15" id="0243c15">已闻当闻。如是等。皆得不退于阿耨多罗三</a><a name="0243c16" id="0243c16">藐三菩提。何以故。一切法身若有所说。其见</a><a name="0243c17" id="0243c17">闻者皆悉利益。阿难。若以一华供养如来。及</a><a name="0243c18" id="0243c18">般涅槃后。为佛舍利起塔供养。亦得不退于</a><a name="0243c19" id="0243c19">阿耨多罗三藐三菩提。阿难。乃至畜生。得</a><a name="0243c20" id="0243c20">闻佛名。亦得阿耨多罗三藐三菩提耶。佛言。</a><a name="0243c21" id="0243c21">阿难。复有人闻释迦牟尼佛音声。称其名</a><a name="0243c22" id="0243c22">号。皆是阿耨多罗三藐三菩提种子。若善男</a><a name="0243c23" id="0243c23">子善女人。闻释迦牟尼佛名号。如其所说皆</a><a name="0243c24" id="0243c24">实不虚。阿难。譬如尼拘陀树。若一若二若三</a><a name="0243c25" id="0243c25">若四。乃至五十百千无量等众。止息其下皆</a><a name="0243c26" id="0243c26">蒙覆荫。阿难。于汝意云何。尼拘陀子为大小</a><a name="0243c27" id="0243c27">耶。阿难言。尼拘树子最为甚小。佛告阿难。如</a><a name="0243c28" id="0243c28">是尼拘陀树。以水雨粪土人功因缘。积其日</a><a name="0243c29" id="0243c29">月渐渐长大。阿难言。如是世尊。佛告阿难。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090243b.htm'><img src='up.gif' border=0></a>
<a href='T090244a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>