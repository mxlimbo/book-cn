<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0194a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷7)</font> 妙庄严王本事品第二十五 <font face='Arial'>T09, p0194a</h2></font><hr>
<span class='old'>
</a><a name="0193c28" id="0193c28">离诸恶趣故。其王夫人。得诸佛集三昧。能</a><a name="0193c29" id="0193c29">知诸佛秘密之藏。二子如是以方便力善化</span><a name="0194a01" id="0194a01">其父。令心信解好乐佛法。于是妙庄严王。与</a><a name="0194a02" id="0194a02">群臣眷属俱。净德夫人与后宫婇女眷属俱。</a><a name="0194a03" id="0194a03">其王二子与四万二千人俱。一时共诣佛所。</a><a name="0194a04" id="0194a04">到已头面礼足。绕佛三匝却住一面。尔时彼</a><a name="0194a05" id="0194a05">佛。为王说法示教利喜。王大欢悦。尔时妙庄</a><a name="0194a06" id="0194a06">严王及其夫人。解颈真珠璎珞价直百千。</a><a name="0194a07" id="0194a07">以散佛上。于虚空中化成四柱宝台。台中有</a><a name="0194a08" id="0194a08">大宝床。敷百千万天衣。其上有佛结跏趺</a><a name="0194a09" id="0194a09">坐。放大光明</a><a name="0194a10" id="0194a10"><p>尔时妙庄严王作是念。佛身希有端严殊特。</a><a name="0194a11" id="0194a11">成就第一微妙之色。时云雷音宿王华智佛</a><a name="0194a12" id="0194a12">告四众言。汝等见是妙庄严王于我前合掌</a><a name="0194a13" id="0194a13">立不。此王于我法中作比丘。精勤修习助</a><a name="0194a14" id="0194a14">佛道法。当得作佛。号娑罗树王。国名大光。</a><a name="0194a15" id="0194a15">劫名大高王。其娑罗树王佛。有无量菩萨众</a><a name="0194a16" id="0194a16">及无量声闻。其国平正。功德如是。其王即</a><a name="0194a17" id="0194a17">时以国付弟。与夫人二子并诸眷属。于佛</a><a name="0194a18" id="0194a18">法中出家修道。王出家已。于八万四千岁常</a><a name="0194a19" id="0194a19">勤精进。修行妙法华经。过是已后。得一切</a><a name="0194a20" id="0194a20">净功德庄严三昧。即升虚空高七多罗树。而</a><a name="0194a21" id="0194a21">白佛言。世尊。此我二子已作佛事。以神通变</a><a name="0194a22" id="0194a22">化转我邪心令得安住于佛法中得见世尊。</a><a name="0194a23" id="0194a23">此二子者是我善知识。为欲发起宿世善根</a><a name="0194a24" id="0194a24">饶益我故。来生我家。尔时云雷音宿王华智</a><a name="0194a25" id="0194a25">佛告妙庄严王言。如是如是。如汝所言。若善</a><a name="0194a26" id="0194a26">男子善女人。种善根故。世世得善知识。其</a><a name="0194a27" id="0194a27">善知识。能作佛事示教利喜。令入阿耨多罗</a><a name="0194a28" id="0194a28">三藐三菩提。大王当知。善知识者是大因缘。</a><a name="0194a29" id="0194a29">所谓化导令得见佛。发阿耨多罗三藐三菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090193c.htm'><img src='up.gif' border=0></a>
<a href='T090194b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>