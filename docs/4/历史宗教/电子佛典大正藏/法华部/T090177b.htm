<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0177b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷5)</font> 如来寿量品第十五 <font face='Arial'>T09, p0177b</h2></font><hr>
<span class='old'>
</a><a name="0177a28" id="0177a28">如是。为度众生皆实不虚。譬如良医智慧聪</a><a name="0177a29" id="0177a29">达明练方药善治众病。其人多诸子息。若</span><a name="0177b01" id="0177b01">十二十乃至百数。以有事缘远至余国。诸子</a><a name="0177b02" id="0177b02">于后饮他毒药。药发闷乱宛转于地。是时其</a><a name="0177b03" id="0177b03">父还来归家。诸子饮毒。或失本心或不失者。</a><a name="0177b04" id="0177b04">遥见其父皆大欢喜。拜跪问讯善安隐归。我</a><a name="0177b05" id="0177b05">等愚痴误服毒药。愿见救疗更赐寿命。父见</a><a name="0177b06" id="0177b06">子等苦恼如是。依诸经方求好药草。色香美</a><a name="0177b07" id="0177b07">味皆悉具足。捣簁和合与子令服。而作是</a><a name="0177b08" id="0177b08">言。此大良药。色香美味皆悉具足。汝等可服</a><a name="0177b09" id="0177b09">速除苦恼无复众患。其诸子中不失心者。见</a><a name="0177b10" id="0177b10">此良药色香俱好。即便服之病尽除愈。余失</a><a name="0177b11" id="0177b11">心者。见其父来。虽亦欢喜问讯求索治病。</a><a name="0177b12" id="0177b12">然与其药而不肯服。所以者何。毒气深入失</a><a name="0177b13" id="0177b13">本心故。于此好色香药而谓不美。父作是念。</a><a name="0177b14" id="0177b14">此子可愍。为毒所中心皆颠倒。虽见我喜求</a><a name="0177b15" id="0177b15">索救疗。如是好药而不肯服。我今当设方便</a><a name="0177b16" id="0177b16">令服此药。即作是言。汝等当知。我今衰老</a><a name="0177b17" id="0177b17">死时已至。是好良药今留在此。汝可取服勿</a><a name="0177b18" id="0177b18">忧不差。作是教已复至他国。遣使还告。汝</a><a name="0177b19" id="0177b19">父已死。是时诸子闻父背丧。心大忧恼而作</a><a name="0177b20" id="0177b20">是念。若父在者。慈愍我等能见救护。今者</a><a name="0177b21" id="0177b21">舍我远丧他国。自惟孤露无复恃怙。常怀悲</a><a name="0177b22" id="0177b22">感心遂醒悟。乃知此药色味香美。即取服</a><a name="0177b23" id="0177b23">之毒病皆愈。其父闻子悉已得差。寻便来归</a><a name="0177b24" id="0177b24">咸使见之。诸善男子。于意云何。颇有人能说</a><a name="0177b25" id="0177b25">此良医虚妄罪不。不也世尊。佛言。我亦如是。</a><a name="0177b26" id="0177b26">成佛已来无量无边百千万亿那由他阿僧祇</a><a name="0177b27" id="0177b27">劫。为众生故。以方便力言当灭度。亦无有</a><a name="0177b28" id="0177b28">能如法说我虚妄过者。尔时世尊。欲重宣此</a><a name="0177b29" id="0177b29">义。而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090177a.htm'><img src='up.gif' border=0></a>
<a href='T090177c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>