<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0270 大法鼓经 0297a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 270 大法鼓经</font> <font face='Arial'>(卷2)</font> <font face='Arial'>T09, p0297a</h2></font><hr>
<span class='old'>
</a><a name="0296c28" id="0296c28">白佛言。世尊。有者何耶。佛告迦叶。有者。二</a><a name="0296c29" id="0296c29">十五有众生行。非有者。无思之物。若非有是</span><a name="0297a01" id="0297a01">众生者。应从他来。设有思之物坏者。众生当</a><a name="0297a02" id="0297a02">减。若非有是众生者。则应充满。以众生不</a><a name="0297a03" id="0297a03">生不坏故。不减不满。迦叶白佛言。世尊。若有</a><a name="0297a04" id="0297a04">我者。云何生彼烦恼诸垢。佛告迦叶。善哉善</a><a name="0297a05" id="0297a05">哉。应以是问。问于如来。譬如金师见彼金性。</a><a name="0297a06" id="0297a06">作是思惟。如此金性何由生垢。今当推寻生</a><a name="0297a07" id="0297a07">垢之本。彼人云何为得本不。迦叶白言。不</a><a name="0297a08" id="0297a08">也世尊。佛告迦叶。若尽寿思惟寻初因相。乃</a><a name="0297a09" id="0297a09">至无始得本际不。既不得本亦不得金。若巧</a><a name="0297a10" id="0297a10">方便精勤不懈。除彼金垢尔乃得金。佛告迦</a><a name="0297a11" id="0297a11">叶。如是我者。生客烦恼。欲见我者。作是思</a><a name="0297a12" id="0297a12">惟。今当推寻我及垢本。彼人云何为得本不。</a><a name="0297a13" id="0297a13">迦叶白佛言。不也世尊。佛告迦叶。若勤方便</a><a name="0297a14" id="0297a14">除烦恼垢。尔乃得我。谓闻如是比经。深心</a><a name="0297a15" id="0297a15">信乐不缓不急。善巧方便专精三业。以是因</a><a name="0297a16" id="0297a16">缘尔乃得我</a><a name="0297a17" id="0297a17"><p>迦叶复白佛言。世尊。若有我者何故不见。佛</a><a name="0297a18" id="0297a18">告迦叶。今当说譬。譬如初学。学五字句。界成</a><a name="0297a19" id="0297a19">句偈。欲先知义。然后乃学。当得知不。要当先</a><a name="0297a20" id="0297a20">学。然后乃知。彼善学已。然后师教。界成句</a><a name="0297a21" id="0297a21">义。引譬示之。彼能听受。缘师得解界成句义</a><a name="0297a22" id="0297a22">故。则能信乐。如是我今。为烦恼藏所覆。众生</a><a name="0297a23" id="0297a23">说言善男子。如来藏如是如是。彼便欲见。当</a><a name="0297a24" id="0297a24">得见不。迦叶白言。不也世尊。佛告迦叶。如彼</a><a name="0297a25" id="0297a25">不知界成句义。当缘师信如是。迦叶当知。如</a><a name="0297a26" id="0297a26">来是诚实语者。以诚实语说有众生。汝后当</a><a name="0297a27" id="0297a27">知。如彼学成。今当为汝更说譬喻。如四种众</a><a name="0297a28" id="0297a28">生界隐覆譬喻。所谓。肤翳覆眼。重云隐月。</a><a name="0297a29" id="0297a29">如人穿井。瓶中灯焰。当知此四有佛藏因缘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090296c.htm'><img src='up.gif' border=0></a>
<a href='T090297b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>