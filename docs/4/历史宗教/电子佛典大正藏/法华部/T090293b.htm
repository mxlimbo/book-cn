<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0270 大法鼓经 0293b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 270 大法鼓经</font> <font face='Arial'>(卷1)</font> <font face='Arial'>T09, p0293b</h2></font><hr>
<span class='old'>
</a><a name="0293a28" id="0293a28">迦叶白佛言。声鼓者非鼓耶。佛告迦叶。离声</a><a name="0293a29" id="0293a29">鼓者。鼓亦有声。以风动故。迦叶白佛言。鼓者</span><a name="0293b01" id="0293b01">为是法。为是非法耶。佛告迦叶。鼓者非法非</a><a name="0293b02" id="0293b02">非法。迦叶白佛言。名为何等。佛告迦叶。非法</a><a name="0293b03" id="0293b03">非非法者。名为无记。迦叶白佛言。有无记法</a><a name="0293b04" id="0293b04">者。世间应有三法。佛告迦叶。无记相者。如非</a><a name="0293b05" id="0293b05">男非女。非男非女。名为不男。彼亦如是。迦叶</a><a name="0293b06" id="0293b06">白佛言。如世尊说。父母和合而生其子。若父</a><a name="0293b07" id="0293b07">母无众生种子者。不为父母因缘。佛告迦叶。</a><a name="0293b08" id="0293b08">彼无众生种子者。名为涅槃。大常不男亦复</a><a name="0293b09" id="0293b09">如是。所以者何。譬如波斯匿王。与敌国战时。</a><a name="0293b10" id="0293b10">彼诸战士。食丈夫禄。不勇猛者。不名丈夫。如</a><a name="0293b11" id="0293b11">是无众生种子者。不名父母。常不男者亦复</a><a name="0293b12" id="0293b12">如是</a><a name="0293b13" id="0293b13"><p>迦叶白佛言。世尊。善法不善法无记法。何</a><a name="0293b14" id="0293b14">者善法。何者不善法。何者无记法。佛告迦叶。</a><a name="0293b15" id="0293b15">乐受是善法。苦受是不善法。不苦不乐受是</a><a name="0293b16" id="0293b16">无记法。此三法众生常触。乐受者。谓天人五</a><a name="0293b17" id="0293b17">欲功德。苦受者。谓地狱畜生饿鬼阿修罗。不</a><a name="0293b18" id="0293b18">苦不乐受者。谓白癣等。迦叶白佛言。此则不</a><a name="0293b19" id="0293b19">然。佛告迦叶。从乐生苦。从苦生苦。彼为无</a><a name="0293b20" id="0293b20">记。迦叶白佛言。其譬如何。佛告迦叶。因食生</a><a name="0293b21" id="0293b21">病。食则是乐。病则是苦。彼白癣等。名为无</a><a name="0293b22" id="0293b22">记。迦叶白佛言。若苦乐名无记者。父母子</a><a name="0293b23" id="0293b23">亦无记。佛告迦叶。此则不然。迦叶白佛言。其</a><a name="0293b24" id="0293b24">譬如何。佛告迦叶。如非想非非想等天乃至</a><a name="0293b25" id="0293b25">无想。则恒住子法。善亦如是。迦叶白佛言。</a><a name="0293b26" id="0293b26">世尊。如佛所说。受想是众生。是故非想非非</a><a name="0293b27" id="0293b27">想处。应非众生。佛告迦叶。彼有行分。我说此</a><a name="0293b28" id="0293b28">众生法者。除无想天。迦叶白佛言。众生为是</a><a name="0293b29" id="0293b29">色为非色耶。佛告迦叶。众生亦非色亦非非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090293a.htm'><img src='up.gif' border=0></a>
<a href='T090293c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>