<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0152b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷3)</font> 药草喻品第五 <font face='Arial'>T09, p0152b</h2></font><hr>
<span class='old'>
</a><a name="0152a28" id="0152a28">具足蒙润各得生长如来说法一相一味。所</a><a name="0152a29" id="0152a29">谓解脱相离相灭相。究竟至于一切种智。</span><a name="0152b01" id="0152b01">其有众生闻如来法。若持读诵如说修行。所</a><a name="0152b02" id="0152b02">得功德不自觉知。所以者何。唯有如来。知</a><a name="0152b03" id="0152b03">此众生种相体性。念何事。思何事。修何事。云</a><a name="0152b04" id="0152b04">何念。云何思。云何修。以何法念。以何法思。</a><a name="0152b05" id="0152b05">以何法修。以何法得何法。众生住于种种之</a><a name="0152b06" id="0152b06">地。唯有如来如实见之。明了无碍。如彼卉木</a><a name="0152b07" id="0152b07">丛林诸药草等。而不自知上中下性。如来知</a><a name="0152b08" id="0152b08">是一相一味之法。所谓解脱相离相灭相。究</a><a name="0152b09" id="0152b09">竟涅槃常寂灭相。终归于空。佛知是已。观众</a><a name="0152b10" id="0152b10">生心欲而将护之。是故不即为说一切种智。</a><a name="0152b11" id="0152b11">汝等迦叶甚为希有。能知如来随宜说法。能</a><a name="0152b12" id="0152b12">信能受。所以者何。诸佛世尊随宜说法难解</a><a name="0152b13" id="0152b13">难知。尔时世尊。欲重宣此义而说偈言<p class='lg'></a><br><a name="0152b14" id="0152b14">　　破有法王　　　出现世间　　　随众生欲</a><br><a name="0152b15" id="0152b15">　　种种说法　　　如来尊重　　　智慧深远</a><br><a name="0152b16" id="0152b16">　　久默斯要　　　不务速说　　　有智若闻</a><br><a name="0152b17" id="0152b17">　　则能信解　　　无智疑悔　　　则为永失</a><br><a name="0152b18" id="0152b18">　　是故迦叶　　　随力为说　　　以种种缘</a><br><a name="0152b19" id="0152b19">　　令得正见　　　迦叶当知　　　譬如大云</a><br><a name="0152b20" id="0152b20">　　起于世间　　　遍覆一切　　　惠云含润</a><br><a name="0152b21" id="0152b21">　　电光晃曜　　　雷声远震　　　令众悦豫</a><br><a name="0152b22" id="0152b22">　　日光掩蔽　　　地上清凉　　　叆叇垂布</a><br><a name="0152b23" id="0152b23">　　如可承揽　　　其雨普等　　　四方俱下</a><br><a name="0152b24" id="0152b24">　　流澍无量　　　<span class='corr'>率</span>土充洽　　　山川崄谷</a><br><a name="0152b25" id="0152b25">　　幽邃所生　　　卉木药草　　　大小诸树</a><br><a name="0152b26" id="0152b26">　　百谷苗稼　　　甘蔗蒲桃　　　雨之所润</a><br><a name="0152b27" id="0152b27">　　无不丰足　　　干地普洽　　　药木并茂</a><br><a name="0152b28" id="0152b28">　　其云所出　　　一味之水　　　草木丛林</a><br><a name="0152b29" id="0152b29">　　随分受润　　　一切诸树　　　上中下等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090152a.htm'><img src='up.gif' border=0></a>
<a href='T090152c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>