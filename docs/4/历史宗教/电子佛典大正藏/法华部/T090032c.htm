<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0032c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷4)</font> 见宝塔品第十一 <font face='Arial'>T09, p0032c</h2></font><hr>
<span class='old'>
</a><a name="0032b28" id="0032b28">叹言。善哉善哉。释迦牟尼世尊。能以平等</a><a name="0032b29" id="0032b29">大慧教菩萨法佛所护念妙法华经为大众</span><a name="0032c01" id="0032c01">说。如是如是。释迦牟尼世尊。如所说者。</a><a name="0032c02" id="0032c02">皆是真实。尔时四众见大宝塔住在空中。又</a><a name="0032c03" id="0032c03">闻塔中所出音声。皆得法喜怪未曾有。从</a><a name="0032c04" id="0032c04">座而起恭敬合掌却住一面。尔时有菩萨摩</a><a name="0032c05" id="0032c05">诃萨。名大乐说。知一切世间天人阿修罗</a><a name="0032c06" id="0032c06">等心之所疑。而白佛言。世尊。以何因缘有</a><a name="0032c07" id="0032c07">此宝塔从地踊出。又于其中发是音声。尔</a><a name="0032c08" id="0032c08">时佛告大乐说菩萨。此宝塔中有如来全身。</a><a name="0032c09" id="0032c09">乃往过去东方无量千万亿阿僧祇世界。国</a><a name="0032c10" id="0032c10">名宝净。彼中有佛。号曰多宝。其佛行菩</a><a name="0032c11" id="0032c11">萨道时。作大誓愿。若我成佛。灭度之后。于</a><a name="0032c12" id="0032c12">十方国土。有说法华经处。我之塔庙。为听</a><a name="0032c13" id="0032c13">是经故。踊现其前为作证明。赞言善哉。</a><a name="0032c14" id="0032c14">彼佛成道已。临灭度时。于天人大众中</a><a name="0032c15" id="0032c15">告诸比丘。我灭度后。欲供养我全身者。应</a><a name="0032c16" id="0032c16">起一大塔。其佛以神通愿力。十方世界在在</a><a name="0032c17" id="0032c17">处处。若有说法华经者。彼之宝塔皆踊出</a><a name="0032c18" id="0032c18">其前。全身在于塔中。赞言善哉善哉。大乐</a><a name="0032c19" id="0032c19">说。今多宝如来塔。闻说法华经故。从地</a><a name="0032c20" id="0032c20">踊出。赞言善哉善哉。是时大乐说菩萨。以</a><a name="0032c21" id="0032c21">如来神力故。白佛言。世尊我等愿欲见此</a><a name="0032c22" id="0032c22">佛身。佛告大乐说菩萨摩诃萨。是多宝佛有</a><a name="0032c23" id="0032c23">深重愿。若我宝塔。为听法华经故出于诸</a><a name="0032c24" id="0032c24">佛前时。其有欲以我身示四众者。彼佛</a><a name="0032c25" id="0032c25">分身诸佛。在于十方世界说法。尽还集一</a><a name="0032c26" id="0032c26">处。然后我身乃出现耳。大乐说。我分身诸佛。</a><a name="0032c27" id="0032c27">在于十方世界说法者今应当集。大乐说</a><a name="0032c28" id="0032c28">白佛言。世尊。我等亦愿欲见世尊分身诸</a><a name="0032c29" id="0032c29">佛礼拜供养。尔时佛放白毫一光。即见东<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090032b.htm'><img src='up.gif' border=0></a>
<a href='T090033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>