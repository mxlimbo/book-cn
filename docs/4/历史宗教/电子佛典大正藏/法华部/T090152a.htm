<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0152a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷3)</font> 药草喻品第五 <font face='Arial'>T09, p0152a</h2></font><hr>
<span class='old'>
</a><a name="0151c28" id="0151c28">量亿劫说不能尽。迦叶当知。如来是诸法之</a><a name="0151c29" id="0151c29">王。若有所说皆不虚也。于一切法。以智方</span><a name="0152a01" id="0152a01">便而演说之。其所说法。皆悉到于一切智地。</a><a name="0152a02" id="0152a02">如来观知一切诸法之所归趣。亦知一切众</a><a name="0152a03" id="0152a03">生深心所行。通达无碍。又于诸法究尽明了。</a><a name="0152a04" id="0152a04">示诸众生一切智慧。迦叶。譬如三千大千世</a><a name="0152a05" id="0152a05">界。山川溪谷土地所生。卉木丛林及诸药草。</a><a name="0152a06" id="0152a06">种类若干名色各异。密云弥布遍覆三千大</a><a name="0152a07" id="0152a07">千世界。一时等澍其泽普洽。卉木丛林及诸</a><a name="0152a08" id="0152a08">药草。小根小茎小枝小叶。中根中茎中枝中</a><a name="0152a09" id="0152a09">叶。大根大茎大枝大叶。诸树大小随上中下。</a><a name="0152a10" id="0152a10">各有所受。一云所雨称其种性。而得生长华</a><a name="0152a11" id="0152a11">果敷实。虽一地所生一雨所润。而诸草木</a><a name="0152a12" id="0152a12">各有差别。迦叶当知。如来亦复如是。出现</a><a name="0152a13" id="0152a13">于世如大云起。以大音声普遍世界天人阿</a><a name="0152a14" id="0152a14">修罗。如彼大云遍覆三千大千国土。于大</a><a name="0152a15" id="0152a15">众中而唱是言。我是如来应供正遍知明行</a><a name="0152a16" id="0152a16">足善逝世间解无上士调御丈夫天人师佛世</a><a name="0152a17" id="0152a17">尊。未度者令度。未解者令解。未安者令安。</a><a name="0152a18" id="0152a18">未涅槃者令得涅槃。今世后世如实知之。我</a><a name="0152a19" id="0152a19">是一切知者。一切见者。知道者。开道者。说</a><a name="0152a20" id="0152a20">道者。汝等天人阿修罗众。皆应到此。为听</a><a name="0152a21" id="0152a21">法故。尔时无数千万亿种众生。来至佛所而</a><a name="0152a22" id="0152a22">听法。如来于时观是众生诸根利钝精进懈</a><a name="0152a23" id="0152a23">怠。随其所堪而为说法。种种无量皆令欢喜。</a><a name="0152a24" id="0152a24">快得善利。是诸众生闻是法已。现世安隐后</a><a name="0152a25" id="0152a25">生善处。以道受乐亦得闻法。既闻法已离诸</a><a name="0152a26" id="0152a26">障碍。于诸法中任力所能渐得入道。如彼大</a><a name="0152a27" id="0152a27">云雨。于一切卉木丛林及诸药草。如其种性</a><a name="0152a28" id="0152a28">具足蒙润各得生长如来说法一相一味。所</a><a name="0152a29" id="0152a29">谓解脱相离相灭相。究竟至于一切种智。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090151c.htm'><img src='up.gif' border=0></a>
<a href='T090152b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>