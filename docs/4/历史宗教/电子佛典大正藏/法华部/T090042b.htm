<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0042b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷5)</font> 如来寿量品第十六 <font face='Arial'>T09, p0042b</h2></font><hr>
<span class='old'>
</a><br><a name="0042a28" id="0042a28">　　教化令发心　　　而住不退地　</p></a><a name="0042a29" id="0042a29"><p><b>　　<A NAME="n24"></A>妙法莲华经如来寿量品第十六</b></span><a name="0042b01" id="0042b01"><p>尔时佛告诸菩萨及一切大众诸善男子。汝</a><a name="0042b02" id="0042b02">等当信解如来诚谛之语。复告大众。汝等</a><a name="0042b03" id="0042b03">当信解如来诚谛之语。又复告诸大众。汝</a><a name="0042b04" id="0042b04">等当信解如来诚谛之语。是时菩萨大众。</a><a name="0042b05" id="0042b05">弥勒为首合掌白佛言。世尊。唯愿说之。</a><a name="0042b06" id="0042b06">我等当信受佛语。如是三白已。复言唯愿</a><a name="0042b07" id="0042b07">说之。我等当信受佛语。尔时世尊。知诸</a><a name="0042b08" id="0042b08">菩萨三请不止。而告之言。<span class='corr'>汝</span>等谛听。如来</a><a name="0042b09" id="0042b09">秘密神通之力。一切世间天人及阿修罗。皆</a><a name="0042b10" id="0042b10">谓今释迦牟尼佛出释氏宫。去伽耶城不</a><a name="0042b11" id="0042b11">远坐于道场。得阿耨多罗三藐三菩提。然</a><a name="0042b12" id="0042b12">善男子。我实成佛已来。无量无边百千万亿</a><a name="0042b13" id="0042b13">那由他劫。譬如五百千万亿那由他阿僧祇</a><a name="0042b14" id="0042b14">三千大千世界。假使有人末为微尘。过于</a><a name="0042b15" id="0042b15">东方五百千万亿那由他阿僧祇国。乃下一</a><a name="0042b16" id="0042b16">尘。如是东行尽是微尘。诸善男子。于意云</a><a name="0042b17" id="0042b17">何。是诸世界。可得思惟校计知其数不。</a><a name="0042b18" id="0042b18">弥勒菩萨等俱白佛言。世尊。是诸世界无量</a><a name="0042b19" id="0042b19">无边非算数所知。亦非心力所及。一切声</a><a name="0042b20" id="0042b20">闻辟支佛。以无漏智。不能思惟知其限数。</a><a name="0042b21" id="0042b21">我等住阿惟越致地。于是事中亦所不达。</a><a name="0042b22" id="0042b22">世尊。如是诸世界无量无边。尔时佛告大</a><a name="0042b23" id="0042b23">菩萨众。诸善男子。今当分明宣语汝等。是</a><a name="0042b24" id="0042b24">诸世界。若着微尘及不著者。尽以为尘一</a><a name="0042b25" id="0042b25">尘一劫。我成佛已来。复过于此百千万亿那</a><a name="0042b26" id="0042b26">由他阿僧祇劫。自从是来。我常在此娑婆</a><a name="0042b27" id="0042b27">世界说法教化。亦于余处百千万亿那由</a><a name="0042b28" id="0042b28">他阿僧祇国导利众生。诸善男子。于是中</a><a name="0042b29" id="0042b29">间。我说燃灯佛等。又复言其入于涅槃。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090042a.htm'><img src='up.gif' border=0></a>
<a href='T090042c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>