<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0026c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷3)</font> 化城喻品第七 <font face='Arial'>T09, p0026c</h2></font><hr>
<span class='old'>
</a><br><a name="0026b28" id="0026b28">　　于诸法不受　　　亦得阿罗汉</a><br><a name="0026b29" id="0026b29">　　从是后得道　　　其数无有量</span><br><a name="0026c01" id="0026c01">　　万亿劫算数　　　不能得其边</a><br><a name="0026c02" id="0026c02">　　时十六王子　　　出家作沙弥</a><br><a name="0026c03" id="0026c03">　　皆共请彼佛　　　演说大乘法</a><br><a name="0026c04" id="0026c04">　　我等及营从　　　皆当成佛道</a><br><a name="0026c05" id="0026c05">　　愿得如世尊　　　慧眼第一净</a><br><a name="0026c06" id="0026c06">　　佛知童子心　　　宿世之所行</a><br><a name="0026c07" id="0026c07">　　以无量因缘　　　种种诸譬喻</a><br><a name="0026c08" id="0026c08">　　说六波罗蜜　　　及诸神通事</a><br><a name="0026c09" id="0026c09">　　分别真实法　　　菩萨所行道</a><br><a name="0026c10" id="0026c10">　　说是法华经　　　如恒河沙偈</a><br><a name="0026c11" id="0026c11">　　彼佛说经已　　　静室入禅定</a><br><a name="0026c12" id="0026c12">　　一心一处坐　　　八万四千劫</a><br><a name="0026c13" id="0026c13">　　是诸沙弥等　　　知佛禅未出</a><br><a name="0026c14" id="0026c14">　　为无量亿众　　　说佛无上慧</a><br><a name="0026c15" id="0026c15">　　各各坐法座　　　说是大乘经</a><br><a name="0026c16" id="0026c16">　　于佛宴寂后　　　宣扬助法化</a><br><a name="0026c17" id="0026c17">　　一一沙弥等　　　所度诸众生</a><br><a name="0026c18" id="0026c18">　　有六百万亿　　　恒河沙等众</a><br><a name="0026c19" id="0026c19">　　彼佛灭度后　　　是诸闻法者</a><br><a name="0026c20" id="0026c20">　　在在诸佛土　　　常与师俱生</a><br><a name="0026c21" id="0026c21">　　是十六沙弥　　　具足行佛道</a><br><a name="0026c22" id="0026c22">　　今现在十方　　　各得成正觉</a><br><a name="0026c23" id="0026c23">　　尔时闻法者　　　各在诸佛所</a><br><a name="0026c24" id="0026c24">　　其有住声闻　　　渐教以佛道</a><br><a name="0026c25" id="0026c25">　　我在十六数　　　曾亦为汝说</a><br><a name="0026c26" id="0026c26">　　是故以方便　　　引汝趣佛慧</a><br><a name="0026c27" id="0026c27">　　以是本因缘　　　今说法华经</a><br><a name="0026c28" id="0026c28">　　令汝入佛道　　　慎勿怀惊惧</a><br><a name="0026c29" id="0026c29">　　譬如险恶道　　　迥绝多毒兽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090026b.htm'><img src='up.gif' border=0></a>
<a href='T090027a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>