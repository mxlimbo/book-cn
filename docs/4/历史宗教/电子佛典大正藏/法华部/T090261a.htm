<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0268 佛说广博严净不退转轮经 0261a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 268 佛说广博严净不退转轮经</font> <font face='Arial'>(卷2)</font> <font face='Arial'>T09, p0261a</h2></font><hr>
<span class='old'>
</a><br><a name="0260c28" id="0260c28">　　不着三界清净心　　　怜愍众生良福田</a><br><a name="0260c29" id="0260c29">　　长夜布施自调伏　　　住清净戒修忍辱</span><br><a name="0261a01" id="0261a01">　　精进修定及智慧　　　行菩萨行心调伏</a><br><a name="0261a02" id="0261a02">　　以诸相应方便智　　　导众生到安隐处</a><br><a name="0261a03" id="0261a03">　　能令不堕诸恶趣　　　有如是智名菩萨</a><br><a name="0261a04" id="0261a04">　　以真净心动世界　　　震起波踊有六种</a><br><a name="0261a05" id="0261a05">　　光照华上坐菩萨　　　皆说寂静空无法</a><br><a name="0261a06" id="0261a06">　　东方国土及南方　　　西方北方亦复然</a><br><a name="0261a07" id="0261a07">　　上方下方及四维　　　皆同说此寂静法</a><br><a name="0261a08" id="0261a08">　　宁舍身命不疑佛　　　亦教他人信佛智</a><br><a name="0261a09" id="0261a09">　　若诸众生有是信　　　佛及行者能证知　</p></a><a name="0261a10" id="0261a10"><p>复次阿难。云何如来说菩萨摩诃萨名为</a><a name="0261a11" id="0261a11">坚法。阿难当知。菩萨摩诃萨。于佛正法终不</a><a name="0261a12" id="0261a12">退转。受持佛法为他宣说终不毁犯。于不可</a><a name="0261a13" id="0261a13">思议真如法界。应当逮得如是等法。坚心受</a><a name="0261a14" id="0261a14">持而无怯弱。能观诸法真实之相不生染着</a><a name="0261a15" id="0261a15">故。而于此法无所受持。于法非法亦不生着。</a><a name="0261a16" id="0261a16">应如是持乐求诸法。求已能受。受已能持。持</a><a name="0261a17" id="0261a17">已能说。欢喜调柔易可共住。常乐宣说寂静</a><a name="0261a18" id="0261a18">之法。不动法界能逮诸法真实之相。于诸法</a><a name="0261a19" id="0261a19">中善得调伏。亦不毁损常住妙身。如此之身</a><a name="0261a20" id="0261a20">常住故妙。应知此身无始无终无聚无散。应</a><a name="0261a21" id="0261a21">如是知。如佛世尊。为诸菩萨分别解说。于此</a><a name="0261a22" id="0261a22">法中亦应逮得。见一切法清净无垢。善解诸</a><a name="0261a23" id="0261a23">法无可着处。诸法性虚不可得见。以不见故</a><a name="0261a24" id="0261a24">无所受持。宣说法界无相无性。无有言说亦</a><a name="0261a25" id="0261a25">无所有无有思想。远离思想心不可得。其性</a><a name="0261a26" id="0261a26">寂静离诸音声。无有言说非境界法。常乐受</a><a name="0261a27" id="0261a27">持宣说是法。而于是法心无所依。以如是等</a><a name="0261a28" id="0261a28">无所有法。种种差别为菩萨摩诃萨说。而于</a><a name="0261a29" id="0261a29">此法不作合散无种种相。如其所说皆已逮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090260c.htm'><img src='up.gif' border=0></a>
<a href='T090261b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>