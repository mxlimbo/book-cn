<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0271 佛说菩萨行方便境界神通变化经 0301b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 271 佛说菩萨行方便境界神通变化经</font> <font face='Arial'>(卷1)</font> <font face='Arial'>T09, p0301b</h2></font><hr>
<span class='old'>
</a><a name="0301a28" id="0301a28">大海映蔽诸山照明挺特。世尊亦尔。坐师子</a><a name="0301a29" id="0301a29">座覆蔽一切诸天世人。殊特猛盛照明无垢。</span><a name="0301b01" id="0301b01">犹十五日月盛满已隐蔽众星照明清净。世</a><a name="0301b02" id="0301b02">尊亦尔。隐蔽一切诸天世人。照明清净。犹如</a><a name="0301b03" id="0301b03">虚空清明净洁无有云翳。日放明网。隐蔽山</a><a name="0301b04" id="0301b04">光萤火闇已极照明净。世尊亦尔。坐师子座。</a><a name="0301b05" id="0301b05">降伏隐蔽诸天世人极为照明。亦复隐蔽释</a><a name="0301b06" id="0301b06">梵护世等光。犹如闇夜于高山顶炽然大火</a><a name="0301b07" id="0301b07">照明清净。世尊亦尔。处师子座。降伏隐蔽诸</a><a name="0301b08" id="0301b08">天世人。光极照明清净无垢。如师子兽王降</a><a name="0301b09" id="0301b09">伏一切诸小禽兽。世尊亦尔。处师子座。降伏</a><a name="0301b10" id="0301b10">隐蔽一切天人。如毗琉璃如意宝珠八楞无</a><a name="0301b11" id="0301b11">垢放净光明。世尊亦尔。处师子座。端严殊妙</a><a name="0301b12" id="0301b12">明照十方。如转轮王降伏四域所有众生。世</a><a name="0301b13" id="0301b13">尊亦尔。处师子座。降伏隐蔽诸天世人如释</a><a name="0301b14" id="0301b14">提桓因着释迦毗楞伽宝璎珞已处善法堂降</a><a name="0301b15" id="0301b15">伏隐蔽诸天光明。世尊亦尔。处师子座。降伏</a><a name="0301b16" id="0301b16">隐蔽诸天世人。照明清净。尔时文殊师利童</a><a name="0301b17" id="0301b17">子。知大众心已。见如来身威德隆盛。作是思</a><a name="0301b18" id="0301b18">惟。是何光瑞。世尊今坐于师子座。极为光明</a><a name="0301b19" id="0301b19">清净殊特。大会甚多。我今当问如来是义。</a><a name="0301b20" id="0301b20">尔时文殊师利童子即从座起。正于衣服。偏</a><a name="0301b21" id="0301b21">袒右肩。右膝着地。合掌向佛。以偈赞曰<p class='lg'></a><br><a name="0301b22" id="0301b22">　　十力照光明　　　降伏天世人</a><br><a name="0301b23" id="0301b23">　　三有无与等　　　众生无有过</a><br><a name="0301b24" id="0301b24">　　如须弥天居　　　悉照明诸方</a><br><a name="0301b25" id="0301b25">　　降伏蔽诸山　　　勇出照众山</a><br><a name="0301b26" id="0301b26">　　佛持德亦尔　　　智山勇出世</a><br><a name="0301b27" id="0301b27">　　降伏蔽诸众　　　常恒净照明</a><br><a name="0301b28" id="0301b28">　　如月处虚空　　　日月功德照</a><br><a name="0301b29" id="0301b29">　　盛满极圆足　　　降伏蔽诸宿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090301a.htm'><img src='up.gif' border=0></a>
<a href='T090301c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>