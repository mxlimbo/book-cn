<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0188c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷6)</font> 药王菩萨本事品第二十二 <font face='Arial'>T09, p0188c</h2></font><hr>
<span class='old'>
</a><a name="0188b28" id="0188b28">诸幡盖悬众宝铃。尔时一切众生喜见菩萨。</a><a name="0188b29" id="0188b29">复自念言。我虽作是供养。心犹未足。我今</span><a name="0188c01" id="0188c01">当更供养舍利。便语诸菩萨大弟子及天龙</a><a name="0188c02" id="0188c02">夜叉等一切大众。汝等当一心念。我今供养</a><a name="0188c03" id="0188c03">日月净明德佛舍利。作是语已。即于八万四</a><a name="0188c04" id="0188c04">千塔前。然百福庄严臂。七万二千岁而以供</a><a name="0188c05" id="0188c05">养。令无数求声闻众无量阿僧祇人发阿耨</a><a name="0188c06" id="0188c06">多罗三藐三菩提心。皆使得住现一切色身</a><a name="0188c07" id="0188c07">三昧。尔时诸菩萨天人阿修罗等见其无臂。</a><a name="0188c08" id="0188c08">忧恼悲哀而作是言。此一切众生喜见菩萨。</a><a name="0188c09" id="0188c09">是我等师。教化我者。而今烧臂身不具足。</a><a name="0188c10" id="0188c10">于时一切众生喜见菩萨。于大众中立此誓</a><a name="0188c11" id="0188c11">言。我舍两臂。必当得佛金色之身。若实不</a><a name="0188c12" id="0188c12">虚。令我两臂还复如故。作是誓已自然还复。</a><a name="0188c13" id="0188c13">由斯菩萨福德智慧淳厚所致。当尔之时。三</a><a name="0188c14" id="0188c14">千大千世界六种震动。天雨宝华。一切人天</a><a name="0188c15" id="0188c15">得未曾有。佛告宿王华菩萨。于汝意云何。</a><a name="0188c16" id="0188c16">一切众生喜见菩萨。岂异人乎。今药王菩萨</a><a name="0188c17" id="0188c17">是也。其所舍身布施如是。无量百千万亿那</a><a name="0188c18" id="0188c18">由他数</a><a name="0188c19" id="0188c19"><p>宿王华。若有发心欲得阿耨多罗三藐三菩</a><a name="0188c20" id="0188c20">提者。能燃手指乃至足一指供养佛塔。胜以</a><a name="0188c21" id="0188c21">国城妻子及三千大千国土山林河池诸珍宝</a><a name="0188c22" id="0188c22">物而供养者。若复有人。以七宝满三千大</a><a name="0188c23" id="0188c23">千世界。供养于佛及大菩萨辟支佛阿罗汉。</a><a name="0188c24" id="0188c24">是人所得功德。不如受持此法华经乃至一</a><a name="0188c25" id="0188c25">四句偈。其福最多。宿王华。譬如一切川流江</a><a name="0188c26" id="0188c26">河诸水之中海为第一。此法华经亦复如是。</a><a name="0188c27" id="0188c27">于诸如来所说经中最为深大。又如土山黑</a><a name="0188c28" id="0188c28">山小铁围山大铁围山及十宝山。众山之中</a><a name="0188c29" id="0188c29">须弥山为第一。此法华经亦复如是。于诸经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090188b.htm'><img src='up.gif' border=0></a>
<a href='T090189a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>