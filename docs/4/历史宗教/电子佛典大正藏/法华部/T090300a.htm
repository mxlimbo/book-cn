<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0270 大法鼓经 0300a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 270 大法鼓经</font> <font face='Arial'>(卷2)</font> <font face='Arial'>T09, p0300a</h2></font><hr>
<span class='old'>
</a><a name="0299c28" id="0299c28">萨摩诃萨。若余四众为作眷属。悉闻说此大</a><a name="0299c29" id="0299c29">法鼓经。一切皆当得无上菩提。迦叶。我于过</span><a name="0300a01" id="0300a01">去久远世时。在毗舍离城。作转轮王。名难提</a><a name="0300a02" id="0300a02">斯那。尔时毗舍离城。如四天王下阎浮提。</a><a name="0300a03" id="0300a03">如忍世界。其余天下亦复如是。如是三千大</a><a name="0300a04" id="0300a04">千世界。我时寿命不可思议。我作如是转轮</a><a name="0300a05" id="0300a05">圣王。行阿僧祇殊胜布施及诸功德。持戒清</a><a name="0300a06" id="0300a06">净修诸善行。合集如是无量福德。若善男子</a><a name="0300a07" id="0300a07">善女人。闻说一乘大法鼓经。戏笑而往。乃至</a><a name="0300a08" id="0300a08">一念。所得功德胜前福业。不可称记算数譬</a><a name="0300a09" id="0300a09">喻。所不能计。如有咒王名曰焰昭。一说此咒。</a><a name="0300a10" id="0300a10">四月善护。迦叶当知。世间凡咒势力如是。何</a><a name="0300a11" id="0300a11">况一读大法鼓经。而力不能尽寿为护。是故</a><a name="0300a12" id="0300a12">有能供养此经者。是诸众生。为无上菩提作</a><a name="0300a13" id="0300a13">决定因。乃至究竟菩提不离是经。时诸大</a><a name="0300a14" id="0300a14">众。同声唱言。善哉善哉。甚奇世尊。今此童</a><a name="0300a15" id="0300a15">子。当为持佛名比丘。若般涅槃者。祇洹林神</a><a name="0300a16" id="0300a16">无所依怙。所以者何。彼从南方来至佛所。而</a><a name="0300a17" id="0300a17">般涅槃。佛告大众。彼亦不来。我自往彼。示现</a><a name="0300a18" id="0300a18">其身。先遣此经。然后乃往。所以者何。若此经</a><a name="0300a19" id="0300a19">不往至彼手中。则彼生退心。若彼有众生应</a><a name="0300a20" id="0300a20">调伏者。我与大众往住其前。彼见我已。当即</a><a name="0300a21" id="0300a21">还往迎彼已便般涅槃。随其所欲度众生处。</a><a name="0300a22" id="0300a22">而般涅槃</a><a name="0300a23" id="0300a23"><p>尔时天帝释子。名阿毗曼儒。当乘神通而来</a><a name="0300a24" id="0300a24">至此。彼虽幼少。真心清净信乐大乘。唯独</a><a name="0300a25" id="0300a25">一人无有俦匹。于天人中。持此大乘甚深经</a><a name="0300a26" id="0300a26">典。是故彼为说解脱因。得授佛记。时诸大</a><a name="0300a27" id="0300a27">众。同声说偈<p class='lg'></a><br><a name="0300a28" id="0300a28">　　奇哉一切　　　世间乐见　　　为比丘像</a><br><a name="0300a29" id="0300a29">　　击大法鼓　　　护持佛法　　　令得久住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090299c.htm'><img src='up.gif' border=0></a>
<a href='T090300b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>