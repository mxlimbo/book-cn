<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0275 大乘方广总持经 0383b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 275 大乘方广总持经</font> <font face='Arial'>(卷1)</font> <font face='Arial'>T09, p0383b</h2></font><hr>
<span class='old'>
</a><a name="0383a28" id="0383a28">众乃至十方诸来菩萨摩诃萨等俱白佛言。</a><a name="0383a29" id="0383a29">世尊。如是如是。如佛所说我等受持。说此法</span><a name="0383b01" id="0383b01">时三十恒河沙诸菩萨等得无生法忍。七十</a><a name="0383b02" id="0383b02">恒河沙诸菩萨等于阿耨多罗三藐三菩提得</a><a name="0383b03" id="0383b03">不退转。复有六十三亿百千那由他三千大</a><a name="0383b04" id="0383b04">千世界一切大众。闻佛所说心生欢喜。于八</a><a name="0383b05" id="0383b05">十劫度生死流。复于阿耨多罗三藐三菩提</a><a name="0383b06" id="0383b06">不退转。经六十三劫已具足成就无上菩提。</a><a name="0383b07" id="0383b07">彼诸菩萨及一切大众。天龙夜叉乾闼婆阿</a><a name="0383b08" id="0383b08">修罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽人非人等。闻</a><a name="0383b09" id="0383b09">佛所说皆大欢喜作礼奉行</a><a name="0383b10" id="0383b10">大乘方广总持经<p class='juan'>
</p>

<p><p><p><a name="0383b11" id="0383b11"></a><a name="0383b12" id="0383b12"></a><a name="0383b13" id="0383b13"><p><b>　　<A NAME="n213"></A>No. 276</b></a><a name="0383b14" id="0383b14"><p><b>　　<A NAME="n214"></A>无量义经序</b></a><a name="0383b15" id="0383b15"></a><a name="0383b16" id="0383b16"><p><span class='byline'>　　　　萧齐荆州隐士刘虬作</span><br></a><a name="0383b17" id="0383b17"><p>无量义经者。取其无相一法。广生众教。含义</a><a name="0383b18" id="0383b18">不赀。故曰无量。夫三界群生随业而转。一极</a><a name="0383b19" id="0383b19">正觉任机而通。流转起灭者。必在苦而希乐。</a><a name="0383b20" id="0383b20">此叩圣之感也。顺通示现者。亦施悲而用慈。</a><a name="0383b21" id="0383b21">即救世之应也。根异教殊其阶成七。先为波</a><a name="0383b22" id="0383b22">利等说五戒。所谓人天善根一也。次为拘邻</a><a name="0383b23" id="0383b23">等转四谛。所谓授声闻乘二也。次为中根演</a><a name="0383b24" id="0383b24">十二因缘。所谓授缘觉乘三也。次为上根举</a><a name="0383b25" id="0383b25">六波罗蜜。所谓授以大乘四也。众教宣融群</a><a name="0383b26" id="0383b26">疑须导。次说无量义经。既称得道差品。复云</a><a name="0383b27" id="0383b27">未显真实。使发求实之冥机。用开一极之由</a><a name="0383b28" id="0383b28">绪五也。故法华接唱显一除三。顺彼求实之</a><a name="0383b29" id="0383b29">心。去此施权之名六也。虽权开而实现。犹掩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090383a.htm'><img src='up.gif' border=0></a>
<a href='T090383c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>