<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0021a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷3)</font> 授记品第六 <font face='Arial'>T09, p0021a</h2></font><hr>
<span class='old'>
</a><a name="0020c28" id="0020c28"><p>尔时大目犍连。须菩提。摩诃迦栴延等。皆</a><a name="0020c29" id="0020c29">悉悚栗。一心合掌瞻仰尊颜。目不暂舍。即</span><a name="0021a01" id="0021a01">共同声。而说偈言<p class='lg'></a><br><a name="0021a02" id="0021a02">　　大雄猛世尊　　　诸释之法王</a><br><a name="0021a03" id="0021a03">　　哀愍我等故　　　而赐佛音声</a><br><a name="0021a04" id="0021a04">　　若知我深心　　　见为授记者</a><br><a name="0021a05" id="0021a05">　　如以甘露洒　　　除热得清凉</a><br><a name="0021a06" id="0021a06">　　如从饥国来　　　忽遇大王膳</a><br><a name="0021a07" id="0021a07">　　心犹怀疑惧　　　未敢即便食</a><br><a name="0021a08" id="0021a08">　　若复得王教　　　然后乃敢食</a><br><a name="0021a09" id="0021a09">　　我等亦如是　　　每惟小乘过</a><br><a name="0021a10" id="0021a10">　　不知当云何　　　得佛无上慧</a><br><a name="0021a11" id="0021a11">　　虽闻佛音声　　　言我等作佛</a><br><a name="0021a12" id="0021a12">　　心尚怀忧惧　　　如未敢便食</a><br><a name="0021a13" id="0021a13">　　若蒙佛授记　　　尔乃快安乐</a><br><a name="0021a14" id="0021a14">　　大雄猛世尊　　　常欲安世间</a><br><a name="0021a15" id="0021a15">　　愿赐我等记　　　如饥须教食　</p></a><a name="0021a16" id="0021a16"><p>尔时世尊。知诸大弟子心之所念。告诸比</a><a name="0021a17" id="0021a17">丘。是须菩提。于当来世。奉觐三百万亿那</a><a name="0021a18" id="0021a18">由他佛。供养恭敬尊重赞叹。常修梵行具</a><a name="0021a19" id="0021a19">菩萨道。于最后身得成为佛。号曰名相</a><a name="0021a20" id="0021a20">如来应供正遍知明行足善逝世间解无上士</a><a name="0021a21" id="0021a21">调御丈夫天人师佛世尊。劫名有宝。国名</a><a name="0021a22" id="0021a22">宝生。其土平正。颇梨为地宝树庄严。无诸</a><a name="0021a23" id="0021a23">丘坑沙砾荆棘便利之秽。宝华覆地周遍清</a><a name="0021a24" id="0021a24">净。其土人民皆处宝台珍妙楼阁。声闻弟子</a><a name="0021a25" id="0021a25">无量无边。算数譬喻所不能知。诸菩萨众</a><a name="0021a26" id="0021a26">无数千万亿那由他。佛寿十二小劫。正法住</a><a name="0021a27" id="0021a27">世二十小劫。像法亦住二十小劫。其佛常处</a><a name="0021a28" id="0021a28">虚空为众说法。度脱无量菩萨及声闻众。</a><a name="0021a29" id="0021a29">尔时世尊欲重宣此义。而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090020c.htm'><img src='up.gif' border=0></a>
<a href='T090021b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>