<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0360a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷9)</font> 诣如来品第九 <font face='Arial'>T09, p0360a</h2></font><hr>
<span class='old'>
</a><a name="0359c28" id="0359c28">等。闻王教令。欲与萨遮大师俱往佛所亲觐</a><a name="0359c29" id="0359c29">供养。心生欢喜。各各庄严彩饰绮妙。备诸一</span><a name="0360a01" id="0360a01">切种种香华。涂香末香华鬘幡盖。执诸种种</a><a name="0360a02" id="0360a02">一切伎乐。出郁阇延城。在于大路。待严炽王。</a><a name="0360a03" id="0360a03">尔时严炽王。驾七宝绳交络辇舆。以诸无量</a><a name="0360a04" id="0360a04">金瓶银瓶。插种种华侠在两厢。王兴大</a><a name="0360a05" id="0360a05">力。现大王势。作大王神通。作大王奋迅。象马</a><a name="0360a06" id="0360a06">车步。作大王戏乐。竖诸种种幢幡华盖。打八</a><a name="0360a07" id="0360a07">千种诸妙声鼓。种种歌舞。与大萨遮尼干子。</a><a name="0360a08" id="0360a08">大臣王子。与王大力夫人宫人。及诸小王长</a><a name="0360a09" id="0360a09">者居士。乃至守门守宫人等。九万八千万人</a><a name="0360a10" id="0360a10">前后围绕。俱往园中诣如来所。到佛所已。顶</a><a name="0360a11" id="0360a11">礼佛足绕佛三匝。萨遮尼干子。与诸眷属。顶</a><a name="0360a12" id="0360a12">礼佛足。绕佛无量百千匝已。却坐一面。一心</a><a name="0360a13" id="0360a13">合掌。观佛不舍。默然而住</a><a name="0360a14" id="0360a14"><p><b>　　<A NAME="n194"></A>大萨遮尼干子所说经说法品第十之一</b></a><a name="0360a15" id="0360a15"><p>尔时慧命舍利弗。见大萨遮尼干子。在佛前</a><a name="0360a16" id="0360a16">坐一心合掌。观佛不舍默然而住。作是思</a><a name="0360a17" id="0360a17">惟。此萨遮尼干子。为何事故来诣佛所。作是</a><a name="0360a18" id="0360a18">念已。语大萨遮尼干子言。汝为何事来诣佛</a><a name="0360a19" id="0360a19">所。为见佛也。为闻法乎。尔时萨遮尼干子语</a><a name="0360a20" id="0360a20">慧命舍利弗言。大德舍利弗。我今来诣佛世</a><a name="0360a21" id="0360a21">尊所。不为见佛。不为闻法。大德舍利弗。我</a><a name="0360a22" id="0360a22">今不为一切法故来诣佛所。何以故。大德舍</a><a name="0360a23" id="0360a23">利弗。非见色故。名见如来。非见受想行识</a><a name="0360a24" id="0360a24">故。名见如来。非见地性故。名见如来。非见</a><a name="0360a25" id="0360a25">水性火性风性故。名见如来。非见我故。名</a><a name="0360a26" id="0360a26">见如来。非见众生故。名见如来。非见寿命</a><a name="0360a27" id="0360a27">故。名见如来。非见人故。名见如来。非见作</a><a name="0360a28" id="0360a28">者故。名见如来。非见我所故。名见如来。非</a><a name="0360a29" id="0360a29">见所见事故。名见如来。非见相故。名见如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090359c.htm'><img src='up.gif' border=0></a>
<a href='T090360b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>