<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0357a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷9)</font> 如来无过功德品第八之一 <font face='Arial'>T09, p0357a</h2></font><hr>
<span class='old'>
</a><a name="0356c28" id="0356c28">相平等。坏诸相故。无愿平等。不着三界故。不</a><a name="0356c29" id="0356c29">生平等。无生性故。无行平等。无行性故。无出</span><a name="0357a01" id="0357a01">平等。无出性故。无至处平等。无至处性故。真</a><a name="0357a02" id="0357a02">实平等。无三世故。解脱平等。无无明性故。涅</a><a name="0357a03" id="0357a03">槃平等。无生死性故。是故沙门瞿昙。悉能觉</a><a name="0357a04" id="0357a04">知一切诸法。至无畏处。以大悲心在大众中。</a><a name="0357a05" id="0357a05">作师子吼转梵法轮。一切世间天人魔梵沙</a><a name="0357a06" id="0357a06">门婆罗门。未曾有能如法转者。是名一切智</a><a name="0357a07" id="0357a07">无畏。大王当知。漏尽无畏者。沙门瞿昙诸漏</a><a name="0357a08" id="0357a08">已尽。是故唱言。我漏已尽。若诸世间天人魔</a><a name="0357a09" id="0357a09">梵沙门婆罗门。作如是言。沙门瞿昙诸漏未</a><a name="0357a10" id="0357a10">尽。如实说者无有是处。何以故。沙门瞿昙诸</a><a name="0357a11" id="0357a11">漏已尽。于欲漏有漏无明漏见漏。心得解脱</a><a name="0357a12" id="0357a12">诸习气灭。是故沙门瞿昙。诸漏已尽至无畏</a><a name="0357a13" id="0357a13">处。在大众中作师子吼转梵法轮。一切世间</a><a name="0357a14" id="0357a14">天人魔梵沙门婆罗门。未曾有能如是转者。</a><a name="0357a15" id="0357a15">是名漏尽无畏。大王当知。障道无畏者。沙门</a><a name="0357a16" id="0357a16">瞿昙知诸欲法能障圣道。是故说言。欲能障</a><a name="0357a17" id="0357a17">道。若诸世间天人魔梵沙门婆罗门。作如是</a><a name="0357a18" id="0357a18">言。是诸欲法不能障道。如实说者无有是处。</a><a name="0357a19" id="0357a19">何以故。沙门瞿昙。如实觉知障道法故。障道</a><a name="0357a20" id="0357a20">法者。谓十不善业能障圣道。沙门瞿昙。能如</a><a name="0357a21" id="0357a21">实知至无畏处。在大众中作师子吼转梵法</a><a name="0357a22" id="0357a22">轮。一切世间天人魔梵沙门婆罗门。未曾有</a><a name="0357a23" id="0357a23">能如法转者。是名说障道无畏。大王当知。尽</a><a name="0357a24" id="0357a24">苦道无畏者。沙门瞿昙说言。修习圣道能尽</a><a name="0357a25" id="0357a25">苦际得无上解脱。若诸世间天人魔梵沙门婆</a><a name="0357a26" id="0357a26">罗门。作如是言。修习圣道不能毕竟尽诸苦</a><a name="0357a27" id="0357a27">际。如实说者无有是处。何以故。沙门瞿昙。已</a><a name="0357a28" id="0357a28">证无上解脱尽诸苦故。云何名为真实圣道。</a><a name="0357a29" id="0357a29">所谓一乘。复有二种。谓舍摩陀毗婆舍那。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090356c.htm'><img src='up.gif' border=0></a>
<a href='T090357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>