<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0135c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷1)</font> 序品第一 <font face='Arial'>T09, p0135c</h2></font><hr>
<span class='old'>
</a><a name="0135b28" id="0135b28">婆夷诸修行得道者。复见诸菩萨摩诃萨。种</a><a name="0135b29" id="0135b29">种因缘种种信解种种相貌行菩萨道。复见</span><a name="0135c01" id="0135c01">诸佛般涅槃者。复见诸佛般涅槃后。以佛</a><a name="0135c02" id="0135c02">舍利起七宝塔。尔时弥勒菩萨作是念。今者</a><a name="0135c03" id="0135c03">世尊现神变相。以何因缘而有此瑞。今佛世</a><a name="0135c04" id="0135c04">尊入于三昧。是不可思议现希有事。当以问</a><a name="0135c05" id="0135c05">谁。谁能答者。复作此念。是文殊师利法王之</a><a name="0135c06" id="0135c06">子。已曾亲近供养过去无量诸佛。必应见此</a><a name="0135c07" id="0135c07">希有之相。我今当问。尔时比丘比丘尼优婆</a><a name="0135c08" id="0135c08">塞优婆夷。及诸天龙鬼神等。咸作此念。是佛</a><a name="0135c09" id="0135c09">光明神通之相。今当问谁。尔时弥勒菩萨欲</a><a name="0135c10" id="0135c10">自决疑。又观四众比丘比丘尼优婆塞优婆</a><a name="0135c11" id="0135c11">夷及诸天龙鬼神等众会之心。而问文殊师</a><a name="0135c12" id="0135c12">利言。以何因缘。而有此瑞神通之相。放大光</a><a name="0135c13" id="0135c13">明照于东方万八千土。悉见彼佛国界庄严。</a><a name="0135c14" id="0135c14">于是弥勒菩萨。欲重宣此义。以偈问曰<p class='lg'></a><br><a name="0135c15" id="0135c15">　　文殊师利　　　导师何故　　　眉间白毫</a><br><a name="0135c16" id="0135c16">　　大光普照　　　雨曼陀罗　　　曼殊沙华</a><br><a name="0135c17" id="0135c17">　　旃檀香风　　　悦可众心　　　以是因缘</a><br><a name="0135c18" id="0135c18">　　地皆严净　　　而此世界　　　六种震动</a><br><a name="0135c19" id="0135c19">　　时四部众　　　咸皆欢喜　　　身意快然</a><br><a name="0135c20" id="0135c20">　　得未曾有　　　眉间光明　　　照于东方</a><br><a name="0135c21" id="0135c21">　　万八千土　　　皆如金色　　　从阿鼻狱</a><br><a name="0135c22" id="0135c22">　　上至有顶　　　诸世界中　　　六道众生</a><br><a name="0135c23" id="0135c23">　　生死所趣　　　善恶业缘　　　受报好丑</a><br><a name="0135c24" id="0135c24">　　于此悉见　　　又睹诸佛　　　圣主师子</a><br><a name="0135c25" id="0135c25">　　演说经典　　　微妙第一　　　其声清净</a><br><a name="0135c26" id="0135c26">　　出柔软音　　　教诸菩萨　　　无数亿万</a><br><a name="0135c27" id="0135c27">　　梵音深妙　　　令人乐闻　　　各于世界</a><br><a name="0135c28" id="0135c28">　　讲说正法　　　种种因缘　　　以无量喻</a><br><a name="0135c29" id="0135c29">　　照明佛法　　　开悟众生　　　若人遭苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090135b.htm'><img src='up.gif' border=0></a>
<a href='T090136a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>