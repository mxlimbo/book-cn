<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0266 佛说阿惟越致遮经 0206b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 266 佛说阿惟越致遮经</font> <font face='Arial'>(卷1)</font> 道迹品第五 <font face='Arial'>T09, p0206b</h2></font><hr>
<span class='old'>
</a><br><a name="0206a28" id="0206a28">　　惟趣是圣教　　　世尊无有上</a><br><a name="0206a29" id="0206a29">　　志道不有贪　　　心常采大慧</span><br><a name="0206b01" id="0206b01">　　以是为道迹　　　不猗无所著</a><br><a name="0206b02" id="0206b02">　　所谓生死想　　　佛念亦如是</a><br><a name="0206b03" id="0206b03">　　具足正平等　　　是谓解道迹</a><br><a name="0206b04" id="0206b04">　　无有众阴盖　　　演析于道法</a><br><a name="0206b05" id="0206b05">　　是故除一切　　　了斯为道迹</a><br><a name="0206b06" id="0206b06">　　众生皆猗身　　　兴心观佛道</a><br><a name="0206b07" id="0206b07">　　其意志所察　　　常睹于圣路</a><br><a name="0206b08" id="0206b08">　　身本时兴结　　　凶危想有我</a><br><a name="0206b09" id="0206b09">　　以故无尘埃　　　不着于佛道</a><br><a name="0206b10" id="0206b10">　　初志怀狐疑　　　将无不得佛</a><br><a name="0206b11" id="0206b11">　　以释斯犹豫　　　正立于佛道</a><br><a name="0206b12" id="0206b12">　　假使识于戒　　　及佛所演禁</a><br><a name="0206b13" id="0206b13">　　蠲除诸戒想　　　无应不应禁</a><br><a name="0206b14" id="0206b14">　　超度于三结　　　等住于三界</a><br><a name="0206b15" id="0206b15">　　则获致佛道　　　分别众生想</a><br><a name="0206b16" id="0206b16">　　习空明轨迹　　　而愿求大慧</a><br><a name="0206b17" id="0206b17">　　逮志圣寂然　　　不着于佛道</a><br><a name="0206b18" id="0206b18">　　常舍心布施　　　弃捐嗔恚色</a><br><a name="0206b19" id="0206b19">　　以故无有命　　　存道无放逸</a><br><a name="0206b20" id="0206b20">　　一切不矜悁　　　救济众恼患</a><br><a name="0206b21" id="0206b21">　　是故谓道迹　　　住处于上路</a><br><a name="0206b22" id="0206b22">　　未尝兴诸想　　　当习无所著</a><br><a name="0206b23" id="0206b23">　　斯已而不惧　　　不游无禁戒</a><br><a name="0206b24" id="0206b24">　　若习诸经籍　　　善权舍诸求</a><br><a name="0206b25" id="0206b25">　　觉了众音响　　　处世无所畏</a><br><a name="0206b26" id="0206b26">　　设至于众会　　　则不有诸难</a><br><a name="0206b27" id="0206b27">　　便唱澹然法　　　净治于圣道</a><br><a name="0206b28" id="0206b28">　　造时兴人想　　　以解自然行</a><br><a name="0206b29" id="0206b29">　　用无强着故　　　则舍众畏难<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090206a.htm'><img src='up.gif' border=0></a>
<a href='T090206c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>