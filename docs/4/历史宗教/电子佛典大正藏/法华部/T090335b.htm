<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0335b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷4)</font> 王论品第五之一 <font face='Arial'>T09, p0335b</h2></font><hr>
<span class='old'>
</a><a name="0335a28" id="0335a28">王所行之法诸王论法。以柔软语语彼王言。</a><a name="0335a29" id="0335a29">如是如是法应当奉行。有大利益。谓十善</span><a name="0335b01" id="0335b01">法。不杀生等。如是如是法不应行。无有利益。</a><a name="0335b02" id="0335b02">谓十恶法。如杀生等。如是如是等是行法行</a><a name="0335b03" id="0335b03">王所行之法。王今不知。应舍十恶等恶行法。</a><a name="0335b04" id="0335b04">应行十善等善行法。闻已受持如法改悔。若</a><a name="0335b05" id="0335b05">能如是名依外力自罪自治。王言。大师。行法</a><a name="0335b06" id="0335b06">行王。云何护器世间。答言。大王。行法行王。</a><a name="0335b07" id="0335b07">不焚烧不破坏不浇灌。是名护器世间行。何</a><a name="0335b08" id="0335b08">以故。一切皆是作不善业。是故行法行王。不</a><a name="0335b09" id="0335b09">应焚烧破坏浇灌城邑聚落山林川泽园观宫</a><a name="0335b10" id="0335b10">殿庄严楼阁一切行路及诸桥梁自然窟宅一</a><a name="0335b11" id="0335b11">切谷豆麻麦花果草木丛林不应焚烧不应</a><a name="0335b12" id="0335b12">破坏不应浇灌不应斫伐。何以故。以彼诸物</a><a name="0335b13" id="0335b13">皆共有命畜生等有。无不用者。而彼众生无</a><a name="0335b14" id="0335b14">有罪过。不应损其所受用物令生苦恼。又彼</a><a name="0335b15" id="0335b15">一切外树林等。诸善净天一切鬼神。皆悉共</a><a name="0335b16" id="0335b16">有于中受用。屋舍宫殿庄严楼观诸天共住。</a><a name="0335b17" id="0335b17">又彼园池屋舍宫殿庄严楼观一切水陆有命</a><a name="0335b18" id="0335b18">诸虫悉皆共用。所谓雀鼠鸡狗鸠鸽鹦鹉象</a><a name="0335b19" id="0335b19">马牛羊猫狸蛇蝎鹅鸭鱼鳖。乃至一切微细</a><a name="0335b20" id="0335b20">诸虫所共受用。行法行王。与诸众生共依止</a><a name="0335b21" id="0335b21">此器世间活。不应破坏。如是名为行法行王</a><a name="0335b22" id="0335b22">护器世间安乐众生。王言。大师。行法行王。无</a><a name="0335b23" id="0335b23">量诸天侍从护王。天力自在能护于人。云何</a><a name="0335b24" id="0335b24">而言人能护天。答言。大王。行法行王。能与彼</a><a name="0335b25" id="0335b25">天正命净食。所谓为说如来正教甘露法门</a><a name="0335b26" id="0335b26">禅定解脱十善道等。令其得离诸恶道苦。以</a><a name="0335b27" id="0335b27">是为护。除诸不善杀生鬼等。何以故。摄在恶</a><a name="0335b28" id="0335b28">命自活众生分故。是故行法行王。即身能集</a><a name="0335b29" id="0335b29">无量功德。资益现在未来。复能集诸善果。大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090335a.htm'><img src='up.gif' border=0></a>
<a href='T090335c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>