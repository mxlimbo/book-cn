<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0172c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷5)</font> 安乐行品第十三 <font face='Arial'>T09, p0172c</h2></font><hr>
<span class='old'>
</a><br><a name="0172b28" id="0172b28">　　安乐供养　　　我灭度后　　　若有比丘</a><br><a name="0172b29" id="0172b29">　　能演说斯　　　妙法华经　　　心无嫉恚</span><br><a name="0172c01" id="0172c01">　　诸恼障碍　　　亦无忧愁　　　及骂詈者</a><br><a name="0172c02" id="0172c02">　　又无怖畏　　　加刀杖等　　　亦无摈出</a><br><a name="0172c03" id="0172c03">　　安住忍故　　　智者如是　　　善修其心</a><br><a name="0172c04" id="0172c04">　　能住安乐　　　如我上说　　　其人功德</a><br><a name="0172c05" id="0172c05">　　千亿万劫　　　算数譬喻　　　说不能尽　</p></a><a name="0172c06" id="0172c06"><p>又文殊师利。菩萨摩诃萨。于后末世法欲灭</a><a name="0172c07" id="0172c07">时。受持读诵斯经典者。无怀嫉妒谄诳之心。</a><a name="0172c08" id="0172c08">亦勿轻骂学佛道者求其长短。若比丘比丘</a><a name="0172c09" id="0172c09">尼优婆塞优婆夷。求声闻者。求辟支佛者。</a><a name="0172c10" id="0172c10">求菩萨道者。无得恼之令其疑悔。语其人言。</a><a name="0172c11" id="0172c11">汝等去道甚远。终不能得一切种智。所以</a><a name="0172c12" id="0172c12">者何。汝是放逸之人。于道懈怠故。又亦不</a><a name="0172c13" id="0172c13">应戏论诸法有所诤竞。当于一切众生起大</a><a name="0172c14" id="0172c14">悲想。于诸如来起慈父想。于诸菩萨起大师</a><a name="0172c15" id="0172c15">想。于十方诸大菩萨常应深心恭敬礼拜。于</a><a name="0172c16" id="0172c16">一切众生平等说法。以顺法故。不多不少。</a><a name="0172c17" id="0172c17">乃至深爱法者。亦不为多说。文殊师利。是</a><a name="0172c18" id="0172c18">菩萨摩诃萨。于后末世法欲灭时。有成就是</a><a name="0172c19" id="0172c19">第三安乐行者。说是法时。无能恼乱得好同</a><a name="0172c20" id="0172c20">学。共读诵是经。亦得大众而来听受。听已</a><a name="0172c21" id="0172c21">能持。持已能诵诵已能说。说已能书若使人</a><a name="0172c22" id="0172c22">书供养经卷恭敬尊重赞叹。尔时世尊。欲重</a><a name="0172c23" id="0172c23">宣此义。而说偈言<p class='lg'></a><br><a name="0172c24" id="0172c24">　　若欲说是经　　　当舍嫉恚慢</a><br><a name="0172c25" id="0172c25">　　谄诳邪伪心　　　常修质直行</a><br><a name="0172c26" id="0172c26">　　不轻蔑于人　　　亦不戏论法</a><br><a name="0172c27" id="0172c27">　　不令他疑悔　　　云汝不得佛</a><br><a name="0172c28" id="0172c28">　　是佛子说法　　　常柔和能忍</a><br><a name="0172c29" id="0172c29">　　慈悲于一切　　　不生懈怠心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090172b.htm'><img src='up.gif' border=0></a>
<a href='T090173a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>