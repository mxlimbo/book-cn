<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0069b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷1)</font> 善权品第二 <font face='Arial'>T09, p0069b</h2></font><hr>
<span class='old'>
</a><a name="0069a28" id="0069a28">诸天世人悉怀慢恣。比丘比丘尼坠大艰难。</a><a name="0069a29" id="0069a29">世尊以偈告舍利弗</span><p class='lg'><br><a name="0069b01" id="0069b01">　　且止且止　　　用此为问　　　斯慧微妙</a><br><a name="0069b02" id="0069b02">　　众所不了　　　假使吾说　　　易得之谊</a><br><a name="0069b03" id="0069b03">　　愚痴闇塞　　　至怀慢恣　</p></a><a name="0069b04" id="0069b04"><p>贤者舍利弗复白佛言。唯愿大圣以时哀说。</a><a name="0069b05" id="0069b05">无央数众。昔过世时曾受佛教。以故今者思</a><a name="0069b06" id="0069b06">闻圣音。闻者则信多所安隐。冀不疑慢。时舍</a><a name="0069b07" id="0069b07">利弗以偈颂曰<p class='lg'></a><br><a name="0069b08" id="0069b08">　　我佛长子　　　今故启劝　　　愿两足尊</a><br><a name="0069b09" id="0069b09">　　哀为解说　　　今有众生　　　无数亿千</a><br><a name="0069b10" id="0069b10">　　悉当信乐　　　圣尊所诏　　　会致本德</a><br><a name="0069b11" id="0069b11">　　决诸疑网　　　往古长夜　　　曾被训诲</a><br><a name="0069b12" id="0069b12">　　是等叉手　　　恭肃侧立　　　必当钦乐</a><br><a name="0069b13" id="0069b13">　　于斯法谊　　　我之等类　　　千二百人</a><br><a name="0069b14" id="0069b14">　　及余众党　　　求尊佛道　　　假令见闻</a><br><a name="0069b15" id="0069b15">　　安住言教　　　寻当欢喜　　　兴发大意　</p></a><a name="0069b16" id="0069b16"><p>于时世尊见舍利弗三反劝助。而告之曰。尔</a><a name="0069b17" id="0069b17">今殷勤所启至三。安得不说。谛听谛听善思</a><a name="0069b18" id="0069b18">念之。吾当解说。世尊适发此言。比丘比丘</a><a name="0069b19" id="0069b19">尼清信士清信女五千人等。至怀甚慢。即</a><a name="0069b20" id="0069b20">从坐起稽首佛足舍众而退。所以者何。慢无</a><a name="0069b21" id="0069b21">巧便。未得想得未成谓成。收屏盖藏衣服卧</a><a name="0069b22" id="0069b22">具摩何而去。世尊默然亦不制止。又舍利弗。</a><a name="0069b23" id="0069b23">众会辟易有窃去者。离广大谊声味所拘。</a><a name="0069b24" id="0069b24">又舍利弗。斯甚慢者退亦佳矣。如来云何</a><a name="0069b25" id="0069b25">说此法乎。譬灵瑞华时时可见。佛叹斯法久</a><a name="0069b26" id="0069b26">久希有。尔等当信如来诚谛所说深经。谊</a><a name="0069b27" id="0069b27">甚微妙言辄无虚。若干音声现诸章句。各各</a><a name="0069b28" id="0069b28">殊别人所不念。本所未思如来悉知。所以者</a><a name="0069b29" id="0069b29">何。正觉所兴世嗟叹一事为大示现皆出一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090069a.htm'><img src='up.gif' border=0></a>
<a href='T090069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>