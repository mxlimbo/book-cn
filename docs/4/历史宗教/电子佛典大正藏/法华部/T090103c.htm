<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0103c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷6)</font> 七宝塔品第十一 <font face='Arial'>T09, p0103c</h2></font><hr>
<span class='old'>
</a><a name="0103b28" id="0103b28">如来所化形像。在于八方各二万亿所有国</a><a name="0103b29" id="0103b29">土。皆无地狱饿鬼畜生。移徙诸天及阿须伦。</span><a name="0103c01" id="0103c01">在于他方诸佛世界。令二万亿诸佛国土地</a><a name="0103c02" id="0103c02">绀琉璃。皆以七宝变成树木。其诸宝树高二</a><a name="0103c03" id="0103c03">万二千里。枝叶华实各各茂盛。诸师子座高</a><a name="0103c04" id="0103c04">二万里。此诸佛土而皆平正。无有河海众</a><a name="0103c05" id="0103c05">流泉源。亦无诸山目邻大目邻须弥山王</a><a name="0103c06" id="0103c06">铁围大铁围。一一佛土其地平等七宝合成</a><a name="0103c07" id="0103c07">各各庄严。诸宝交露快乐难量。遍布诸华</a><a name="0103c08" id="0103c08">烧众名香。诸宝树下各有如来坐师子床。如</a><a name="0103c09" id="0103c09">是比类复更别有二万世界能仁如来。各为</a><a name="0103c10" id="0103c10">诸方而特庄严。显现清净。皆为诸佛作其</a><a name="0103c11" id="0103c11">处所。此诸佛土。亦无地狱饿鬼畜生。诸龙</a><a name="0103c12" id="0103c12">鬼神及阿须伦。亦复移徙诸天人民在他佛</a><a name="0103c13" id="0103c13">土。此诸佛土地绀琉璃。以紫磨金而为宝</a><a name="0103c14" id="0103c14">绳。连绵诸树八重交道。又彼诸树高大妙</a><a name="0103c15" id="0103c15">好亦复如前师子之床庄严交饰。其地平</a><a name="0103c16" id="0103c16">正无有山河江海之事。香华众宝珍琦交露。</a><a name="0103c17" id="0103c17">垂明月珠亦复如前。行来进止道径由路等</a><a name="0103c18" id="0103c18">无差特。尔时释迦文佛所化如来。在于东方</a><a name="0103c19" id="0103c19">恒沙等刹班宣道教。皆复来至。十方世界</a><a name="0103c20" id="0103c20">各三千亿诸佛正觉。皆来诣此。如来悉坐</a><a name="0103c21" id="0103c21">于师子宝床。各取宝华授诸侍者。诸族姓</a><a name="0103c22" id="0103c22">子。汝等往诣耆阇崛山能仁佛所。致吾名字</a><a name="0103c23" id="0103c23">敬问无量。圣体康强力势如常所游安耶。以</a><a name="0103c24" id="0103c24">此众华。供散彼佛及诸菩萨众弟子上。宣我</a><a name="0103c25" id="0103c25">所言。多所开化。于是释迦文如来至真。见诸</a><a name="0103c26" id="0103c26">所化各各坐于师子之座。及诸侍者皆来集</a><a name="0103c27" id="0103c27">会。赍华供养。即从坐起住于虚空。四部之</a><a name="0103c28" id="0103c28">众悉亦各起叉手而立。佛以手指开七宝寺</a><a name="0103c29" id="0103c29">讲堂之户。[<a href='javascript:showpic("images/000262.gif")'>一/旦</a>]然通彻晃若日出。譬如开于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090103b.htm'><img src='up.gif' border=0></a>
<a href='T090104a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>