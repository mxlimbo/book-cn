<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0268 佛说广博严净不退转轮经 0272a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 268 佛说广博严净不退转轮经</font> <font face='Arial'>(卷4)</font> <font face='Arial'>T09, p0272a</h2></font><hr>
<span class='old'>
</a><a name="0271c28" id="0271c28">间业。我等今日满足成就五欲功德。我等今</a><a name="0271c29" id="0271c29">日邪见具足远离正见。我等今日害多百千</span><a name="0272a01" id="0272a01">众生之命。我等今日已逮菩提。即于今日无</a><a name="0272a02" id="0272a02">余涅槃而般涅槃。尔时世尊默无所说</a><a name="0272a03" id="0272a03"><p>尔时会中有百千众生皆生疑惑。我等今者</a><a name="0272a04" id="0272a04">如在闇中。云何诸大罗汉作如是语。何况凡</a><a name="0272a05" id="0272a05">夫。以疑惑故不能从此至彼从彼至此。坐不</a><a name="0272a06" id="0272a06">能立立不能坐。尔时尊者阿难。知此百千众</a><a name="0272a07" id="0272a07">生心之所疑。亦以佛神力故。问文殊师利法</a><a name="0272a08" id="0272a08">王子言。今此大众百千众生。闻诸大德比丘</a><a name="0272a09" id="0272a09">作如是语皆生疑惑。世尊默然而无所说。愿</a><a name="0272a10" id="0272a10">文殊师利说其因缘。此诸大德比丘。以何因</a><a name="0272a11" id="0272a11">缘说此密语。尔时文殊师利法王子。语尊</a><a name="0272a12" id="0272a12">者阿难言。阿难当知。此是不退转菩萨地事。</a><a name="0272a13" id="0272a13">唯有不退转菩萨。乃能证知此诸大德比丘</a><a name="0272a14" id="0272a14">密语。尊者阿难问文殊师利言。此诸大德比</a><a name="0272a15" id="0272a15">丘。皆是不退转菩萨耶。文殊师利言。如是</a><a name="0272a16" id="0272a16">如是。此诸大德比丘皆是菩萨。已于菩提得</a><a name="0272a17" id="0272a17">不退转。阿难请文殊师利言。愿说诸大德比</a><a name="0272a18" id="0272a18">丘微密语义</a><a name="0272a19" id="0272a19"><p>文殊师利言。无明能生生死。是故名母。断无</a><a name="0272a20" id="0272a20">明故名为害母。父名不正思惟及以喜爱。彼</a><a name="0272a21" id="0272a21">以永断名为害父。以诸法不可坏。方便坏众</a><a name="0272a22" id="0272a22">多想。亦坏诸行名为坏僧。应坏凡夫法名阿</a><a name="0272a23" id="0272a23">罗汉。以不灭方便灭罗汉想名杀罗汉。以不</a><a name="0272a24" id="0272a24">灭方便灭如来想名出佛身血。如是等想已</a><a name="0272a25" id="0272a25">断已害毕竟无余。阿难。以是事故。诸大德比</a><a name="0272a26" id="0272a26">丘作如是语。我等今日具足成就五无间业。</a><a name="0272a27" id="0272a27">所以者何。于此法中不聚不散不减不满。是</a><a name="0272a28" id="0272a28">故名为五无间业满足成就。阿难当知。彼作</a><a name="0272a29" id="0272a29">是说。我等今日满足成就五欲功德者。彼诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090271c.htm'><img src='up.gif' border=0></a>
<a href='T090272b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>