<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0336c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷4)</font> 王论品第五之一 <font face='Arial'>T09, p0336c</h2></font><hr>
<span class='old'>
</a><a name="0336b28" id="0336b28">彼众生至于死时。依自业过生嗔恨心。死已</a><a name="0336b29" id="0336b29">命断生恶道中。恶心随逐长夜不断。是故行</span><a name="0336c01" id="0336c01">法行王。不行断命不坏诸根。何以故。此事难</a><a name="0336c02" id="0336c02">故。若断其命割截诸根。一作已后不可收</a><a name="0336c03" id="0336c03">故。系闭枷锁打缚呵骂等。非永弃舍。是故佛</a><a name="0336c04" id="0336c04">听。行法行王。为护众生。若断其命割截诸根。</a><a name="0336c05" id="0336c05">不名满足护众生者。大王当知。断众生命割</a><a name="0336c06" id="0336c06">截诸根。最是世间大怖畏事故。佛不听行法</a><a name="0336c07" id="0336c07">行王作如是事。王言。大师。行法行王。国内人</a><a name="0336c08" id="0336c08">民。所应输王课调物者。为是王物为是他物。</a><a name="0336c09" id="0336c09">答言。大王。非王自物亦非他物。何以故。他自</a><a name="0336c10" id="0336c10">手力能作能得。是故非王自己有物。非他物</a><a name="0336c11" id="0336c11">者。以王能护彼众生故。是故非是一向他物。</a><a name="0336c12" id="0336c12">彼众生等立如是法。是故输王。王应得分。非</a><a name="0336c13" id="0336c13">是他物。王言。大师。行法行王。若有人民应</a><a name="0336c14" id="0336c14">输王物而不输王。彼民为是偷盗王物。为非</a><a name="0336c15" id="0336c15">偷盗。答言。大王。非偷王物。彼民贪惜欺王不</a><a name="0336c16" id="0336c16">输。得无量罪。何以故。以应输物不输王故。王</a><a name="0336c17" id="0336c17">言。大师。于王国内合输物者而不肯输。然王</a><a name="0336c18" id="0336c18">即行鞭杖打责。若取彼物。为是劫夺。为非</a><a name="0336c19" id="0336c19">劫夺。答言。大王。非是劫夺。何以故。大王当</a><a name="0336c20" id="0336c20">知。以王有力能护其难。彼由王护得安自业。</a><a name="0336c21" id="0336c21">应输王物。故非劫夺。王言。大师。若贫穷人。</a><a name="0336c22" id="0336c22">应输王物以无物故。强加鞭打而责其物。为</a><a name="0336c23" id="0336c23">是劫夺为非劫夺。答言。大王。有人边是劫夺。</a><a name="0336c24" id="0336c24">有人边非劫夺。有人边非劫夺者。彼人若是</a><a name="0336c25" id="0336c25">窳堕懈怠。不勤家业。非法邪淫樗h棋博</a><a name="0336c26" id="0336c26">如是等戏。输他财物致贫穷者。如是人边。行</a><a name="0336c27" id="0336c27">法行王。鞭打征责。乃至他边贷物输王。王非</a><a name="0336c28" id="0336c28">劫夺。何以故。王作是念。为令彼人更不敢作</a><a name="0336c29" id="0336c29">非法之事损失财物故。如是王民二俱有益。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090336b.htm'><img src='up.gif' border=0></a>
<a href='T090337a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>