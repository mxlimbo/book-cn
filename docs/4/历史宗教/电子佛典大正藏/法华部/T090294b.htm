<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0270 大法鼓经 0294b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 270 大法鼓经</font> <font face='Arial'>(卷1)</font> <font face='Arial'>T09, p0294b</h2></font><hr>
<span class='old'>
</a><a name="0294a28" id="0294a28">往过去无量阿僧祇大劫时。有佛名鸡罗婆。</a><a name="0294a29" id="0294a29">出兴于世。广说法教。尔时城中有离车童子。</span><a name="0294b01" id="0294b01">名一切世间乐见。作转轮圣王正法治化。王</a><a name="0294b02" id="0294b02">与百千大眷属俱。往诣佛所。顶礼佛足。右绕</a><a name="0294b03" id="0294b03">三匝。供养毕已。而白佛言。我当久如得菩萨</a><a name="0294b04" id="0294b04">道。佛告大王。转轮圣王。即是菩萨。更无有</a><a name="0294b05" id="0294b05">异。所以者何。无有余人作帝释梵王及转轮</a><a name="0294b06" id="0294b06">圣王。若菩萨者。即是释梵转轮圣王。先作众</a><a name="0294b07" id="0294b07">多帝释梵王。然后乃作转轮圣王正法治化。</a><a name="0294b08" id="0294b08">汝已曾作恒沙阿僧祇帝释梵王。今作转轮</a><a name="0294b09" id="0294b09">圣王。时王白言。帝释梵王。何所像类。佛告大</a><a name="0294b10" id="0294b10">王。释梵天王。亦如汝今首着天冠。而彼端严。</a><a name="0294b11" id="0294b11">则不及汝。如佛色像端严殊特。非声闻缘觉</a><a name="0294b12" id="0294b12">菩萨所及。如佛端严。汝亦如是。迦叶。尔时圣</a><a name="0294b13" id="0294b13">王复问佛言。我于久如当得成佛。佛言大王。</a><a name="0294b14" id="0294b14">凡得佛者。时大久远。所以者何。假令大王。舍</a><a name="0294b15" id="0294b15">其福德。还为凡人。而以一毛渧大海水。乃</a><a name="0294b16" id="0294b16">至将竭。余如牛迹。当有如来出兴于世。名曰</a><a name="0294b17" id="0294b17">灯光如来应供等正觉。时有国王。名地自在。</a><a name="0294b18" id="0294b18">灯光如来为王授记当得作佛。汝于尔时。当</a><a name="0294b19" id="0294b19">为彼王第一长子。亦俱授记。时彼如来。当</a><a name="0294b20" id="0294b20">如是说。大王。汝此长子。从昔暨今。大海将</a><a name="0294b21" id="0294b21">尽。生为汝子。于其中间。不为小王。或为释梵</a><a name="0294b22" id="0294b22">转轮圣<span class='corr'>王。正</span>法治化。汝此长子。勇猛精进如</a><a name="0294b23" id="0294b23">是。地自在。菩提难得。以是因缘故说此譬。地</a><a name="0294b24" id="0294b24">自在。汝此长子。有六万婇女。端正姝好璎珞</a><a name="0294b25" id="0294b25">庄严。状如天女。弃之如唾。知欲无常危脆不</a><a name="0294b26" id="0294b26">坚。我当出家。作是语已。信家非家。舍家学</a><a name="0294b27" id="0294b27">道。是故彼佛记此童子。当来有佛。名释迦牟</a><a name="0294b28" id="0294b28">尼。世界名忍。汝童子。名一切世间乐见离车</a><a name="0294b29" id="0294b29">童子。佛涅槃后正法欲灭。余八十年。作比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090294a.htm'><img src='up.gif' border=0></a>
<a href='T090294c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>