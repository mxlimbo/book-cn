<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0102a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷6)</font> 正法花经药王如来品第十 <font face='Arial'>T09, p0102a</h2></font><hr>
<span class='old'>
</a><a name="0101c28" id="0101c28">处无想愿。是为世尊师子之座。又族姓子。</a><a name="0101c29" id="0101c29">当作是住所坐若兹。以此经法为比丘比丘</span><a name="0102a01" id="0102a01">尼清信士女天龙鬼神广分别说。其心踊</a><a name="0102a02" id="0102a02">跃不怀怯弱。志于大道开道四辈。其族姓</a><a name="0102a03" id="0102a03">子。若复处于他方世界。化作化人及与眷</a><a name="0102a04" id="0102a04">属比丘比丘尼清信士清信女颁宣此法。设</a><a name="0102a05" id="0102a05">使有闻而不乐者。吾起令乐必使爱喜。若</a><a name="0102a06" id="0102a06">在闲居圹野之中。有天龙神揵沓和阿须</a><a name="0102a07" id="0102a07">伦迦留罗真陀罗摩休勒。吾遣化人为说经</a><a name="0102a08" id="0102a08">法。虽复迥在异方刹土。普当自现令众人</a><a name="0102a09" id="0102a09">见。若受此典。不识句义失其次绪。使讽学</a><a name="0102a10" id="0102a10">者。蒙其威神令达义次。尔时世尊。即说偈</a><a name="0102a11" id="0102a11">曰<p class='lg'></a><br><a name="0102a12" id="0102a12">　　皆相弃怯乱　　　而当听此经</a><br><a name="0102a13" id="0102a13">　　是法难得遇　　　信者亦难值</a><br><a name="0102a14" id="0102a14">　　如人欲求水　　　穿掘于高原</a><br><a name="0102a15" id="0102a15">　　数数积功夫　　　但睹燥干土</a><br><a name="0102a16" id="0102a16">　　彼观自思惟　　　其水为甚远</a><br><a name="0102a17" id="0102a17">　　所掘深乃尔　　　续见干燥土</a><br><a name="0102a18" id="0102a18">　　然后转渐睹　　　湿土稍稍现</a><br><a name="0102a19" id="0102a19">　　尔乃心决疑　　　今已得近水</a><br><a name="0102a20" id="0102a20">　　其不闻是经　　　不数修行者</a><br><a name="0102a21" id="0102a21">　　其人离道远　　　去佛慧若此</a><br><a name="0102a22" id="0102a22">　　斯经深巍巍　　　决诸声闻事</a><br><a name="0102a23" id="0102a23">　　还闻此经王　　　听之思惟义</a><br><a name="0102a24" id="0102a24">　　则得近大道　　　智者成圣慧</a><br><a name="0102a25" id="0102a25">　　犹如见湿土　　　尔乃知得水</a><br><a name="0102a26" id="0102a26">　　当入于佛室　　　被服如来衣</a><br><a name="0102a27" id="0102a27">　　则处吾圣座　　　明者乃说此</a><br><a name="0102a28" id="0102a28">　　慈心入吾室　　　忍柔和被服</a><br><a name="0102a29" id="0102a29">　　解空师子座　　　而说无所畏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090101c.htm'><img src='up.gif' border=0></a>
<a href='T090102b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>