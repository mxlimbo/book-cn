<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0270 大法鼓经 0291c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 270 大法鼓经</font> <font face='Arial'>(卷1)</font> <font face='Arial'>T09, p0291c</h2></font><hr>
<span class='old'>
</a><a name="0291b28" id="0291b28">膝着地。顶礼佛足。右绕三匝已。告诸大众。咸</a><a name="0291b29" id="0291b29">欲闻此大法鼓经不。如来今当普为汝等演说</span><a name="0291c01" id="0291c01">一乘。所谓大乘。过一切声闻缘觉境界。如是</a><a name="0291c02" id="0291c02">三说。彼悉答言。愿乐欲闻。唯大迦叶。我等悉</a><a name="0291c03" id="0291c03">为闻法故来。善哉哀愍。当为我说大法鼓经。</a><a name="0291c04" id="0291c04">迦叶复言。汝等云何信。彼即答言。譬如士夫</a><a name="0291c05" id="0291c05">年甫二十有百岁子。若佛如是说者。我等亦</a><a name="0291c06" id="0291c06">当如是随信。况说正法。而不信受。所以者何。</a><a name="0291c07" id="0291c07">如来如说而行。如来净眼圆照无阂。以佛眼</a><a name="0291c08" id="0291c08">观知我等心。迦叶叹言。善哉善哉。诸贤汝等。</a><a name="0291c09" id="0291c09">堪任听大法鼓经。若持若说。佛告迦叶。譬如</a><a name="0291c10" id="0291c10">士夫年甫二十有百岁子。大法鼓经亦复如</a><a name="0291c11" id="0291c11">是。所以者何。如来涅槃而复常住。一切无我</a><a name="0291c12" id="0291c12">而复说我。彼即白言。唯佛能知。如世尊所说。</a><a name="0291c13" id="0291c13">我等如是受持</a><a name="0291c14" id="0291c14"><p>迦叶白佛。唯愿世尊。说大法鼓经。击大法鼓</a><a name="0291c15" id="0291c15">吹大法蠡。佛言。善哉善哉。迦叶。汝今听说</a><a name="0291c16" id="0291c16">大法鼓经。迦叶白佛言。唯然受教。何以故。是</a><a name="0291c17" id="0291c17">我境界故。是故如来大见敬待。云何为敬。曾</a><a name="0291c18" id="0291c18">告。我言。汝来共坐。以是因缘我应知恩。佛</a><a name="0291c19" id="0291c19">言。善哉迦叶。以是义故。我敬待汝。迦叶。譬</a><a name="0291c20" id="0291c20">如波斯匿王。善养四兵。若斗战时。击大战鼓。</a><a name="0291c21" id="0291c21">吹大战蠡。对敌坚住。缘斯恩养。战无遗力。</a><a name="0291c22" id="0291c22">能胜怨敌。国境安宁。如是比丘。我般涅槃后。</a><a name="0291c23" id="0291c23">摩诃迦叶。当护持此大法鼓经。以是义故。我</a><a name="0291c24" id="0291c24">分半坐。是故彼当行我所行。于我灭后。堪任</a><a name="0291c25" id="0291c25">广宣大法鼓经。迦叶白佛言。我是世尊口生</a><a name="0291c26" id="0291c26">长子。佛告比丘。譬如波斯匿王。教诸王子。学</a><a name="0291c27" id="0291c27">诸明处。彼于后世。堪绍王种。如是比丘。于我</a><a name="0291c28" id="0291c28">灭后。迦叶比丘。护持此经亦复如是</a><a name="0291c29" id="0291c29"><p>复次迦叶。如波斯匿王。多与诸王。共为怨敌。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090291b.htm'><img src='up.gif' border=0></a>
<a href='T090292a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>