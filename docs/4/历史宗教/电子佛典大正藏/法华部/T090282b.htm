<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0268 佛说广博严净不退转轮经 0282b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 268 佛说广博严净不退转轮经</font> <font face='Arial'>(卷6)</font> <font face='Arial'>T09, p0282b</h2></font><hr>
<span class='old'>
</a><a name="0282a28" id="0282a28">若有女人。欲求阿耨多罗三藐三菩提。受持</a><a name="0282a29" id="0282a29">是经读诵通利。当知是身最是后边。所以者</span><a name="0282b01" id="0282b01">何。若有女人。以不散乱心受持是经读诵通</a><a name="0282b02" id="0282b02">利。所有烦恼受女人身者不现在前。师子白</a><a name="0282b03" id="0282b03">佛言。世尊。何等烦恼能受女身。佛告师子。</a><a name="0282b04" id="0282b04">凡诸女人见他女人形容端正。以金银珍宝</a><a name="0282b05" id="0282b05">种种珠玑。严饰其身受众快乐。见已生爱着</a><a name="0282b06" id="0282b06">心。不能如实观察此身。但是粪聚臭秽不净。</a><a name="0282b07" id="0282b07">假以彩色众香涂熏。惑愚者眼便生染着。起</a><a name="0282b08" id="0282b08">诸烦恼故受女身。复次师子。女人之性多</a><a name="0282b09" id="0282b09">诸悭嫉。言说时异。心思时异。现前语异。屏</a><a name="0282b10" id="0282b10">处语异。为气味故。有诸女人不为正法。嗔</a><a name="0282b11" id="0282b11">恚所弊睡眠所盖乐喜谈说。以是缘故不</a><a name="0282b12" id="0282b12">能受持此经。又于昼夜多染污心少出要心。</a><a name="0282b13" id="0282b13">成就如是诸恼心故。恒受女身不能令止。是</a><a name="0282b14" id="0282b14">故师子。若女人欲不起烦恼不受女身者。应</a><a name="0282b15" id="0282b15">当受持读诵此经为他解说。所以者何。此经</a><a name="0282b16" id="0282b16">能除女人诸烦恼故。师子复白佛言。世尊。若</a><a name="0282b17" id="0282b17">有女人。不为离女身受持此经读诵通利者。</a><a name="0282b18" id="0282b18">当受女身不。佛告师子。若有女人。虽不为离</a><a name="0282b19" id="0282b19">女身。受持此经读诵通利。当知此身最是后</a><a name="0282b20" id="0282b20">边。除其神足现女身者。师子。譬如有人投大</a><a name="0282b21" id="0282b21">火聚。而作是言。莫烧我身烧我肤色。于意</a><a name="0282b22" id="0282b22">云何。是人所语得称意不。师子白佛言。不也</a><a name="0282b23" id="0282b23">世尊。所以者何。火性坏人形色。佛告师子。</a><a name="0282b24" id="0282b24">此经亦尔。烧诸烦恼令无有余。是故师子。</a><a name="0282b25" id="0282b25">若有女人。欲不受女身。欲速得一切佛法。</a><a name="0282b26" id="0282b26">欲得见无量无边诸佛。欲得无碍辩才。欲以</a><a name="0282b27" id="0282b27">慈心遍缘一切众生者。应受持此经读诵通</a><a name="0282b28" id="0282b28">利为他解说。尔时师子及五百童女白佛言。</a><a name="0282b29" id="0282b29">世尊。我等于燃灯佛所受持是经。如是展转<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090282a.htm'><img src='up.gif' border=0></a>
<a href='T090282c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>