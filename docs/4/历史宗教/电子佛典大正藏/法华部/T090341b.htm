<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0341b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷5)</font> 问罪过品第七 <font face='Arial'>T09, p0341b</h2></font><hr>
<span class='old'>
</a><a name="0341a28" id="0341a28">大王。此大天王子。聪明大智利根黠慧。有大</a><a name="0341a29" id="0341a29">威力而有罪过。王言。大师。彼大天王子罪过</span><a name="0341b01" id="0341b01">云何。答言。大王。此大天王子。轻躁戏笑放逸</a><a name="0341b02" id="0341b02">太过。大王当知。黠慧之人不应轻躁放逸太</a><a name="0341b03" id="0341b03">过。何以故。大王当知。放逸太过者。能障奢</a><a name="0341b04" id="0341b04">摩他毗婆舍那法。此戏笑之罪是恶道因。而</a><a name="0341b05" id="0341b05">说偈言<p class='lg'></a><br><a name="0341b06" id="0341b06">　　戏笑垢染心　　　心不住三昧</a><br><a name="0341b07" id="0341b07">　　为智者所呵　　　行善不解脱</a><br><a name="0341b08" id="0341b08">　　欲得速利益　　　应离诸放逸</a><br><a name="0341b09" id="0341b09">　　现世无安隐　　　失名称功德　</p></a><a name="0341b10" id="0341b10"><p>王言。大师。世间颇更有诸众生。聪明大智利</a><a name="0341b11" id="0341b11">根黠慧有罪过不。答言。大王。有此众生亦有</a><a name="0341b12" id="0341b12">罪过。王言。大师。如是众生今者谁是。答言。</a><a name="0341b13" id="0341b13">大王。此憍萨罗国波斯匿王。聪明大智利根</a><a name="0341b14" id="0341b14">黠慧。而有罪过。王言。大师。彼波斯匿王罪</a><a name="0341b15" id="0341b15">过云何。答言。大王。此波斯匿王啖食太过。大</a><a name="0341b16" id="0341b16">王当知。黠慧之人不应啖食太过。何以故。大</a><a name="0341b17" id="0341b17">王当知。啖食太过者。体难回动懒惰懈怠。</a><a name="0341b18" id="0341b18">所食难消。远离现在未来二世善法利益。而</a><a name="0341b19" id="0341b19">说偈言<p class='lg'></a><br><a name="0341b20" id="0341b20">　　啖食太过人　　　身重多懈怠</a><br><a name="0341b21" id="0341b21">　　现在未来世　　　于身失大利</a><br><a name="0341b22" id="0341b22">　　睡眠自受苦　　　亦恼于他人</a><br><a name="0341b23" id="0341b23">　　迷闷难寤寤　　　应时筹量食　</p></a><a name="0341b24" id="0341b24"><p>王言。大师。世间颇更有诸众生聪明大智利</a><a name="0341b25" id="0341b25">根黠慧有罪过不。答言。大王。有此众生亦有</a><a name="0341b26" id="0341b26">罪过。王言。大师。如是众生今者谁是。答言。</a><a name="0341b27" id="0341b27">大王。此众生者即王身是。大王亦甚聪明大</a><a name="0341b28" id="0341b28">智利根黠慧。有大威力心不怯弱。好喜布施</a><a name="0341b29" id="0341b29">威德具足。亦有罪过。王言。大师。我之所有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090341a.htm'><img src='up.gif' border=0></a>
<a href='T090341c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>