<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0265 萨昙分陀利经 0197c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 265 萨昙分陀利经</font> <font face='Arial'>(卷1)</font> <font face='Arial'>T09, p0197c</h2></font><hr>
<span class='old'>
</a><a name="0197b28" id="0197b28">心。无央数人发阿耨多罗三藐三菩提心。善</a><a name="0197b29" id="0197b29">男子善女人。闻是法华之经。信不诽谤。除灭</span><a name="0197c01" id="0197c01">过去当来罪。闭三恶道门。开三善道门。生天</a><a name="0197c02" id="0197c02">上常第一。生人中常第一。生十方佛前。自然</a><a name="0197c03" id="0197c03">七宝莲华中化生</a><a name="0197c04" id="0197c04"><p>于是下方佛所从菩萨。名般若拘。自白其佛。</a><a name="0197c05" id="0197c05">早还本土。释迦文佛谓般若拘。我有菩萨。字</a><a name="0197c06" id="0197c06">文殊师利。可与相见乃还本土。即时文殊师</a><a name="0197c07" id="0197c07">利。从沙曷龙王池中涌出。坐大莲华。华如</a><a name="0197c08" id="0197c08">车轮。其华千叶。从诸菩萨其数甚多。文殊师</a><a name="0197c09" id="0197c09">利下大莲华。为二佛作礼。还与般若拘菩萨</a><a name="0197c10" id="0197c10">相问讯。般若拘问文殊。所入池中度云何数</a><a name="0197c11" id="0197c11">多少。文殊答曰。其数甚多无能计者。若当口</a><a name="0197c12" id="0197c12">说非心所信。自当有证。其池即时涌华从下</a><a name="0197c13" id="0197c13">而出。尽是池中一切所散。本发菩萨心者。其</a><a name="0197c14" id="0197c14">华在空中。但说摩诃衍事。本发声闻者。其华</a><a name="0197c15" id="0197c15">在空中。但说断生死事。文殊师利见华如是。</a><a name="0197c16" id="0197c16">以偈答般若拘菩萨言。以仁者之意。自分别</a><a name="0197c17" id="0197c17">其数。般若拘菩萨复问文殊师利。说何等法</a><a name="0197c18" id="0197c18">所度乃尔。文殊答曰。于是池中。但说萨昙</a><a name="0197c19" id="0197c19">分陀利。般若拘复问。其法甚尊无能及者。为</a><a name="0197c20" id="0197c20">有便可得佛者不。文殊答曰。沙曷龙王有女</a><a name="0197c21" id="0197c21">年八岁。智慧甚大意愿不轻。便可得佛。般若</a><a name="0197c22" id="0197c22">拘菩萨谓文殊师利言。我见仁者之师。求佛</a><a name="0197c23" id="0197c23">勤苦积累功德。劫数甚多。不信此女便可得</a><a name="0197c24" id="0197c24">佛。池中有女即时涌出绕佛三匝叉手而白</a><a name="0197c25" id="0197c25">佛言。佛相好端正功德巍巍。为诸天所奉。为</a><a name="0197c26" id="0197c26">一切龙鬼神人民萨和萨所敬。所说法甚尊。</a><a name="0197c27" id="0197c27">今我立愿。便欲得佛。舍利弗即谓女。虽发是</a><a name="0197c28" id="0197c28">愿佛不可得。又汝女。行积功累。行未应菩</a><a name="0197c29" id="0197c29">萨。女自持一摩尼珠。其价当一大国。女疾过<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090197b.htm'><img src='up.gif' border=0></a>
<a href='T090198a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>