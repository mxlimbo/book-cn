<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0266 佛说阿惟越致遮经 0220a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 266 佛说阿惟越致遮经</font> <font face='Arial'>(卷3)</font> 如来品第十三 <font face='Arial'>T09, p0220a</h2></font><hr>
<span class='old'>
</a><br><a name="0219c28" id="0219c28">　　故曰为世尊　　　未尝惧生死</a><br><a name="0219c29" id="0219c29">　　终始无所立　　　以是度群生</span><br><a name="0220a01" id="0220a01">　　故曰为世尊　　　何谓畏生死</a><br><a name="0220a02" id="0220a02">　　云何住终始　　　何因度众生</a><br><a name="0220a03" id="0220a03">　　世尊最上觉　　　无道利法者</a><br><a name="0220a04" id="0220a04">　　法亦不有坏　　　非坚无有散</a><br><a name="0220a05" id="0220a05">　　度人勤苦患　　　是不畏生死</a><br><a name="0220a06" id="0220a06">　　此非住终始　　　度群黎如此</a><br><a name="0220a07" id="0220a07">　　故曰为世尊　　　未曾惧诸法</a><br><a name="0220a08" id="0220a08">　　永不畏诸义　　　及一切佛经</a><br><a name="0220a09" id="0220a09">　　令闻无数法　　　非底不有边</a><br><a name="0220a10" id="0220a10">　　众生法悉空　　　诸佛道自然</a><br><a name="0220a11" id="0220a11">　　不睹诸法本　　　即依顺此经</a><br><a name="0220a12" id="0220a12">　　专精于诸法　　　智空法自然</a><br><a name="0220a13" id="0220a13">　　不恐无所畏　　　晓了道慧空</a><br><a name="0220a14" id="0220a14">　　知诸法侵欺　　　分别无所猗</a><br><a name="0220a15" id="0220a15">　　精进次第演　　　则解诸法本</a><br><a name="0220a16" id="0220a16">　　勖勉一切难　　　弃捐众恶道</a><br><a name="0220a17" id="0220a17">　　未尝有恐惧　　　免众生恶涂</a><br><a name="0220a18" id="0220a18">　　过度亿人民　　　越终始大惧</a><br><a name="0220a19" id="0220a19">　　常不动生死　　　尔乃度群生</a><br><a name="0220a20" id="0220a20">　　过之度彼岸　　　至上尊无为</a><br><a name="0220a21" id="0220a21">　　得致号之人　　　故曰为世尊</a><br><a name="0220a22" id="0220a22">　　为人分别说　　　说法犹虚空</a><br><a name="0220a23" id="0220a23">　　亦不有畏难　　　故曰为世尊</a><br><a name="0220a24" id="0220a24">　　因依一切法　　　多所而开导</a><br><a name="0220a25" id="0220a25">　　道平等无异　　　圣则不可获</a><br><a name="0220a26" id="0220a26">　　众生等于彼　　　则逮成佛道</a><br><a name="0220a27" id="0220a27">　　分别说如此　　　则无所畏难</a><br><a name="0220a28" id="0220a28">　　开化闭鬲人　　　度无数群生</a><br><a name="0220a29" id="0220a29">　　超越诸所畏　　　故曰为世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090219c.htm'><img src='up.gif' border=0></a>
<a href='T090220b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>