<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0068b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷1)</font> 善权品第二 <font face='Arial'>T09, p0068b</h2></font><hr>
<span class='old'>
</a><br><a name="0068a28" id="0068a28">　　假使诸佛　　　弟子之众　　　所作已办</a><br><a name="0068a29" id="0068a29">　　如安住教　　　尽除疾病　　　执御其心</span><br><a name="0068b01" id="0068b01">　　不能达彼　　　若干种慧　　　设令于斯</a><br><a name="0068b02" id="0068b02">　　佛之境界　　　皆以七宝　　　充满其中</a><br><a name="0068b03" id="0068b03">　　以献安住　　　神明至尊　　　欲解此慧</a><br><a name="0068b04" id="0068b04">　　终无能了　　　正使十方　　　诸佛刹土</a><br><a name="0068b05" id="0068b05">　　诸明哲者　　　悉满其中　　　及吾现在</a><br><a name="0068b06" id="0068b06">　　诸声闻众　　　一切具足　　　亦复如是</a><br><a name="0068b07" id="0068b07">　　一时普会　　　共思惟之　　　计安住慧</a><br><a name="0068b08" id="0068b08">　　无能及知　　　佛之智慧　　　无量若斯</a><br><a name="0068b09" id="0068b09">　　欲知其限　　　莫能逮者　　　诸缘一觉</a><br><a name="0068b10" id="0068b10">　　无有众漏　　　诸根通达　　　总摄其心</a><br><a name="0068b11" id="0068b11">　　假使十方　　　悉满中人　　　譬如甘蔗</a><br><a name="0068b12" id="0068b12">　　若竹芦苇　　　悉俱合会　　　而共思惟</a><br><a name="0068b13" id="0068b13">　　欲察知佛　　　所说解法　　　于亿那术</a><br><a name="0068b14" id="0068b14">　　劫载计念　　　未曾能知　　　及法利谊</a><br><a name="0068b15" id="0068b15">　　新学发意　　　诸菩萨等　　　假使供养</a><br><a name="0068b16" id="0068b16">　　无数亿佛　　　讲说经法　　　分别其谊</a><br><a name="0068b17" id="0068b17">　　复令是等　　　周满十方　　　其数譬如</a><br><a name="0068b18" id="0068b18">　　稻麻丛林　　　在诸世界　　　滋茂不损</a><br><a name="0068b19" id="0068b19">　　悉俱合会　　　而共思惟　　　世尊所明</a><br><a name="0068b20" id="0068b20">　　睹诸法本　　　不可思议　　　无数亿劫</a><br><a name="0068b21" id="0068b21">　　如江河沙　　　不可限量　　　心无变异</a><br><a name="0068b22" id="0068b22">　　超越智慧　　　欲得知者　　　非其境界</a><br><a name="0068b23" id="0068b23">　　无数菩萨　　　皆不退转　　　无崖底劫</a><br><a name="0068b24" id="0068b24">　　如恒边沙　　　一心专精　　　悉共思惟</a><br><a name="0068b25" id="0068b25">　　此之等类　　　亦不堪任　　　诸佛圣明</a><br><a name="0068b26" id="0068b26">　　不可及逮　　　一切漏尽　　　非心所念</a><br><a name="0068b27" id="0068b27">　　独佛世尊　　　能解了知　　　分别十方</a><br><a name="0068b28" id="0068b28">　　诸佛世界　　　告舍利弗　　　安住所说</a><br><a name="0068b29" id="0068b29">　　唯佛具足　　　解达知彼　　　最胜导利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090068a.htm'><img src='up.gif' border=0></a>
<a href='T090068c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>