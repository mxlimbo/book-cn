<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0012b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷2)</font> 譬喻品第三 <font face='Arial'>T09, p0012b</h2></font><hr>
<span class='old'>
</a><br><a name="0012a28" id="0012a28">　　佛道叵思议　　　方便随宜说</a><br><a name="0012a29" id="0012a29">　　我所有福业　　　今世若过世</span><br><a name="0012b01" id="0012b01">　　及见佛功德　　　尽回向佛道　</p></a><a name="0012b02" id="0012b02"><p>尔时舍利弗白佛言。世尊。我今无复疑悔。</a><a name="0012b03" id="0012b03">亲于佛前得受阿耨多罗三藐三菩提记。是</a><a name="0012b04" id="0012b04">诸千二百心自在者。昔住学地。佛常教化言。</a><a name="0012b05" id="0012b05">我法能离生老病死究竟涅槃。是学无学</a><a name="0012b06" id="0012b06">人。亦各自以离我见及有无见等。谓得涅</a><a name="0012b07" id="0012b07">槃。而今于世尊前闻所未闻皆堕疑惑。善</a><a name="0012b08" id="0012b08">哉世尊。愿为四众说其因缘令离疑悔。尔</a><a name="0012b09" id="0012b09">时佛告舍利弗。我先不言诸佛世尊。以种</a><a name="0012b10" id="0012b10">种因缘譬喻言辞方便说法。皆为阿耨多罗</a><a name="0012b11" id="0012b11">三藐三菩提耶。是诸所说皆为化菩萨故。</a><a name="0012b12" id="0012b12">然舍利弗。今当复以譬喻更明此义。诸有</a><a name="0012b13" id="0012b13">智者。以譬喻得解。舍利弗。若国邑聚落有</a><a name="0012b14" id="0012b14">大长者。其年衰迈财富无量。多有田宅及</a><a name="0012b15" id="0012b15">诸僮仆。其家广大。唯有一门。多诸人众。一百</a><a name="0012b16" id="0012b16">二百乃至五百人。止住其中。堂阁朽故墙壁</a><a name="0012b17" id="0012b17">隤落。柱根腐败梁栋倾危。周匝俱时欻然</a><a name="0012b18" id="0012b18">火起焚烧舍宅。长者诸子。若十二十或至三</a><a name="0012b19" id="0012b19">十。在此宅中。长者见是大火从四面起。即</a><a name="0012b20" id="0012b20">大惊怖。而作是念。我虽能于此所烧之门</a><a name="0012b21" id="0012b21">安隐得出。而诸子等。于火宅内乐着嬉戏。</a><a name="0012b22" id="0012b22">不觉不知不惊不怖。火来逼身苦痛切己。</a><a name="0012b23" id="0012b23">心不厌患无求出意。舍利弗。是长者作是</a><a name="0012b24" id="0012b24">思惟。我身手有力。当以衣[<a href='javascript:showpic("images/034301.gif")'>袖-由+戒</a>]。若以机案。</a><a name="0012b25" id="0012b25">从舍出之。复更思惟。是舍唯有一门。而复</a><a name="0012b26" id="0012b26">狭小。诸子幼稚未有所识。恋着戏处。或</a><a name="0012b27" id="0012b27">当堕落为火所烧。我当为说怖畏之事。此</a><a name="0012b28" id="0012b28">舍已烧宜时疾出。无令为火之所烧害。作</a><a name="0012b29" id="0012b29">是念已。如所思惟。具告诸子。汝等速出。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090012a.htm'><img src='up.gif' border=0></a>
<a href='T090012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>