<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0060b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷7)</font> 妙庄严王本事品第二十七 <font face='Arial'>T09, p0060b</h2></font><hr>
<span class='old'>
</a><a name="0060a28" id="0060a28">云雷音宿王华智佛所亲近供养。所以者</a><a name="0060a29" id="0060a29">何。佛难得值。如优昙钵罗华。又如一眼之</span><a name="0060b01" id="0060b01">龟值浮木孔。而我等宿福深厚生值佛法。是</a><a name="0060b02" id="0060b02">故父母当听我等令得出家。所以者何。诸</a><a name="0060b03" id="0060b03">佛难值时亦难遇。彼时妙庄严王。后宫八</a><a name="0060b04" id="0060b04">万四千人。皆悉堪任受持是法华经。净眼菩</a><a name="0060b05" id="0060b05">萨。于法华三昧久已通达。净藏菩萨。已于</a><a name="0060b06" id="0060b06">无量百千万亿劫。通达离诸恶趣三昧。欲</a><a name="0060b07" id="0060b07">令一切众生离诸恶趣故。其王夫人。得诸</a><a name="0060b08" id="0060b08">佛集三昧。能知诸佛秘密之藏。二子如是</a><a name="0060b09" id="0060b09">以方便力善化其父。令心信解好乐佛法。</a><a name="0060b10" id="0060b10">于是妙庄严王与群臣眷属俱。净德夫人</a><a name="0060b11" id="0060b11">与后宫婇女眷属俱。其王二子与四万二</a><a name="0060b12" id="0060b12">千人俱。一时共诣佛所。到已头面礼足。绕</a><a name="0060b13" id="0060b13">佛三匝却住一面</a><a name="0060b14" id="0060b14"><p>尔时彼佛为王说法示教利喜。王大欢悦。</a><a name="0060b15" id="0060b15">尔时妙庄严王及其夫人。解颈真珠璎珞价</a><a name="0060b16" id="0060b16">直百千。以散佛上。于虚空中。化成四柱</a><a name="0060b17" id="0060b17">宝台。台中有大宝床。敷百千万天衣。其上</a><a name="0060b18" id="0060b18">有佛。结加趺坐放大光明。尔时妙庄严王</a><a name="0060b19" id="0060b19">作是念。佛身希有端严殊特。成就第一微</a><a name="0060b20" id="0060b20">妙之色。时云雷音宿王华智佛告四众言。汝</a><a name="0060b21" id="0060b21">等见是妙庄严王于我前合掌立不。此王</a><a name="0060b22" id="0060b22">于我法中作比丘。精勤修习助佛道法。</a><a name="0060b23" id="0060b23">当得作佛。号娑罗树王。国名大光。劫名</a><a name="0060b24" id="0060b24">大高王。其娑罗树王佛。有无量菩萨众。及</a><a name="0060b25" id="0060b25">无量声闻。其国平正功德如是。其王即时以</a><a name="0060b26" id="0060b26">国付弟。与夫人二子并诸眷属。于佛法中</a><a name="0060b27" id="0060b27">出家修道。王出家已。于八万四千岁。常勤</a><a name="0060b28" id="0060b28">精进修行妙法华经。过是已后。得一切净</a><a name="0060b29" id="0060b29">功德庄严三昧。即升虚空高七多罗树。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090060a.htm'><img src='up.gif' border=0></a>
<a href='T090060c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>