<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0134a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷10)</font> 乐普贤品第二十六 <font face='Arial'>T09, p0134a</h2></font><hr>
<span class='old'>
</a><a name="0133c28" id="0133c28">若有比丘受持是经。当作是知思惟解念。</a><a name="0133c29" id="0133c29">是等族姓子。必至道场降伏魔宫。而转</span><a name="0134a01" id="0134a01">法轮击于法鼓。吹大法螺演时法雨。于师</a><a name="0134a02" id="0134a02">子座而处法座。最后末俗世受持是经。功</a><a name="0134a03" id="0134a03">德如是。又是比丘不猗利养不贪衣钵。是等</a><a name="0134a04" id="0134a04">法师志性质直。而无谀谄不堕痴冥。其人</a><a name="0134a05" id="0134a05">现在自然如是。若有比丘受持是经。世世不</a><a name="0134a06" id="0134a06">忘所生聪明黠慧。未曾聋盲。现在获安无有</a><a name="0134a07" id="0134a07">众患。若毁此经诃学持者而复诽谤。其人现</a><a name="0134a08" id="0134a08">在身致癞病。见书是经非之不可而共调戏。</a><a name="0134a09" id="0134a09">所生之处其身缺漏。为火所烧常遇诤讼。</a><a name="0134a10" id="0134a10">鼻面生疱手足了戾。口目不政其身臭秽。</a><a name="0134a11" id="0134a11">体生疮痍。医药不治困苦难言。若说是经有</a><a name="0134a12" id="0134a12">闻见者。宣之不可增恶不喜。所说不诚言</a><a name="0134a13" id="0134a13">不真实。用是犯恶众罪之故。得殃无量在所</a><a name="0134a14" id="0134a14">不安。佛言。是故普贤。若见比丘受持是经遥</a><a name="0134a15" id="0134a15">起远迎恭敬承事。如奉如来。今佛现在靡不</a><a name="0134a16" id="0134a16">归命。归彼法师如是无异。乃应佛教。佛说</a><a name="0134a17" id="0134a17">是乐普贤品时。如江河沙亿百千垓诸菩</a><a name="0134a18" id="0134a18">萨众。皆逮总持</a><a name="0134a19" id="0134a19"><p><b>　　<A NAME="n77"></A>正法华经嘱累品第二十七</b></a><a name="0134a20" id="0134a20"><p>于是世尊能仁。从法座起。合诸菩萨如其色</a><a name="0134a21" id="0134a21">像示现神足。都举大会着其右掌。而赞叹曰。</a><a name="0134a22" id="0134a22">诸族姓子佛从无数不可计会亿百千劫积累</a><a name="0134a23" id="0134a23">造行。乃成无上正真之道。得度无极。故取诸</a><a name="0134a24" id="0134a24">贤安措右掌。举手下之以为念识。当受斯</a><a name="0134a25" id="0134a25">经持讽诵读当为众会分别说之。令诸群生</a><a name="0134a26" id="0134a26">普得见闻。又族姓子。心无所著。勿得秘惜此</a><a name="0134a27" id="0134a27">正法华经。志无所畏。则施佛慧如来之慧</a><a name="0134a28" id="0134a28">自在之慧。则为无上无极法施。当学佛行。</a><a name="0134a29" id="0134a29">无得矜惜悭嫉爱重。宜广示现斯如来慧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090133c.htm'><img src='up.gif' border=0></a>
<a href='T090134b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>