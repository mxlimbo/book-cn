<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0273 金刚三昧经 0373a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 273 金刚三昧经</font> <font face='Arial'>(卷1)</font> 总持品第八 <font face='Arial'>T09, p0373a</h2></font><hr>
<span class='old'>
</a><a name="0372c28" id="0372c28"><p>尔时地藏菩萨言。法若无生云何说法法从</a><a name="0372c29" id="0372c29">心生。于是尊者。而说偈言</span><p class='lg'><br><a name="0373a01" id="0373a01">　　是心所生法　　　是法能所取</a><br><a name="0373a02" id="0373a02">　　如醉眼空华　　　是法然非彼　</p></a><a name="0373a03" id="0373a03"><p>尔时地藏菩萨言。法若如是法则无待。无待</a><a name="0373a04" id="0373a04">之法法应自成。于是尊者。而说偈言<p class='lg'></a><br><a name="0373a05" id="0373a05">　　法本无有无　　　自他亦复尔</a><br><a name="0373a06" id="0373a06">　　不始亦不终　　　成败则不住　</p></a><a name="0373a07" id="0373a07"><p>尔时地藏菩萨言。一切诸法相即本涅槃。涅</a><a name="0373a08" id="0373a08">槃及空相亦如是。无是等法。是法应如。佛</a><a name="0373a09" id="0373a09">言。无如是法。是法是如。地藏菩萨言。不可</a><a name="0373a10" id="0373a10">思议。如是如相。非共不共。意取业取。即皆空</a><a name="0373a11" id="0373a11">寂。空寂心法。俱不可取。亦应寂灭。于是尊</a><a name="0373a12" id="0373a12">者。而说偈言<p class='lg'></a><br><a name="0373a13" id="0373a13">　　一切空寂法　　　是法寂不空</a><br><a name="0373a14" id="0373a14">　　彼心不空时　　　是得心不有　</p></a><a name="0373a15" id="0373a15"><p>尔时地藏菩萨言。是法非三谛。色空心亦灭。</a><a name="0373a16" id="0373a16">是法本灭时。是法应是灭。于是尊者。而说</a><a name="0373a17" id="0373a17">偈言<p class='lg'></a><br><a name="0373a18" id="0373a18">　　法本无自性　　　由彼之所生</a><br><a name="0373a19" id="0373a19">　　不于如是处　　　而有彼如是　</p></a><a name="0373a20" id="0373a20"><p>尔时地藏菩萨言。一切诸法无生无灭。云何</a><a name="0373a21" id="0373a21">不一。于是尊者。而说偈言<p class='lg'></a><br><a name="0373a22" id="0373a22">　　法住处无在　　　相数空故无</a><br><a name="0373a23" id="0373a23">　　名说二与法　　　是则能所取　</p></a><a name="0373a24" id="0373a24"><p>尔时地藏菩萨言。一切诸法相。不住于二岸。</a><a name="0373a25" id="0373a25">亦不住中流。心识亦如是。云何诸境界。从识</a><a name="0373a26" id="0373a26">之所生。若识能有生。是识亦从生。云何无生</a><a name="0373a27" id="0373a27">识。能生有所生。于是尊者。而说偈言<p class='lg'></a><br><a name="0373a28" id="0373a28">　　所生能生二　　　是二能所缘</a><br><a name="0373a29" id="0373a29">　　俱本各自无　　　取有空华幻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090372c.htm'><img src='up.gif' border=0></a>
<a href='T090373b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>