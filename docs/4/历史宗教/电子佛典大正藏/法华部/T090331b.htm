<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0331b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷3)</font> 王论品第五之一 <font face='Arial'>T09, p0331b</h2></font><hr>
<span class='old'>
</a><a name="0331a28" id="0331a28">答言。大王。转轮圣王。依离嗔心不善业故。得</a><a name="0331a29" id="0331a29">于象宝。受于第一最胜乘乐。王言。大师。云何</span><a name="0331b01" id="0331b01">名为最胜乘乐。大王当知。彼大象宝。犹如良</a><a name="0331b02" id="0331b02">马调伏柔软随自在用降伏他国。七支善住。</a><a name="0331b03" id="0331b03">所谓四足首及阴尾。是七种支善住大力。力</a><a name="0331b04" id="0331b04">能堪敌凡象千数。白如凝雪。譬如帝释伊罗</a><a name="0331b05" id="0331b05">钵罗象。一切凡象。无能现前来嗅香者。大王。</a><a name="0331b06" id="0331b06">彼象能于三处有自在用。所谓虚空水中陆</a><a name="0331b07" id="0331b07">地。大王。彼象能速疾行一日三匝行阎浮提。</a><a name="0331b08" id="0331b08">大王当知。彼转轮王乘象王者。彼时象王与</a><a name="0331b09" id="0331b09">王心同。随王念处即从而去。行步平正犹如</a><a name="0331b10" id="0331b10">鹅王。不疾不迟不曲不戾。凡人中行不令惊</a><a name="0331b11" id="0331b11">怖。乃至女人有摩触者。心不嗔娆。至斗战时。</a><a name="0331b12" id="0331b12">极能现大凶害之相。不可侵近。行住坐卧眠</a><a name="0331b13" id="0331b13">食拘系。一丝能掣牵挽去住。随顺无违。是</a><a name="0331b14" id="0331b14">名转轮圣王象宝之用。令王受于最胜乘乐</a><a name="0331b15" id="0331b15"><p>王言。大师。转轮圣王。依何因得第五马宝。答</a><a name="0331b16" id="0331b16">言。大王。转轮圣王。依离嗔心不善业故。得彼</a><a name="0331b17" id="0331b17">马宝。受最迅疾第一乘乐。王言。大师。云何</a><a name="0331b18" id="0331b18">迅疾。大王当知。彼马宝者。色白如彼拘牟头</a><a name="0331b19" id="0331b19">华。天旋轮文遍满身相。不大不小不高不下。</a><a name="0331b20" id="0331b20">身体正足心性柔软善能调伏。如帝释王</a><a name="0331b21" id="0331b21">婆罗何马。随意去住。一日三遍行阎浮提。无</a><a name="0331b22" id="0331b22">疲劳想。大王当知。如是名为转轮圣王马宝</a><a name="0331b23" id="0331b23">之用。令王受于第一迅疾上胜乘乐</a><a name="0331b24" id="0331b24"><p>王言。大师。转轮圣王。依何因得第六大臣宝。</a><a name="0331b25" id="0331b25">答言。大王。转轮圣王。依离嗔心。得大臣宝。</a><a name="0331b26" id="0331b26">令王闲游。得受第一无事胜乐。王言。大师。</a><a name="0331b27" id="0331b27">云何无事第一胜乐。大王当知。彼大臣者。代</a><a name="0331b28" id="0331b28">王理政一如王心。忧国忘身不营私务。念护</a><a name="0331b29" id="0331b29">百姓如养双目。随王所念。如念即办。不碍不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090331a.htm'><img src='up.gif' border=0></a>
<a href='T090331c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>