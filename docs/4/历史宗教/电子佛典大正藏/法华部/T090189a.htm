<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0189a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷6)</font> 药王菩萨本事品第二十二 <font face='Arial'>T09, p0189a</h2></font><hr>
<span class='old'>
</a><a name="0188c28" id="0188c28">山小铁围山大铁围山及十宝山。众山之中</a><a name="0188c29" id="0188c29">须弥山为第一。此法华经亦复如是。于诸经</span><a name="0189a01" id="0189a01">中最为其上。又如众星之中月天子最为第</a><a name="0189a02" id="0189a02">一。此法华经亦复如是。于千万亿种诸经法</a><a name="0189a03" id="0189a03">中。最为照明。又如日天子能除诸闇。此经亦</a><a name="0189a04" id="0189a04">复如是。能破一切不善之闇。又如诸小王中</a><a name="0189a05" id="0189a05">转轮圣王最为第一。此经亦复如是。于众经</a><a name="0189a06" id="0189a06">中最为其尊。又如帝释于三十三天中王。此</a><a name="0189a07" id="0189a07">经亦复如是。诸经中王。又如大梵天王一</a><a name="0189a08" id="0189a08">切众生之父。此经亦复如是。一切贤圣学无</a><a name="0189a09" id="0189a09">学及发菩萨心者之父。又如一切凡夫人中</a><a name="0189a10" id="0189a10">须陀洹斯陀含阿那含阿罗汉辟支佛为第</a><a name="0189a11" id="0189a11">一。此经亦复如是。一切如来所说。若菩萨</a><a name="0189a12" id="0189a12">所说。若声闻所说。诸经法中最为第一。有能</a><a name="0189a13" id="0189a13">受持是经典者。亦复如是。于一切众生中亦</a><a name="0189a14" id="0189a14">为第一。一切声闻辟支佛中。菩萨为第一。</a><a name="0189a15" id="0189a15">此经亦复如是。于一切诸经法中。最为第一。</a><a name="0189a16" id="0189a16">如佛为诸法王。此经亦复如是。诸经中王。宿</a><a name="0189a17" id="0189a17">王华。此经能救一切众生者。此经能令一切</a><a name="0189a18" id="0189a18">众生离诸苦恼。此经能大饶益一切众生。充</a><a name="0189a19" id="0189a19">满其愿。如清凉池。能满一切诸渴乏者。如寒</a><a name="0189a20" id="0189a20">者得火。如裸者得衣。如商人得主。如子得</a><a name="0189a21" id="0189a21">母。如渡得船。如病得医。如闇得灯。如贫得</a><a name="0189a22" id="0189a22">宝。如民得王。如贾客得海。如炬除闇。此法华</a><a name="0189a23" id="0189a23">经亦复如是。能令众生离一切苦一切病痛。</a><a name="0189a24" id="0189a24">能解一切生死之缚。若人得闻此法华经。若</a><a name="0189a25" id="0189a25">自书若使人书。所得功德。以佛智慧筹量多</a><a name="0189a26" id="0189a26">少。不得其边。若书是经卷。华香璎珞烧香</a><a name="0189a27" id="0189a27">粖香涂香幡盖衣服。种种之灯。稣灯油灯</a><a name="0189a28" id="0189a28">诸香油灯。瞻卜油灯。须曼那油灯。波罗罗</a><a name="0189a29" id="0189a29">油灯。婆利师迦油灯。那婆摩利油灯供养。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090188c.htm'><img src='up.gif' border=0></a>
<a href='T090189b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>