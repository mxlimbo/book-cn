<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0013a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷2)</font> 譬喻品第三 <font face='Arial'>T09, p0013a</h2></font><hr>
<span class='old'>
</a><a name="0012c28" id="0012c28">应当等心各各与之。不宜差别。所以者何。</a><a name="0012c29" id="0012c29">以我此物周给一国。犹尚不匮。何况诸子。</span><a name="0013a01" id="0013a01">是时诸子。各乘大车得未曾有。非本所望。</a><a name="0013a02" id="0013a02">舍利弗。于汝意云何。是长者等与诸子珍</a><a name="0013a03" id="0013a03">宝大车。宁有虚妄不。舍利弗言。不也世尊。</a><a name="0013a04" id="0013a04">是长者。但令诸子得免火难。全其躯命非</a><a name="0013a05" id="0013a05">为虚妄。何以故。若全身命。便为已得玩好</a><a name="0013a06" id="0013a06">之具。况复方便于彼火宅而拔济之。世尊。</a><a name="0013a07" id="0013a07">若是长者。乃至不与最小一车。犹不虚妄。</a><a name="0013a08" id="0013a08">何以故。是长者先作是意。我以方便令子</a><a name="0013a09" id="0013a09">得出。以是因缘无虚妄也。何况长者。自</a><a name="0013a10" id="0013a10">知财富无量。欲饶益诸子等与大车。佛告</a><a name="0013a11" id="0013a11">舍利弗。善哉善哉。如汝所言。舍利弗。如</a><a name="0013a12" id="0013a12">来亦复如是。则为一切世间之父。于诸怖</a><a name="0013a13" id="0013a13">畏衰恼忧患无明闇蔽。永尽无余。而悉成就</a><a name="0013a14" id="0013a14">无量知见力无所畏。有大神力及智慧力。具</a><a name="0013a15" id="0013a15">足方便智慧波罗蜜。大慈大悲常无懈惓。恒</a><a name="0013a16" id="0013a16">求善事利益一切。而生三界朽故火宅。为</a><a name="0013a17" id="0013a17">度众生生老病死忧悲苦恼愚痴闇蔽三毒</a><a name="0013a18" id="0013a18">之火。教化令得阿耨多罗三藐三菩提。见</a><a name="0013a19" id="0013a19">诸众生为生老病死忧悲苦恼之所烧煮。亦</a><a name="0013a20" id="0013a20">以五欲财利故受种种苦。又以贪着追求</a><a name="0013a21" id="0013a21">故现受众苦。后受地狱畜生饿鬼之苦。若</a><a name="0013a22" id="0013a22">生天上及在人间。贫穷困苦爱别离苦怨</a><a name="0013a23" id="0013a23">憎会苦。如是等种种诸苦。众生没在其中。</a><a name="0013a24" id="0013a24">欢喜游戏。不觉不知不惊不怖。亦不生厌</a><a name="0013a25" id="0013a25">不求解脱。于此三界火宅东西驰走。虽遭</a><a name="0013a26" id="0013a26">大苦不以为患。舍利弗。佛见此已便作是</a><a name="0013a27" id="0013a27">念。我为众生之父。应拔其苦难。与无量</a><a name="0013a28" id="0013a28">无边佛智慧乐。令其游戏</a><a name="0013a29" id="0013a29"><p>舍利弗。如来复作是念。若我但以神力及智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090012c.htm'><img src='up.gif' border=0></a>
<a href='T090013b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>