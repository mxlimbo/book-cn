<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0050c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷6)</font> 常不轻菩萨品第二十 <font face='Arial'>T09, p0050c</h2></font><hr>
<span class='old'>
</a><a name="0050b28" id="0050b28">净。得大势。乃往古昔过无量无边不可思议</a><a name="0050b29" id="0050b29">阿僧祇劫。有佛名威音王如来应供正遍知</span><a name="0050c01" id="0050c01">明行足善逝世间解无上士调御丈夫天人师</a><a name="0050c02" id="0050c02">佛世尊。劫名离衰。国名大成。其威音王</a><a name="0050c03" id="0050c03">佛。于彼世中。为天人阿修罗说法。为求</a><a name="0050c04" id="0050c04">声闻者。说应四谛法。度生老病死究竟涅</a><a name="0050c05" id="0050c05">槃。为求辟支佛者。说应十二因缘法。为诸</a><a name="0050c06" id="0050c06">菩萨因阿耨多罗三藐三菩提。说应六波罗</a><a name="0050c07" id="0050c07">蜜法究竟佛慧。得大势。是威音王佛。寿四</a><a name="0050c08" id="0050c08">十万亿那由他恒河沙劫。正法住世劫数。如</a><a name="0050c09" id="0050c09">一阎浮提微尘。像法住世劫数。如四天下微</a><a name="0050c10" id="0050c10">尘。其佛饶益众生已。然后灭度。正法像法</a><a name="0050c11" id="0050c11">灭尽之后。于此国土复有佛出。亦号威音</a><a name="0050c12" id="0050c12">王如来应供正遍知明行足善逝世间解无上</a><a name="0050c13" id="0050c13">士调御丈夫天人师佛世尊。如是次第有二</a><a name="0050c14" id="0050c14">万亿佛皆同一号。最初威音王如来。既已灭</a><a name="0050c15" id="0050c15">度。正法灭后于像法中。增上慢比丘有大势</a><a name="0050c16" id="0050c16">力。尔时有一菩萨比丘。名常不轻。得大势。</a><a name="0050c17" id="0050c17">以何因缘。名常不轻。是比丘凡有所见。</a><a name="0050c18" id="0050c18">若比丘比丘尼优婆塞优婆夷。皆悉礼拜赞</a><a name="0050c19" id="0050c19">叹。而作是言。我深敬汝等不敢轻慢。所</a><a name="0050c20" id="0050c20">以者何。汝等皆行菩萨道当得作佛。而是</a><a name="0050c21" id="0050c21">比丘。不专读诵经典。但行礼拜。乃至远见</a><a name="0050c22" id="0050c22">四众。亦复故往礼拜赞叹而作是言。我不敢</a><a name="0050c23" id="0050c23">轻于汝等。汝等皆当作佛。四众之中。有生</a><a name="0050c24" id="0050c24">嗔恚心不净者。恶口骂詈言。是无智比丘。</a><a name="0050c25" id="0050c25">从何所来自言我不轻汝而与我等授记</a><a name="0050c26" id="0050c26">当得作佛。我等不用如是虚妄授记。如</a><a name="0050c27" id="0050c27">此经历多年常被骂詈。不生嗔恚常作</a><a name="0050c28" id="0050c28">是言。汝当作佛。说是语时。众人或以杖木</a><a name="0050c29" id="0050c29">瓦石而打掷之。避走远住。犹高声唱言。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090050b.htm'><img src='up.gif' border=0></a>
<a href='T090051a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>