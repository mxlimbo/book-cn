<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0153c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷3)</font> 药草喻品第五 <font face='Arial'>T09, p0153c</h2></font><hr>
<span class='old'>
</a><a name="0153b28" id="0153b28">有四种。所谓风黄与癃及以等分。时彼良</a><a name="0153b29" id="0153b29">医。为欲灭其病故。又复方便如是思惟。所</span><a name="0153c01" id="0153c01">有药物世所行者。彼等不能疗治此病。唯雪</a><a name="0153c02" id="0153c02">山王。有四种药。何等为四。所谓初名顺入</a><a name="0153c03" id="0153c03">诸色味处。二名解脱诸病。三名破坏诸毒。</a><a name="0153c04" id="0153c04">四名随所住处施与安乐。是为四种。时彼良</a><a name="0153c05" id="0153c05">医。于生盲所发生悲愍。兴起如是方便思惟。</a><a name="0153c06" id="0153c06">以彼方便诣雪山王。到已上顶。或下入或傍</a><a name="0153c07" id="0153c07">行。周遍观察。既观察已。得四种药。于中</a><a name="0153c08" id="0153c08">或以齿等咀嚼。作已与之。或以石磨。或复和</a><a name="0153c09" id="0153c09">别药物煮熟与之。或复和生药物作已与之。</a><a name="0153c10" id="0153c10">或针刺身与作孔穴。或有与火炙烧。或以别</a><a name="0153c11" id="0153c11">异药物相和。乃至饮食和而与之。时彼生盲。</a><a name="0153c12" id="0153c12">以方便相应故即时得眼。彼得眼已。内外远</a><a name="0153c13" id="0153c13">近日月光明星宿诸色皆悉得见。说如是言。</a><a name="0153c14" id="0153c14">呜呼我甚愚痴。我闻先说本不信受。我今此</a><a name="0153c15" id="0153c15">时皆悉得见。我盲已脱。亦已得眼。无胜我</a><a name="0153c16" id="0153c16">者。彼时复有五通仙人。天眼天耳了知他心。</a><a name="0153c17" id="0153c17">忆念宿住善证智通。语丈夫言。丈夫汝唯得</a><a name="0153c18" id="0153c18">眼。余无一知。汝今何故已生憍慢。汝亦未</a><a name="0153c19" id="0153c19">有智慧善巧。彼复作如是言。丈夫汝入室坐。</a><a name="0153c20" id="0153c20">外有别色不见不知。汝亦不知众生善心恶</a><a name="0153c21" id="0153c21">心。五踰阇那边住。届漯贝等声。汝</a><a name="0153c22" id="0153c22">亦不闻不知。拘卢舍边不举两足不能往到。</a><a name="0153c23" id="0153c23">及生长已。母胎作业汝亦不念。云何汝有巧</a><a name="0153c24" id="0153c24">智。云何作如是言。我悉得见。又汝丈夫。</a><a name="0153c25" id="0153c25">闇作明知明作闇知。时彼丈夫语仙人言。以</a><a name="0153c26" id="0153c26">何方便。又作何等清净业已。当得是智。及于</a><a name="0153c27" id="0153c27">汝等。净信力故。我亦当得如此功德。时彼仙</a><a name="0153c28" id="0153c28">人语丈夫言。若欲如是。汝应当住空闲山窟。</a><a name="0153c29" id="0153c29">坐思念法及断烦恼。当得神通具足功德。时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090153b.htm'><img src='up.gif' border=0></a>
<a href='T090154a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>