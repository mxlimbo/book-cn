<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0274 佛说济诸方等学经 0378a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 274 佛说济诸方等学经</font> <font face='Arial'>(卷1)</font> <font face='Arial'>T09, p0378a</h2></font><hr>
<span class='old'>
</a><a name="0377c28" id="0377c28">者无合会行。乃是开士正真之行。无等伦行</a><a name="0377c29" id="0377c29">则菩萨行。无所受行为菩萨行。无所著行亦</span><a name="0378a01" id="0378a01">无不着是菩萨行。如是文殊。菩萨所行为无</a><a name="0378a02" id="0378a02">轻慢。吾以随时分别宣说。诸法难见亦难晓</a><a name="0378a03" id="0378a03">了。是故文殊。诸贤一切当修寂然无放逸行。</a><a name="0378a04" id="0378a04">顺从正士坚固之行。常怀慈心不为嗔害。以</a><a name="0378a05" id="0378a05">住诸法修等行者则从佛教。佛无数劫遵习此</a><a name="0378a06" id="0378a06">道。以权方便而颁宣之。有无智人各怀异意</a><a name="0378a07" id="0378a07">堕大艰难。当兴讥谤谤讪经道。非如来所宣。</a><a name="0378a08" id="0378a08">毁呰法者不觉微失坐不护口。或自心念是事</a><a name="0378a09" id="0378a09">嘉快。或谓不快故诽谤法。以诽谤法则诽谤</a><a name="0378a10" id="0378a10">佛。已诽谤佛则毁圣众。口横说言。是事为应</a><a name="0378a11" id="0378a11">是事不应。如是言者为诽谤法。为诸菩萨讲</a><a name="0378a12" id="0378a12">说此事。为诸声闻演如是教。口说此言为诽</a><a name="0378a13" id="0378a13">谤法。诸菩萨等当学此法。当舍此法不当习</a><a name="0378a14" id="0378a14">学也。妄说如此为诽谤法。某有辩才某不辩</a><a name="0378a15" id="0378a15">才。某性便利某性讷钝。妄有讥诃。说经如</a><a name="0378a16" id="0378a16">是为诽谤法。若以宣言。值佛世时可得总持。</a><a name="0378a17" id="0378a17">不值佛世不得总持。为诽谤法。虽以修行逮</a><a name="0378a18" id="0378a18">得总持。所逮总持未必清净。若说如是为诽</a><a name="0378a19" id="0378a19">谤法。求法师短瞻其法则所行缺漏。为诽谤</a><a name="0378a20" id="0378a20">法。不信法师所行具足。假使法师不应威仪。</a><a name="0378a21" id="0378a21">为诽谤法。宣于法师放逸之业。驰骋由己不</a><a name="0378a22" id="0378a22">能专一。为诽谤法。礼节不备失经违节。非</a><a name="0378a23" id="0378a23">所奉戒扰扰凶凶。则诽谤法。有所宣义理</a><a name="0378a24" id="0378a24">其明不广妄有所讲。为诽谤法。言语不了辩</a><a name="0378a25" id="0378a25">才不畅欲传道教。为诽谤法。本学不勤所知</a><a name="0378a26" id="0378a26">甚鲜。明不广远欲宣道教。为诽谤法。心自念</a><a name="0378a27" id="0378a27">言。某不知限不了随时。当教开化达令至义。</a><a name="0378a28" id="0378a28">为诽谤法。兴发想念不护佛教。怀抱危害。为</a><a name="0378a29" id="0378a29">诽谤法。各获一卷文字经教。各是所学诤义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090377c.htm'><img src='up.gif' border=0></a>
<a href='T090378b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>