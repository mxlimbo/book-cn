<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0342b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷6)</font> 如来无过功德品第八之一 <font face='Arial'>T09, p0342b</h2></font><hr>
<span class='old'>
</a><a name="0342a28" id="0342a28">生聚中。颇更有人聪明大智利根黠慧知法</a><a name="0342a29" id="0342a29">非法无过失不。答言。大王。有此众生无诸过</span><a name="0342b01" id="0342b01">失。王言。大师。今者谁是。答言。大王。此沙门</a><a name="0342b02" id="0342b02">瞿昙释家子。生释王家出家为道。大王当知。</a><a name="0342b03" id="0342b03">如我有四围陀经中说。彼释种沙门瞿昙无</a><a name="0342b04" id="0342b04">有过失。所谓生在大家不可讥嫌。何以故。以</a><a name="0342b05" id="0342b05">是转轮王家生故。种姓豪贵不可讥嫌。何以</a><a name="0342b06" id="0342b06">故。以甘蔗姓种家生故。福德庄严不可讥嫌。</a><a name="0342b07" id="0342b07">何以故。以三十二相八十种好庄严身故。具</a><a name="0342b08" id="0342b08">足实事不可讥嫌。何以故。以具持戒十力四</a><a name="0342b09" id="0342b09">无所畏十八不共法毕竟成就故。是故知彼</a><a name="0342b10" id="0342b10">沙门瞿昙无有过失。大王当知。彼释种子沙</a><a name="0342b11" id="0342b11">门瞿昙若不舍家出家为道者。当作转轮圣</a><a name="0342b12" id="0342b12">王王四天下。当行法行而为法王。具足七宝。</a><a name="0342b13" id="0342b13">轮宝象宝马宝如意宝夫人宝大臣宝主藏</a><a name="0342b14" id="0342b14">宝。千子具足。勇猛雄杰有丈夫相。身诸威</a><a name="0342b15" id="0342b15">德无可嫌毁。力能降伏他诸军众。具足成就</a><a name="0342b16" id="0342b16">转轮王相。于四天下而得自在。无与等者。于</a><a name="0342b17" id="0342b17">此大地无诸怨刺无诸恼害。无有刀杖依</a><a name="0342b18" id="0342b18">法降伏。行于平等自在而住。而彼王子沙门</a><a name="0342b19" id="0342b19">瞿昙不乐如是世间之乐。舍家出家。勇猛精</a><a name="0342b20" id="0342b20">进行大苦行。日食一麻或食一米。心不懈怠</a><a name="0342b21" id="0342b21">六年苦行。成等正觉。坐于道场菩提树下。</a><a name="0342b22" id="0342b22">降诸魔力。一心念于相应智慧。所有应知。所</a><a name="0342b23" id="0342b23">有应得。所有应见。所有应觉。所有应证。彼诸</a><a name="0342b24" id="0342b24">一切所应得法。不从师学。自智即能如实觉</a><a name="0342b25" id="0342b25">知。是故知彼沙门瞿昙一切世间天人魔梵沙</a><a name="0342b26" id="0342b26">门婆罗门等无与等者。何况有胜彼沙门瞿</a><a name="0342b27" id="0342b27">昙无等等无胜等。是故彼无一切过失。何以</a><a name="0342b28" id="0342b28">故。以彼沙门瞿昙家姓无等。形色无等。智慧</a><a name="0342b29" id="0342b29">无等。是故无过失重说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090342a.htm'><img src='up.gif' border=0></a>
<a href='T090342c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>