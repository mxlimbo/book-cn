<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0185a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷6)</font> 常不轻菩萨品第十九 <font face='Arial'>T09, p0185a</h2></font><hr>
<span class='old'>
</a><a name="0184c28" id="0184c28">不轻。是比丘凡有所见。若比丘比丘尼优婆</a><a name="0184c29" id="0184c29">塞优婆夷。皆悉礼拜赞叹。而作是言。我深</span><a name="0185a01" id="0185a01">敬汝等不敢轻慢。所以者何。汝等皆行菩萨</a><a name="0185a02" id="0185a02">道当得作佛。而是比丘。不专读诵经典。但</a><a name="0185a03" id="0185a03">行礼拜。乃至远见四众。亦复故往礼拜赞叹。</a><a name="0185a04" id="0185a04">而作是言。我不敢轻于汝等。汝等皆当作佛。</a><a name="0185a05" id="0185a05">四众之中。有生嗔恚心不净者。恶口骂詈言</a><a name="0185a06" id="0185a06">是无智比丘从何所来自言我不轻汝。而与</a><a name="0185a07" id="0185a07">我等授记。当得作佛。我等不用如是虚妄授</a><a name="0185a08" id="0185a08">记。如此经历多年。常被骂詈不生嗔恚。常</a><a name="0185a09" id="0185a09">作是言。汝当作佛。说是语时。众人或以杖</a><a name="0185a10" id="0185a10">木瓦石。而打掷之。避走远住。犹高声唱言。我</a><a name="0185a11" id="0185a11">不敢轻汝。汝等皆当作佛。以其常作是语故。</a><a name="0185a12" id="0185a12">增上慢比丘比丘尼优婆塞优婆夷。号之为</a><a name="0185a13" id="0185a13">常不轻。是比丘临欲终时。于虚空中具闻威</a><a name="0185a14" id="0185a14">音王佛先所说法华经。二十千万亿偈。悉能</a><a name="0185a15" id="0185a15">受持。即得如上眼根清净耳鼻舌身意根清</a><a name="0185a16" id="0185a16">净。得是六根清净已。更增寿命二百万亿那</a><a name="0185a17" id="0185a17">由他岁。广为人说是法华经。于时增上慢四</a><a name="0185a18" id="0185a18">众。比丘比丘尼优婆塞优婆夷。轻贱是人为</a><a name="0185a19" id="0185a19">作不轻名者。见其得大神通力乐说辩力大</a><a name="0185a20" id="0185a20">善寂力。闻其所说。皆信伏随从。是菩萨复化</a><a name="0185a21" id="0185a21">千万亿众。令住阿耨多罗三藐三菩提。命终</a><a name="0185a22" id="0185a22">之后。得值二千亿佛。皆号日月灯明。于其</a><a name="0185a23" id="0185a23">法中说是法华经。以是因缘。复值二千亿佛。</a><a name="0185a24" id="0185a24">皆同号云自在灯王。于此诸佛法中。受持</a><a name="0185a25" id="0185a25">读诵。为诸四众说此经典故。得是常眼清净</a><a name="0185a26" id="0185a26">耳鼻舌身意诸根清净。于四众中说法心无</a><a name="0185a27" id="0185a27">所畏。得大势。是常不轻菩萨摩诃萨。供养</a><a name="0185a28" id="0185a28">如是若干诸佛。恭敬尊重赞叹种诸善根。于</a><a name="0185a29" id="0185a29">后复值千万亿佛。亦于诸佛法中说是经典。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090184c.htm'><img src='up.gif' border=0></a>
<a href='T090185b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>