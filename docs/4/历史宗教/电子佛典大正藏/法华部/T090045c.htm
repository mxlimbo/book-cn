<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0045c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷5)</font> 分别功德品第十七 <font face='Arial'>T09, p0045c</h2></font><hr>
<span class='old'>
</a><a name="0045b28" id="0045b28">受持读诵是经典者。为已起塔造立僧</a><a name="0045b29" id="0045b29">坊供养众僧。则为以佛舍利起七宝塔</span><a name="0045c01" id="0045c01">高广渐小至于梵天。悬诸幡盖及众宝铃。华</a><a name="0045c02" id="0045c02">香璎珞末香涂香烧香。众鼓伎乐箫笛箜</a><a name="0045c03" id="0045c03">篌种种舞戏。以妙音声歌呗赞颂。则为于</a><a name="0045c04" id="0045c04">无量千万亿劫作是供养已</a><a name="0045c05" id="0045c05"><p>阿逸多。若我灭后闻是经典。有能受持若</a><a name="0045c06" id="0045c06">自书若教人书。则为起立僧坊。以赤栴檀</a><a name="0045c07" id="0045c07">作诸殿堂三十有二。高八多罗树高广严好。</a><a name="0045c08" id="0045c08">百千比丘于其中止。园林浴池经行禅窟。</a><a name="0045c09" id="0045c09">衣服饮食床褥汤药。一切乐具充满其中。如</a><a name="0045c10" id="0045c10">是僧坊堂阁若干。百千万亿其数无量。以此</a><a name="0045c11" id="0045c11">现前供养于我及比丘僧。是故我说如来灭</a><a name="0045c12" id="0045c12">后。若有受持读诵为他人说。若自书若教</a><a name="0045c13" id="0045c13">人书供养经卷。不须复起塔寺及造僧</a><a name="0045c14" id="0045c14">坊供养众僧。况复有人能持是经。兼行布</a><a name="0045c15" id="0045c15">施持戒忍辱精进一心智慧。其德最胜无量</a><a name="0045c16" id="0045c16">无边。譬如虚空东西南北四维上下无量无</a><a name="0045c17" id="0045c17">边。是人功德亦复如是无量无边。疾至一切</a><a name="0045c18" id="0045c18">种智。若人读诵受持是经为他人说。若自</a><a name="0045c19" id="0045c19">书若教人书。复能起塔及造僧坊。供养赞</a><a name="0045c20" id="0045c20">叹声闻众僧。亦以百千万亿赞叹之法。赞叹</a><a name="0045c21" id="0045c21">菩萨功德。又为他人种种因缘随义解说</a><a name="0045c22" id="0045c22">此法华经。复能清净持戒与柔和者而共</a><a name="0045c23" id="0045c23">同止。忍辱无嗔志念坚固。常贵坐禅得</a><a name="0045c24" id="0045c24">诸深定。精进勇猛摄诸善法。利根智慧善答</a><a name="0045c25" id="0045c25">问难</a><a name="0045c26" id="0045c26"><p>阿逸多。若我灭后。诸善男子善女人。受持</a><a name="0045c27" id="0045c27">读诵是经典者。复有如是诸善功德。当知</a><a name="0045c28" id="0045c28">是人已趣道场。近阿耨多罗三藐三菩提</a><a name="0045c29" id="0045c29">坐道树下。阿逸多。是善男子善女人。若坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090045b.htm'><img src='up.gif' border=0></a>
<a href='T090046a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>