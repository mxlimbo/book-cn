<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0001b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷1)</font> 御制大乘妙法莲华经序 <font face='Arial'>T09, p0001b</h2></font><hr>
<span class='old'>
</a><a name="0001a28" id="0001a28">母。如渡之得舟。其为快适欣慰。有不可言。</a><a name="0001a29" id="0001a29">噫道非经无以寓。法非经无以传。缘经以求</span><a name="0001b01" id="0001b01">法。缘法以悟道。方识是经之旨。清净微妙</a><a name="0001b02" id="0001b02">第一希有。遵之者则身臻康泰。诸种善根圆</a><a name="0001b03" id="0001b03">满具足。如莲华出水不染淤泥。即得五蕴皆</a><a name="0001b04" id="0001b04">空六根清净。遄跻上善。以成于正觉者不难</a><a name="0001b05" id="0001b05">矣。苟或沉迷胶固。甘心堕落绝灭善根。则</a><a name="0001b06" id="0001b06">身罹苦趣。轮回于生死之域者。其有纪极哉。</a><a name="0001b07" id="0001b07">虽然善恶两途。由人所趋。为善获吉。为恶获</a><a name="0001b08" id="0001b08">凶。幽明果报。不爽锱铢。观于是经者。尚戒</a><a name="0001b09" id="0001b09">之哉。尚勉之哉</a><a name="0001b10" id="0001b10"><p>永乐十八年四月十七日</a><a name="0001b11" id="0001b11"></a><a name="0001b12" id="0001b12"></a><a name="0001b13" id="0001b13"><p><b>　　<A NAME="n3"></A>妙法莲华经弘传序</b></a><a name="0001b14" id="0001b14"></a><a name="0001b15" id="0001b15"><p><span class='byline'>　　　　唐终南山释道宣述</span><br></a><a name="0001b16" id="0001b16"><p>妙法莲华经者。统诸佛降灵之本致也。蕴结</a><a name="0001b17" id="0001b17">大夏出彼千龄。东传震旦三百余载。西晋惠</a><a name="0001b18" id="0001b18">帝永康年中。长安青门炖煌菩萨竺法护者。</a><a name="0001b19" id="0001b19">初翻此经。名正法华。东晋安帝隆安年中。后</a><a name="0001b20" id="0001b20">秦弘始。龟兹沙门鸠摩罗什。次翻此经。名</a><a name="0001b21" id="0001b21">妙法莲华。隋氏仁寿。大兴善寺北天竺沙门</a><a name="0001b22" id="0001b22">阇那笈多。后所翻者。同名妙法。三经重沓文</a><a name="0001b23" id="0001b23">旨互陈。时所宗尚。皆弘秦本。自余支品别偈</a><a name="0001b24" id="0001b24">不无其流。具如序历。故所非述</a><a name="0001b25" id="0001b25"><p>夫以灵岳降灵。非大圣无由开化。适化所及。</a><a name="0001b26" id="0001b26">非昔缘无以导心。所以仙苑告成。机分小大</a><a name="0001b27" id="0001b27">之别。金河顾命。道殊半满之科。岂非教被乘</a><a name="0001b28" id="0001b28">时。无足核其高会。是知五千退席。为进增</a><a name="0001b29" id="0001b29">慢之俦。五百授记。俱崇密化之迹。所以放<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090001a.htm'><img src='up.gif' border=0></a>
<a href='T090001c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>