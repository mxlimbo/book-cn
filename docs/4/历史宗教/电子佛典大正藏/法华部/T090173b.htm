<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0173b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷5)</font> 安乐行品第十三 <font face='Arial'>T09, p0173b</h2></font><hr>
<span class='old'>
</a><a name="0173a28" id="0173a28">城邑。或与衣服严身之具。或与种种珍宝。</a><a name="0173a29" id="0173a29">金银琉璃车磲马瑙珊瑚琥珀。象马车乘奴</span><a name="0173b01" id="0173b01">婢人民。唯髻中明珠。不以与之。所以者何。独</a><a name="0173b02" id="0173b02">王顶上有此一珠。若以与之。王诸眷属必大</a><a name="0173b03" id="0173b03">惊怪。文殊师利。如来亦复如是。以禅定智</a><a name="0173b04" id="0173b04">慧力得法国土。王于三界。而诸魔王不肯顺</a><a name="0173b05" id="0173b05">伏。如来贤圣诸将与之共战。其有功者。心亦</a><a name="0173b06" id="0173b06">欢喜。于四众中为说诸经。令其心悦。赐以</a><a name="0173b07" id="0173b07">禅定解脱无漏根力诸法之财。又复赐与涅</a><a name="0173b08" id="0173b08">槃之城。言得灭度。引导其心。令皆欢喜</a><a name="0173b09" id="0173b09">而不为说是法华经。文殊师利。如转轮王见</a><a name="0173b10" id="0173b10">诸兵众有大功者。心甚欢喜以此难信之珠。</a><a name="0173b11" id="0173b11">久在髻中。不妄与人。而今与之。如来亦复</a><a name="0173b12" id="0173b12">如是。于三界中为大法王。以法教化一切众</a><a name="0173b13" id="0173b13">生。见贤圣军与五阴魔烦恼魔死魔共战。有</a><a name="0173b14" id="0173b14">大功勋。灭三毒出三界破魔网。尔时如来亦</a><a name="0173b15" id="0173b15">大欢喜。此法华经。能令众生至一切智。一切</a><a name="0173b16" id="0173b16">世间多怨难信。先所未说而今说之。文殊师</a><a name="0173b17" id="0173b17">利。此法华经。是诸如来第一之说。于诸说中</a><a name="0173b18" id="0173b18">最为甚深。末后赐与。如彼强力之王。久护</a><a name="0173b19" id="0173b19">明珠。今乃与之。文殊师利。此法华经。诸佛如</a><a name="0173b20" id="0173b20">来秘密之藏。于诸经中最在其上。长夜守护</a><a name="0173b21" id="0173b21">不妄宣说。始于今日乃与汝等而敷演之。尔</a><a name="0173b22" id="0173b22">时世尊。欲重宣此义。而说偈言<p class='lg'></a><br><a name="0173b23" id="0173b23">　　常行忍辱　　　哀愍一切　　　乃能演说</a><br><a name="0173b24" id="0173b24">　　佛所赞经　　　后末世时　　　持此经者</a><br><a name="0173b25" id="0173b25">　　于家出家　　　及非菩萨　　　应生慈悲</a><br><a name="0173b26" id="0173b26">　　斯等不闻　　　不信是经　　　则为大失</a><br><a name="0173b27" id="0173b27">　　我得佛道　　　以诸方便　　　为说此法</a><br><a name="0173b28" id="0173b28">　　令住其中　　　譬如强力　　　转轮之王</a><br><a name="0173b29" id="0173b29">　　兵战有功　　　赏赐诸物　　　象马车乘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090173a.htm'><img src='up.gif' border=0></a>
<a href='T090173c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>