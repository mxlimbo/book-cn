<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0266 佛说阿惟越致遮经 0216b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 266 佛说阿惟越致遮经</font> <font face='Arial'>(卷2)</font> 降魔品第十二 <font face='Arial'>T09, p0216b</h2></font><hr>
<span class='old'>
</a><a name="0216a28" id="0216a28">类则为舍佛不信大道。阿难白佛。唯愿演之。</a><a name="0216a29" id="0216a29">乐者虽鲜。闻佛所说悉当欣踊。尔时世尊周</span><a name="0216b01" id="0216b01">观四方。便出其舌覆三千大千世界。因从舌</a><a name="0216b02" id="0216b02">根出大光明。照恒沙等刹。时四部众承佛圣</a><a name="0216b03" id="0216b03">旨。目睹东方恒沙等国诸佛世尊。咸说此法</a><a name="0216b04" id="0216b04">不退转轮。是闻会者悉遥闻之。等无差别。</a><a name="0216b05" id="0216b05">四辈之会睹斯变化。一切等心异口同音。皆</a><a name="0216b06" id="0216b06">白佛言。唯愿大圣。遵崇所叹不退转轮。如佛</a><a name="0216b07" id="0216b07">所言诚不异。吾等目视。无量不可思议诸佛</a><a name="0216b08" id="0216b08">世尊讲斯深经等无差特。唯佛说之于是。世</a><a name="0216b09" id="0216b09">尊还呐其舌。告阿难言。厥妄言者。宁获斯</a><a name="0216b10" id="0216b10">舌。阿难启曰。不也天中天。奉至诚者开化正</a><a name="0216b11" id="0216b11">义。积累功德遵无数劫。阐于大慧乃致此耳。</a><a name="0216b12" id="0216b12">是故圣尊。惟当说之。设族姓子。有信乐者。</a><a name="0216b13" id="0216b13">学虽寡鲜。闻是说已。睹其明证。即当欣然</a><a name="0216b14" id="0216b14">兴之不废。佛告阿难。一切四辈未遭斯典。</a><a name="0216b15" id="0216b15">志于仿佛。比丘比丘尼。清信士清信女。天龙</a><a name="0216b16" id="0216b16">鬼神阿须伦犍沓和真陀罗摩[<a href='javascript:showpic("images/023523.gif")'>目*侯</a>]勒。闻是经</a><a name="0216b17" id="0216b17">籍得不退转。当至无上正真道最正觉。而于</a><a name="0216b18" id="0216b18">此土讲于法义。等无有异。如我今也。尔时四</a><a name="0216b19" id="0216b19">辈及天龙鬼神。欣然大悦疑网永裂。皆手擎</a><a name="0216b20" id="0216b20">华香共散佛上。诸有女人下身宝璎以散</a><a name="0216b21" id="0216b21">佛上。心同意等普白佛言。今日大圣如来至</a><a name="0216b22" id="0216b22">真等正觉乃无二言。佛复告阿难。实如所云</a><a name="0216b23" id="0216b23">诚不有异。如来所演实无二言。除诸瑕疵愚</a><a name="0216b24" id="0216b24">冥之贪。假使慧觐佛天中天则获如愿。阿难</a><a name="0216b25" id="0216b25">问佛。何谓慧觐佛。世尊问之。汝不解之乎。</a><a name="0216b26" id="0216b26">答曰。不敏。安能及之。众祐告曰。假使有人闻</a><a name="0216b27" id="0216b27">能仁佛。皆不退转成佛圣路。所以者何。佛道</a><a name="0216b28" id="0216b28">普慧。有益无损除贪恚痴。岂况一华奉如来</a><a name="0216b29" id="0216b29">乎。吾灭度后。若持舍利供养自归。悉得如意。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090216a.htm'><img src='up.gif' border=0></a>
<a href='T090216c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>