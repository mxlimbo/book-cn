<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0012c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷2)</font> 譬喻品第三 <font face='Arial'>T09, p0012c</h2></font><hr>
<span class='old'>
</a><a name="0012b28" id="0012b28">舍已烧宜时疾出。无令为火之所烧害。作</a><a name="0012b29" id="0012b29">是念已。如所思惟。具告诸子。汝等速出。</span><a name="0012c01" id="0012c01">父虽怜愍善言诱喻。而诸子等。乐着嬉戏</a><a name="0012c02" id="0012c02">不肯信受。不惊不畏了无出心。亦复不知</a><a name="0012c03" id="0012c03">何者是火何者为舍。云何为失。但东西走</a><a name="0012c04" id="0012c04">戏视父而已。尔时长者即作是念。此舍已为</a><a name="0012c05" id="0012c05">大火所烧。我及诸子。若不时出。必为所焚。</a><a name="0012c06" id="0012c06">我今当设方便。令诸子等得免斯害。父知</a><a name="0012c07" id="0012c07">诸子先心各有所好。种种珍玩奇异之物情</a><a name="0012c08" id="0012c08">必乐着。而告之言。汝等所可玩好希有难</a><a name="0012c09" id="0012c09">得。汝若不取后必忧悔。如此种种羊车</a><a name="0012c10" id="0012c10">鹿车牛车今在门外。可以游戏。汝等于此</a><a name="0012c11" id="0012c11">火宅宜速出来。随汝所欲皆当与汝。尔时</a><a name="0012c12" id="0012c12">诸子闻父所说。珍玩之物适其愿故。心各</a><a name="0012c13" id="0012c13">勇锐互相推排。竞共驰走争出火宅。是时长</a><a name="0012c14" id="0012c14">者。见诸子等安隐得出。皆于四衢道中露</a><a name="0012c15" id="0012c15">地而坐。无复障碍。其心泰然欢喜踊跃。时</a><a name="0012c16" id="0012c16">诸子等。各白父言。父先所许玩好之具。羊</a><a name="0012c17" id="0012c17">车鹿车牛车愿时赐与</a><a name="0012c18" id="0012c18"><p>舍利弗。尔时长者。各赐诸子等一大车。其车</a><a name="0012c19" id="0012c19">高广众宝庄校。周匝栏楯四面悬铃。又于</a><a name="0012c20" id="0012c20">其上张设幰盖。亦以珍奇杂宝而严饰之。</a><a name="0012c21" id="0012c21">宝绳绞络垂诸华缨。重敷綩綖安置丹</a><a name="0012c22" id="0012c22">枕。驾以白牛。肤色充洁形体姝好。有大筋</a><a name="0012c23" id="0012c23">力。行步平正。其疾如风。又多仆从而侍卫</a><a name="0012c24" id="0012c24">之。所以者何。是大长者。财富无量。种种诸藏</a><a name="0012c25" id="0012c25">悉皆充溢。而作是念。我财物无极。不应以</a><a name="0012c26" id="0012c26">下劣小车与诸子等。今此幼童皆是吾子。</a><a name="0012c27" id="0012c27">爱无偏党。我有如是七宝大车。其数无量。</a><a name="0012c28" id="0012c28">应当等心各各与之。不宜差别。所以者何。</a><a name="0012c29" id="0012c29">以我此物周给一国。犹尚不匮。何况诸子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090012b.htm'><img src='up.gif' border=0></a>
<a href='T090013a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>