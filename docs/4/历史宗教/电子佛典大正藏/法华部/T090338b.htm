<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0338b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷5)</font> 王论品第五之一 <font face='Arial'>T09, p0338b</h2></font><hr>
<span class='old'>
</a><a name="0338a28" id="0338a28">慈心。大王当知。念恶行众生如病子想者。起</a><a name="0338a29" id="0338a29">二种心。一者能忍如世病人骂诸良师。良师</span><a name="0338b01" id="0338b01">不生嗔恨之心。二者为断一切过失行如是</a><a name="0338b02" id="0338b02">心。大王当知。念受苦众生生大慈心者。起二</a><a name="0338b03" id="0338b03">种心。一者能于诸急难中救免其苦。二者能</a><a name="0338b04" id="0338b04">与胜安隐乐。大王当知。于受乐众生生欢喜</a><a name="0338b05" id="0338b05">心者。起二种心。一者能于他财物中他资生</a><a name="0338b06" id="0338b06">中不生贪心。二者于他富贵胜乐不生嫉心。</a><a name="0338b07" id="0338b07">大王当知。于怨家众生生护过想者。起二种</a><a name="0338b08" id="0338b08">心。一者常念断彼过因远离怨家。二者能于</a><a name="0338b09" id="0338b09">怨家众生生亲友心。何况其余非怨家者。大</a><a name="0338b10" id="0338b10">王当知。于亲友众生生覆护想者。起二种心。</a><a name="0338b11" id="0338b11">一者念令亲友坚固。二者念令一切众生不</a><a name="0338b12" id="0338b12">生怨憎。大王当知。于资生中生药想者。起</a><a name="0338b13" id="0338b13">二种心。一者有欲不行邪淫。二者能于色</a><a name="0338b14" id="0338b14">香味中随世受用不生贪着。大王当知。于自</a><a name="0338b15" id="0338b15">身中无我想者。起二种心。一者往诣沙门大</a><a name="0338b16" id="0338b16">智人边问法。二者闻法如说修行。大王当</a><a name="0338b17" id="0338b17">知。行法行王。常念思惟如是八法故。不求资</a><a name="0338b18" id="0338b18">生。而世间人自然奉献珍奇异物国内无者。</a><a name="0338b19" id="0338b19">库藏盈溢。而诸世间非法恶王。鞭打百姓逼</a><a name="0338b20" id="0338b20">恼索者。了无其一。大王当知。行法行王。行此</a><a name="0338b21" id="0338b21">八法者。于所作业。岁时日月星宿节朔。常与</a><a name="0338b22" id="0338b22">吉会。一切非人诸恶邪鬼。欲觅其便无能得</a><a name="0338b23" id="0338b23">者。于其国内风雨以时。五谷丰熟。人民饱足</a><a name="0338b24" id="0338b24">无饥渴想。一切诸虫雀鼠龙雹。能与世间作</a><a name="0338b25" id="0338b25">无利者。悉皆息灭。若有怨贼在其国内。一</a><a name="0338b26" id="0338b26">切即依自业罪过受诸苦恼。依自业尽依自</a><a name="0338b27" id="0338b27">业灭。大王当知。行法行王。若能如是护诸众</a><a name="0338b28" id="0338b28">生护器世间者。不负一切世间众生。诸善行</a><a name="0338b29" id="0338b29">人智慧人圣人。一切众生无能呵责者。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090338a.htm'><img src='up.gif' border=0></a>
<a href='T090338c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>