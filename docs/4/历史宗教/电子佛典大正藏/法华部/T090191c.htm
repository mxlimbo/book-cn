<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0191c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷7)</font> 观世音菩萨普门品第二十四 <font face='Arial'>T09, p0191c</h2></font><hr>
<span class='old'>
</a><a name="0191b28" id="0191b28">有无量百千万亿众生。受诸苦恼。闻是观世</a><a name="0191b29" id="0191b29">音菩萨。一心称名观世音菩萨。即时观其音</span><a name="0191c01" id="0191c01">声皆得解脱</a><a name="0191c02" id="0191c02"><p>若有持是观世音菩萨名者。设入大火火不</a><a name="0191c03" id="0191c03">能烧。由是菩萨威神力故。若为大水所漂。</a><a name="0191c04" id="0191c04">称其名号即得浅处。若有百千万亿众生。为</a><a name="0191c05" id="0191c05">求金银琉璃车磲马瑙珊瑚琥珀真珠等宝。</a><a name="0191c06" id="0191c06">入于大海。假使黑风吹其船舫。飘堕罗刹</a><a name="0191c07" id="0191c07">鬼国。其中若有乃至一人称观世音菩萨名</a><a name="0191c08" id="0191c08">者。是诸人等皆得解脱罗刹之难以是因缘</a><a name="0191c09" id="0191c09">名观世音</a><a name="0191c10" id="0191c10"><p>若复有人临当被害。称观世音菩萨名者。彼</a><a name="0191c11" id="0191c11">所执刀杖。寻段段坏而得解脱。若三千大</a><a name="0191c12" id="0191c12">千国土满中夜叉罗刹。欲来恼人。闻其称观</a><a name="0191c13" id="0191c13">世音菩萨名者。是诸恶鬼尚不能以恶眼视</a><a name="0191c14" id="0191c14">之。况复加害</a><a name="0191c15" id="0191c15"><p>设复有人。若有罪若无罪。杻械枷锁捡系其</a><a name="0191c16" id="0191c16">身。称观世音菩萨名者。皆悉断坏即得解脱。</a><a name="0191c17" id="0191c17">若三千大千国土满中怨贼。有一商主将诸</a><a name="0191c18" id="0191c18">商人。赍持重宝经过险路。其中一人作是唱</a><a name="0191c19" id="0191c19">言。诸善男子勿得恐怖。汝等应当一心称观</a><a name="0191c20" id="0191c20">世音菩萨名号。是菩萨能以无畏施于众生。</a><a name="0191c21" id="0191c21">汝等若称名者。于此怨贼当得解脱。众商人</a><a name="0191c22" id="0191c22">闻俱发声言。南无观世音菩萨。称其名故即</a><a name="0191c23" id="0191c23">得解脱。无尽意。观世音菩萨摩诃萨。威神</a><a name="0191c24" id="0191c24">之力巍巍如是。若有众生。多于淫欲。常念</a><a name="0191c25" id="0191c25">恭敬观世音菩萨。便得离欲。若多嗔恚。常念</a><a name="0191c26" id="0191c26">恭敬观世音菩萨。便得离嗔。若多愚痴常念</a><a name="0191c27" id="0191c27">恭敬观世音菩萨。便得离痴。无尽意。观世</a><a name="0191c28" id="0191c28">音菩萨。有如是等大威神力。多所饶益。是</a><a name="0191c29" id="0191c29">故众生常应心念。若有女人。设欲求男。礼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090191b.htm'><img src='up.gif' border=0></a>
<a href='T090192a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>