<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0154a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷3)</font> 药草喻品第五 <font face='Arial'>T09, p0154a</h2></font><hr>
<span class='old'>
</a><a name="0153c28" id="0153c28">人语丈夫言。若欲如是。汝应当住空闲山窟。</a><a name="0153c29" id="0153c29">坐思念法及断烦恼。当得神通具足功德。时</span><a name="0154a01" id="0154a01">彼丈夫受其义已。即行出家住空闲处。专守</a><a name="0154a02" id="0154a02">一心断世渴爱。得五神通。既得五神通已。</a><a name="0154a03" id="0154a03">思惟我先作于别业。以彼因故。无一功德</a><a name="0154a04" id="0154a04">可以证知。我念此时。随所思念即能得去。</a><a name="0154a05" id="0154a05">我于昔时少智少慧。有盲而住。迦叶。作此譬</a><a name="0154a06" id="0154a06">喻欲令知义。于此义中复应当见。迦叶。其</a><a name="0154a07" id="0154a07">生盲者。即是六趣流转中住所有众生。若于</a><a name="0154a08" id="0154a08">正法未有知觉。烦恼盲闇则当增长。及彼无</a><a name="0154a09" id="0154a09">明闇冥。以无明闇冥故。行业聚集以行业为</a><a name="0154a10" id="0154a10">缘故。名色乃至唯有大苦之聚积集。当生如</a><a name="0154a11" id="0154a11">是无明闇冥。众生流转中住。唯有如来超出</a><a name="0154a12" id="0154a12">三界。发生悲愍。亦如慈父爱念一子。发悲愍</a><a name="0154a13" id="0154a13">已下入三界。见彼众生。于流转轮中行。不如</a><a name="0154a14" id="0154a14">实知出离流转。佛以佛眼而观见之。见已了</a><a name="0154a15" id="0154a15">知此等众生。先世作善。少嗔厚欲。少欲厚嗔。</a><a name="0154a16" id="0154a16">或有少智。或有巧慧。或有成熟清净。或有</a><a name="0154a17" id="0154a17">邪见。彼等众生。佛为方便巧说三乘。如彼仙</a><a name="0154a18" id="0154a18">人五通净眼者。即是菩萨。菩提心生得无生</a><a name="0154a19" id="0154a19">忍。证觉无上正真之觉。如彼大医。即是如来。</a><a name="0154a20" id="0154a20">当如是见。如彼生盲。即是痴闇众生。当如</a><a name="0154a21" id="0154a21">是见。如彼风黄癃等即是欲嗔及痴六十二</a><a name="0154a22" id="0154a22">见。当如是见。如四种药。即是空无相无愿涅</a><a name="0154a23" id="0154a23">槃门。当如是见。随所服药。其病随灭。即是空</a><a name="0154a24" id="0154a24">无相无愿解脱门。正修念已无明当灭。无明</a><a name="0154a25" id="0154a25">灭故行灭。乃至唯有大苦聚灭。如是思惟。不</a><a name="0154a26" id="0154a26">住善中亦不恶中。如盲得眼。即是声闻缘觉</a><a name="0154a27" id="0154a27">乘。当如是见。割断流转烦恼系缚。解脱烦</a><a name="0154a28" id="0154a28">恼。解脱六趣及以三界。以彼义故。声闻乘者</a><a name="0154a29" id="0154a29">如是念言。无有别法更须证觉。我今已得到<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090153c.htm'><img src='up.gif' border=0></a>
<a href='T090154b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>