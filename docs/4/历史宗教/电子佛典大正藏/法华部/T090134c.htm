<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0134c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷1)</font> 序 <font face='Arial'>T09, p0134c</h2></font><hr>
<span class='old'>
</a><a name="0134b28" id="0134b28">浊。弘道三乘。权智不思。大悲难极。先设化城</a><a name="0134b29" id="0134b29">之迹后示系珠之本。车虽有异。雨实无差。</span><a name="0134c01" id="0134c01">记以正觉之名。许以真子之位。同入法性。</a><a name="0134c02" id="0134c02">归之于此。昔炖煌沙门竺法护。于晋武之世。</a><a name="0134c03" id="0134c03">译正法华。后秦姚兴。更请罗什。译妙法莲华。</a><a name="0134c04" id="0134c04">考验二译。定非一本。护似多罗之叶。什似</a><a name="0134c05" id="0134c05">龟兹之文。余捡经藏。备见二本。多罗则与正</a><a name="0134c06" id="0134c06">法符会。龟兹则共妙法允同。护叶尚有所遗。</a><a name="0134c07" id="0134c07">什文宁无其漏。而护所阙者。普门品偈也。</a><a name="0134c08" id="0134c08">什所阙者。药草喻品之半。富楼那及法师等</a><a name="0134c09" id="0134c09">二品之初。提婆达多品。普门品偈也。什又</a><a name="0134c10" id="0134c10">移嘱累。在药王之前。二本陀罗尼。并置普</a><a name="0134c11" id="0134c11">门之后。其间异同。言不能极。窃见提婆达</a><a name="0134c12" id="0134c12">多。及普门品偈。先贤续出。补阙流行。余景</a><a name="0134c13" id="0134c13">仰遗风。宪章成范。大隋仁寿元年辛酉之岁。</a><a name="0134c14" id="0134c14">因普曜寺沙门上行所请。遂共三藏崛多笈</a><a name="0134c15" id="0134c15">多二法师。于大兴善寺。重勘天竺多罗叶本。</a><a name="0134c16" id="0134c16">富楼那及法师等二品之初。勘本犹阙。药草</a><a name="0134c17" id="0134c17">喻品更益其半。提婆达多通入塔品。陀罗尼</a><a name="0134c18" id="0134c18">次神力之后。嘱累还结其终。字句差殊。颇亦</a><a name="0134c19" id="0134c19">改正。傥有披寻。幸勿疑惑。虽千万亿偈妙</a><a name="0134c20" id="0134c20">义难尽。而二十七品。本文且具。所愿四辩梵</a><a name="0134c21" id="0134c21">词。遍神州之域。一乘秘教。悟象运之机。聊</a><a name="0134c22" id="0134c22">记翻译。序之云尔</a><a name="0134c23" id="0134c23"></a><a name="0134c24" id="0134c24"></a><a name="0134c25" id="0134c25"><p class='juan'>
添品妙法莲华经卷第一</p>
</a><a name="0134c26" id="0134c26"></a><a name="0134c27" id="0134c27"><p><span class='byline'>　　　　隋天竺三藏阇那崛多共笈多译</span><br></a><a name="0134c28" id="0134c28"><p><b>　　<A NAME="n81"></A>妙法莲华经序品第一</b></a><a name="0134c29" id="0134c29"><p>如是我闻。一时佛住王舍城耆阇崛山中。与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090134b.htm'><img src='up.gif' border=0></a>
<a href='T090135a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>