<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0268 佛说广博严净不退转轮经 0255a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 268 佛说广博严净不退转轮经</font> <font face='Arial'>(卷1)</font> <font face='Arial'>T09, p0255a</h2></font><hr>
<span class='old'>
</a><a name="0254c28" id="0254c28">文殊师利白花光开敷遍身如来言。我从娑</a><a name="0254c29" id="0254c29">婆世界来。尔时彼佛有二侍菩萨摩诃萨。一</span><a name="0255a01" id="0255a01">名美音。二名妙音。已于阿耨多罗三藐三菩</a><a name="0255a02" id="0255a02">提不退转。从莲华台下整衣服右膝着地。一</a><a name="0255a03" id="0255a03">心合掌白佛言。娑婆世界去此近远。尔时花</a><a name="0255a04" id="0255a04">光开敷遍身如来告二菩萨摩诃萨言。善男</a><a name="0255a05" id="0255a05">子。娑婆世界今在西方。过恒河沙佛土。文</a><a name="0255a06" id="0255a06">殊师利从彼土来。时二菩萨复白佛言。娑婆</a><a name="0255a07" id="0255a07">世界现在说法佛名何等。佛言。彼佛名释迦</a><a name="0255a08" id="0255a08">牟尼。今现在说法。复白佛言。彼佛世尊为说</a><a name="0255a09" id="0255a09">何法。佛言。释迦牟尼佛说三乘法。复白佛言。</a><a name="0255a10" id="0255a10">云何名三乘。佛言。三乘者所谓声闻乘辟支</a><a name="0255a11" id="0255a11">佛乘佛乘。时二菩萨白佛言。诸佛说法皆不</a><a name="0255a12" id="0255a12">等耶。佛言。诸佛说法皆悉平等。时二菩萨</a><a name="0255a13" id="0255a13">白佛言。云何平等。佛言一切诸佛皆说广博</a><a name="0255a14" id="0255a14">严净不退转轮法。是故平等。时二菩萨白佛</a><a name="0255a15" id="0255a15">言。何故释迦文佛说三乘法。佛言。娑婆世界</a><a name="0255a16" id="0255a16">众生。心乐小法不堪大乘。诸佛如来以方便</a><a name="0255a17" id="0255a17">力说三乘法。释迦文佛出五浊世彼诸众生</a><a name="0255a18" id="0255a18">不能堪受大乘之法。以方便故分别说三。时</a><a name="0255a19" id="0255a19">二菩萨白佛言。释迦文佛于娑婆世界说法</a><a name="0255a20" id="0255a20">甚难。佛言。如是如是。彼佛说法实为甚难。时</a><a name="0255a21" id="0255a21">二菩萨白佛言。我等今者获大善利不生彼</a><a name="0255a22" id="0255a22">国。佛言。善男子。莫作是言。应速悔过。时二</a><a name="0255a23" id="0255a23">菩萨白佛言。世尊。我闻彼国说法甚难。乃无</a><a name="0255a24" id="0255a24">一念乐生彼国。何故悔过。佛言。速舍此语。应</a><a name="0255a25" id="0255a25">当悔过。所以者何。若于此土二十亿百千那</a><a name="0255a26" id="0255a26">由他劫种诸善根。不如彼佛世界。以一食顷。</a><a name="0255a27" id="0255a27">说诸波罗蜜。教一众生。受三自归。奉持五戒。</a><a name="0255a28" id="0255a28">远离声闻心。如是菩萨所行甚难。何况以出</a><a name="0255a29" id="0255a29">家正法发菩提心而作饶益。如是菩萨倍为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090254c.htm'><img src='up.gif' border=0></a>
<a href='T090255b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>