<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0131a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷10)</font> 净复净王品第二十五 <font face='Arial'>T09, p0131a</h2></font><hr>
<span class='old'>
</a><a name="0130c28" id="0130c28">时。六万八千人。逮得无所从生法忍</a><a name="0130c29" id="0130c29"><p><b>　　<A NAME="n75"></A>正法华经净复净王品第二十五</b></span><a name="0131a01" id="0131a01"><p>佛告族姓子。乃往过去无央数劫。不可思议</a><a name="0131a02" id="0131a02">长远难量。尔时有佛。号总水雷音宿华慧王</a><a name="0131a03" id="0131a03">如来至真等正觉明行成为善逝世间解无上</a><a name="0131a04" id="0131a04">士道法御天人师为佛世尊。世界曰照明严</a><a name="0131a05" id="0131a05">饰。劫曰爱见。又族姓子。于其佛世。有王名</a><a name="0131a06" id="0131a06">净复净。尔时其王有一正后。名曰离垢施。其</a><a name="0131a07" id="0131a07">后有二子。一名离垢藏。二名离垢目。又其二</a><a name="0131a08" id="0131a08">子皆得神足。轻举能飞智慧具足。功德备悉</a><a name="0131a09" id="0131a09">圣达巍巍。行菩萨业夙夜精进。未曾懈废。</a><a name="0131a10" id="0131a10">勤心专精六度无极。善权四等所济无限。悉</a><a name="0131a11" id="0131a11">遵通达三十有七道品之法。普畅道义。所</a><a name="0131a12" id="0131a12">周旋业。进逮离垢三昧定矣。度宿日光三</a><a name="0131a13" id="0131a13">昧。离垢显曜三昧。净庄严三昧。大威藏三</a><a name="0131a14" id="0131a14">昧。皆得通达。此三昧定而度无极。时佛集会</a><a name="0131a15" id="0131a15">与诸四辈释梵四天王诸天人民。班宣分别</a><a name="0131a16" id="0131a16">正法华经。时佛愍念一切众生。哀伤国土</a><a name="0131a17" id="0131a17">皆欲化之使入大道。又族姓子。其二太子往</a><a name="0131a18" id="0131a18">诣母所。叉手白言。惟愿屈意。见念加慈专</a><a name="0131a19" id="0131a19">精身心。欲往到佛奉见如来身。亦自欲稽</a><a name="0131a20" id="0131a20">首自归。所以者何。今日如来。为天上天下</a><a name="0131a21" id="0131a21">一切众生。广宣要典正法华经故。当奉觐</a><a name="0131a22" id="0131a22">听正法华。离垢施后告二太子。汝等父王。志</a><a name="0131a23" id="0131a23">存外邪信乐梵志。常怀嗔恨。以是之故。</a><a name="0131a24" id="0131a24">不可得往。时二太子同心叉手。复白其母。</a><a name="0131a25" id="0131a25">我等薄相。所生邪见无义之家。又我等身。</a><a name="0131a26" id="0131a26">本是法王子。当以经道化于浊俗反伪向真。</a><a name="0131a27" id="0131a27">尔乃佛子也。于是离垢施后告二太子。善</a><a name="0131a28" id="0131a28">哉行矣。汝真孝子。为其父母修大慈愍。各</a><a name="0131a29" id="0131a29">显神足睹之欣然心中开解。便听子等俱诣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090130c.htm'><img src='up.gif' border=0></a>
<a href='T090131b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>