<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0365a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷10)</font> 信功德品第十二 <font face='Arial'>T09, p0365a</h2></font><hr>
<span class='old'>
</a><a name="0364c28" id="0364c28">法门。所得功德。过彼善男子善女人供养诸</a><a name="0364c29" id="0364c29">佛功德。无量无边不可称数不可挍量。文殊</span><a name="0365a01" id="0365a01">师利白佛言。世尊。希有婆伽婆。希有修伽陀。</a><a name="0365a02" id="0365a02">如来为欲安乐一切诸众生故。说此法门。复</a><a name="0365a03" id="0365a03">作是言。世尊。此妙法门。于阎浮提几时住世。</a><a name="0365a04" id="0365a04">佛告文殊师利。我涅槃时。有八大国王。为欲</a><a name="0365a05" id="0365a05">流布我舍利故。彼时八国分为八分。置八函</a><a name="0365a06" id="0365a06">中。人取一函。各还本国。立大塔庙尊重供</a><a name="0365a07" id="0365a07">养</a><a name="0365a08" id="0365a08"><p>尔时阿阇世王。于我舍利所得一分。于金叠</a><a name="0365a09" id="0365a09">上书此修多罗。并与舍利。一切俱置七宝函</a><a name="0365a10" id="0365a10">中。于王舍大城外。掘地作坑。于中立塔。庄严</a><a name="0365a11" id="0365a11">殊妙。以舍利函置彼塔中。悬百千万阿僧祇</a><a name="0365a12" id="0365a12">宝盖幢幡。散诸无价一切香花。七宝香瓮盛</a><a name="0365a13" id="0365a13">满香油。然大灯炷。满一百年住持不灭。文殊</a><a name="0365a14" id="0365a14">师利。我入涅槃一百年后。有阿输迦王。于毛</a><a name="0365a15" id="0365a15">梨家生出现于世。作转轮王王阎浮提。而得</a><a name="0365a16" id="0365a16">自在得具足力。善能降伏刚强众生。彼王尔</a><a name="0365a17" id="0365a17">时。必观察我。能忆念我。护持我法。于我身</a><a name="0365a18" id="0365a18">上得尊重心。文殊师利。彼阿输迦王。有一比</a><a name="0365a19" id="0365a19">丘。名净自在。王子中生。出家求道。阿输迦</a><a name="0365a20" id="0365a20">王。以为门师。有大神通力。有大威德力。护诸</a><a name="0365a21" id="0365a21">佛法护大方广。阿输迦王。深心尊重净自在</a><a name="0365a22" id="0365a22">比丘故。不令余处。常在王家身自供养。文殊</a><a name="0365a23" id="0365a23">师利。阿输迦王。为欲流布我身舍利。饶益一</a><a name="0365a24" id="0365a24">切诸众生故。欲出地下舍利宝函。与诸无量</a><a name="0365a25" id="0365a25">大臣王子长者居士眷属围绕。设大庄严显</a><a name="0365a26" id="0365a26">大王力。执持香花涂香末香散香。作百千种</a><a name="0365a27" id="0365a27">诸妙伎乐。诣王舍大城。设诸一切胜妙供养。</a><a name="0365a28" id="0365a28">无量无边不可称数。掘出地中舍利宝函。出</a><a name="0365a29" id="0365a29">已七日。以一切香一切花。一切花鬘。一切散<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090364c.htm'><img src='up.gif' border=0></a>
<a href='T090365b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>