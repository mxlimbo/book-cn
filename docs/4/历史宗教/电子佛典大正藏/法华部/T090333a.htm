<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0333a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷4)</font> 王论品第五之一 <font face='Arial'>T09, p0333a</h2></font><hr>
<span class='old'>
</a><a name="0332c28" id="0332c28"><p>王言。大师。于何时中。诸小王等。行王论法。</a><a name="0332c29" id="0332c29">答言。大王。于末世时。转轮圣王隐没不现。正</span><a name="0333a01" id="0333a01">法不行邪法竞兴。众生心恶起三种过。一者</a><a name="0333a02" id="0333a02">乐于非法贪心。二者起于颠倒贪心。三者邪</a><a name="0333a03" id="0333a03">法罗网缠心。彼诸小王。自无智慧退失明解。</a><a name="0333a04" id="0333a04">是故圣人说诸小王治国论法。为行正法护</a><a name="0333a05" id="0333a05">世众生。王言。大师。云何名为乐于非法贪心。</a><a name="0333a06" id="0333a06">答言。大王。于十不善恶业道中生于乐心。是</a><a name="0333a07" id="0333a07">名乐于非法贪心。云何名为颠倒贪心。自己</a><a name="0333a08" id="0333a08">手力得诸资生。依时节得。依正法得。依如法</a><a name="0333a09" id="0333a09">得。不生足心。更求他财。如是名为颠倒贪心。</a><a name="0333a10" id="0333a10">王言。大师。云何名为邪法罗网之所缠心。答</a><a name="0333a11" id="0333a11">言。大王。于诸外道非义论中起义论想。于</a><a name="0333a12" id="0333a12">无益论生利益想。于非法中生是法想。于末</a><a name="0333a13" id="0333a13">世时。非是智者所作论中。以为正论。生于信</a><a name="0333a14" id="0333a14">心。熏修邪见。以为福德。是名邪法罗网缠心。</a><a name="0333a15" id="0333a15">王言。大师。以何等法。名为王论。令诸小王依</a><a name="0333a16" id="0333a16">彼论法治国理民。是名如法能护众生。答</a><a name="0333a17" id="0333a17">言。大王。离诸颠倒贪欲之心。离诸颠倒嗔恚</a><a name="0333a18" id="0333a18">之心。离诸颠倒愚痴之心。依对治依实体。依</a><a name="0333a19" id="0333a19">差别依利益。依对治依实体者。对所治法。所</a><a name="0333a20" id="0333a20">谓名为不贪善根不嗔善根不痴善根。云何</a><a name="0333a21" id="0333a21">能起所治法能治法。所治法者。谓放逸心及</a><a name="0333a22" id="0333a22">无慈心。能治法者。谓行法行王。不放逸心大</a><a name="0333a23" id="0333a23">慈悲心。知身无常资生无常。善自观身见诸</a><a name="0333a24" id="0333a24">过失。能如实知。如<span class='corr'>是</span>远离受用资生。行法行</a><a name="0333a25" id="0333a25">王。虽得自在不行非法。如是名为不放逸心。</a><a name="0333a26" id="0333a26">大王当知。依王论法。不应得物。得不应取。所</a><a name="0333a27" id="0333a27">应得者。非时不敢取。若依时节应得之物。</a><a name="0333a28" id="0333a28">于贫穷人不逼恼取。至于俭难贼难返逆</a><a name="0333a29" id="0333a29">难相害难。如此难时。当起慈心不避危害护<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090332c.htm'><img src='up.gif' border=0></a>
<a href='T090333b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>