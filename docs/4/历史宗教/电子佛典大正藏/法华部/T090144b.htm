<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0144b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷2)</font> 譬喻品第三 <font face='Arial'>T09, p0144b</h2></font><hr>
<span class='old'>
</a><a name="0144a28" id="0144a28">等大众中说。我昔曾于二万亿佛所为无上</a><a name="0144a29" id="0144a29">道故。常教化汝。汝亦长夜随我受学。我以方</span><a name="0144b01" id="0144b01">便引导汝故。生我法中。舍利弗。我昔教汝</a><a name="0144b02" id="0144b02">志愿佛道。汝今悉忘。而便自谓已得灭度。我</a><a name="0144b03" id="0144b03">今还欲令汝忆念本愿所行道故。为诸声闻</a><a name="0144b04" id="0144b04">说是大乘经。名妙法莲华教菩萨法佛所护</a><a name="0144b05" id="0144b05">念。舍利弗。汝于未来世过无量无边不可</a><a name="0144b06" id="0144b06">思议劫。供养若干千万亿佛。奉持正法。具</a><a name="0144b07" id="0144b07">足菩萨所行之道。当得作佛。号曰华光如来</a><a name="0144b08" id="0144b08">应供正遍知明行足善逝世间解无上士调御</a><a name="0144b09" id="0144b09">丈夫天人师佛世尊。国名离垢。其土平正清</a><a name="0144b10" id="0144b10">净严饰。安隐丰乐天人炽盛。琉璃为地有八</a><a name="0144b11" id="0144b11">交道。黄金为绳以界其侧。其傍各有七宝行</a><a name="0144b12" id="0144b12">树。常有华果。华光如来。亦以三乘教化众</a><a name="0144b13" id="0144b13">生。舍利弗。彼佛出时虽非恶世。以本愿故</a><a name="0144b14" id="0144b14">说三乘法。其劫名大宝庄严。何故名曰大宝</a><a name="0144b15" id="0144b15">庄严。其国中以菩萨为大宝故。彼诸菩萨无</a><a name="0144b16" id="0144b16">量无边不可思议。算数譬喻所不能及。非佛</a><a name="0144b17" id="0144b17">智力无能知者。若欲行时宝华承足。此诸菩</a><a name="0144b18" id="0144b18">萨非初发意。皆久殖德本。于无量百千万</a><a name="0144b19" id="0144b19">亿佛所。净修梵行。恒为诸佛之所称叹。常修</a><a name="0144b20" id="0144b20">佛慧具大神通。善知一切诸法之门。质直无</a><a name="0144b21" id="0144b21">伪志念坚固。如是菩萨充满其国。舍利弗。</a><a name="0144b22" id="0144b22">华光佛寿十二小劫。除为王子未作佛时。其</a><a name="0144b23" id="0144b23">国人民寿八小劫。华光如来过十二小劫。授</a><a name="0144b24" id="0144b24">坚满菩萨阿耨多罗三藐三菩提记。告诸比</a><a name="0144b25" id="0144b25">丘。是坚满菩萨次当作佛。号曰华足安行多</a><a name="0144b26" id="0144b26">陀阿伽度阿罗诃三藐三佛陀。其佛国土亦</a><a name="0144b27" id="0144b27">复如是。舍利弗。是华光佛灭度之后。正法住</a><a name="0144b28" id="0144b28">世三十二小劫。像法住世亦三十二小劫。尔</a><a name="0144b29" id="0144b29">时世尊。欲重宣此义。而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090144a.htm'><img src='up.gif' border=0></a>
<a href='T090144c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>