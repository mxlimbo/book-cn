<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0147c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷2)</font> 譬喻品第三 <font face='Arial'>T09, p0147c</h2></font><hr>
<span class='old'>
</a><br><a name="0147b28" id="0147b28">　　多诸傧从　　　而侍卫之　　　以是妙车</a><br><a name="0147b29" id="0147b29">　　等赐诸子　　　诸子是时　　　欢喜踊跃</span><br><a name="0147c01" id="0147c01">　　乘是宝车　　　游于四方　　　嬉戏快乐</a><br><a name="0147c02" id="0147c02">　　自在无碍　　　告舍利弗　　　我亦如是</a><br><a name="0147c03" id="0147c03">　　众圣中尊　　　世间之父　　　一切众生</a><br><a name="0147c04" id="0147c04">　　皆是吾子　　　深着世乐　　　无有慧心</a><br><a name="0147c05" id="0147c05">　　三界无安　　　犹如火宅　　　众苦充满</a><br><a name="0147c06" id="0147c06">　　甚可怖畏　　　常有生老　　　病死忧患</a><br><a name="0147c07" id="0147c07">　　如是等火　　　炽然不息　　　如来已离</a><br><a name="0147c08" id="0147c08">　　三界火宅　　　寂然闲居　　　安处林野</a><br><a name="0147c09" id="0147c09">　　今此三界　　　皆是我有　　　其中众生</a><br><a name="0147c10" id="0147c10">　　悉是吾子　　　而今此处　　　多诸患难</a><br><a name="0147c11" id="0147c11">　　唯我一人　　　能为救护　　　虽复教诏</a><br><a name="0147c12" id="0147c12">　　而不信受　　　于诸欲染　　　贪着深故</a><br><a name="0147c13" id="0147c13">　　是以方便　　　为说三乘　　　令诸众生</a><br><a name="0147c14" id="0147c14">　　知三界苦　　　开示演说　　　出世间惯</a><br><a name="0147c15" id="0147c15">　　是诸子等　　　若心决定　　　具足三明</a><br><a name="0147c16" id="0147c16">　　及六神通　　　有得缘觉　　　不退菩萨</a><br><a name="0147c17" id="0147c17">　　汝舍利弗　　　我为众生　　　以此譬喻</a><br><a name="0147c18" id="0147c18">　　说一佛乘　　　汝等若能　　　信受是语</a><br><a name="0147c19" id="0147c19">　　一切皆当　　　成得佛道　　　是乘微妙</a><br><a name="0147c20" id="0147c20">　　清净第一　　　于诸世间　　　为无有上</a><br><a name="0147c21" id="0147c21">　　佛所悦可　　　一切众生　　　所应称赞</a><br><a name="0147c22" id="0147c22">　　供养礼拜　　　无量亿千　　　诸力解脱</a><br><a name="0147c23" id="0147c23">　　禅定智慧　　　及佛余法　　　得如是乘</a><br><a name="0147c24" id="0147c24">　　令诸子等　　　日夜劫数　　　常得游戏</a><br><a name="0147c25" id="0147c25">　　与诸菩萨　　　及声闻众　　　乘此宝乘</a><br><a name="0147c26" id="0147c26">　　直至道场　　　以是因缘　　　十方谛求</a><br><a name="0147c27" id="0147c27">　　更无余乘　　　除佛方便　　　告舍利弗</a><br><a name="0147c28" id="0147c28">　　汝诸人等　　　皆是吾子　　　我则是父</a><br><a name="0147c29" id="0147c29">　　汝等累劫　　　众苦所烧　　　我皆济拔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090147b.htm'><img src='up.gif' border=0></a>
<a href='T090148a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>