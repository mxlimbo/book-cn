<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0271 佛说菩萨行方便境界神通变化经 0301a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 271 佛说菩萨行方便境界神通变化经</font> <font face='Arial'>(卷1)</font> <font face='Arial'>T09, p0301a</h2></font><hr>
<span class='old'>
</a><a name="0300c28" id="0300c28">菩萨。日灯菩萨。离一切恶道菩萨。魔不降伏</a><a name="0300c29" id="0300c29">菩萨。大魔不降伏菩萨。威德菩萨。无降伏菩</span><a name="0301a01" id="0301a01">萨。无能测菩萨。威德觉干恶菩萨。得大势菩</a><a name="0301a02" id="0301a02">萨。观世音菩萨。弥勒菩萨。文殊师利童子菩</a><a name="0301a03" id="0301a03">萨摩诃萨等。七十二亿俱。皆是一生。得陀罗</a><a name="0301a04" id="0301a04">尼。得诸三昧。得无边乐说。得无碍无所畏。获</a><a name="0301a05" id="0301a05">得神通到于彼岸。能过无边佛之刹土。游于</a><a name="0301a06" id="0301a06">神通身心解脱。诸碍无碍智见成就。无佛世</a><a name="0301a07" id="0301a07">界现佛出世。善转法轮无有错谬。随于一切</a><a name="0301a08" id="0301a08">众生所解。而为说法说无作法。于法性中无</a><a name="0301a09" id="0301a09">有动发非不动发。其心入度到于彼岸。演说</a><a name="0301a10" id="0301a10">空法吼大师子吼。降伏破坏一切外道。伏魔</a><a name="0301a11" id="0301a11">怨敌。得诸菩萨所行神通。断离爱嗔其心平</a><a name="0301a12" id="0301a12">等。如地水火风。入于一切如来密处。为一切</a><a name="0301a13" id="0301a13">众生而作佛事。常为诸佛之所赞叹。受持一</a><a name="0301a14" id="0301a14">切未来世劫。受持一切如来法性。雨于法宝。</a><a name="0301a15" id="0301a15">叹其所有一切功德。不可穷尽。为世界主本</a><a name="0301a16" id="0301a16">愿成就。行于如来解脱之行。先已善修行于</a><a name="0301a17" id="0301a17">大乘。信眼清净无有垢污。常恒勤进供养给</a><a name="0301a18" id="0301a18">事诸佛如来。能善庄严不退庄严趣向大悲。</a><a name="0301a19" id="0301a19">其心解性无可比喻。超度疑佛犹豫惑心。为</a><a name="0301a20" id="0301a20">过诸佛之所护持。复有无量优婆塞优婆斯。</a><a name="0301a21" id="0301a21">于此三千大千世界威德无喻。诸天天主。诸</a><a name="0301a22" id="0301a22">龙龙主。夜叉夜叉主。乾闼婆乾闼婆<span class='corr'>主</span>。阿</a><a name="0301a23" id="0301a23">修罗阿修罗主。迦楼罗迦楼罗主。摩[<a href='javascript:showpic("images/023523.gif")'>目*侯</a>]罗摩</a><a name="0301a24" id="0301a24">[<a href='javascript:showpic("images/023523.gif")'>目*侯</a>]罗主。紧那罗紧那罗主。人非人人非人</a><a name="0301a25" id="0301a25">主。一切各与百千眷属皆来会坐。尔时世尊。</a><a name="0301a26" id="0301a26">无量百千大众围绕。坐于德藏师子之座。蔽</a><a name="0301a27" id="0301a27">诸大众身光猛盛照明无垢。犹如须弥显于</a><a name="0301a28" id="0301a28">大海映蔽诸山照明挺特。世尊亦尔。坐师子</a><a name="0301a29" id="0301a29">座覆蔽一切诸天世人。殊特猛盛照明无垢。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090300c.htm'><img src='up.gif' border=0></a>
<a href='T090301b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>