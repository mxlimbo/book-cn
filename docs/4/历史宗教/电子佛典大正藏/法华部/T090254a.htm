<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0267 不退转法轮经 0254a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 267 不退转法轮经</font> <font face='Arial'>(卷4)</font> 安养国品第九 <font face='Arial'>T09, p0254a</h2></font><hr>
<span class='old'>
</a><a name="0253c28" id="0253c28">尊熙怡微笑。作天伎乐。香风时来其气芬馥。</a><a name="0253c29" id="0253c29">多有诸天于虚空中。亦作无量种种天乐。雨</span><a name="0254a01" id="0254a01">诸天香细末栴檀沉水胶香。阎浮檀金末及</a><a name="0254a02" id="0254a02">诸银末。摩尼宝网罗覆其上。及五种色曼陀</a><a name="0254a03" id="0254a03">罗华。摩诃曼陀罗华。曼殊沙华。摩诃曼殊沙</a><a name="0254a04" id="0254a04">华。迦迦罗华。摩诃迦迦罗华。一切优钵罗</a><a name="0254a05" id="0254a05">华。拘物头华。芬陀利华。及香璎珞涂香末</a><a name="0254a06" id="0254a06">香。一切诸天所有供养。遍满虚空。地上人民。</a><a name="0254a07" id="0254a07">亦整衣服散华供养。复有诸余众生。皆以臂</a><a name="0254a08" id="0254a08">脚宝环手钏。解颈诸璎无量宝冠。以上奉佛。</a><a name="0254a09" id="0254a09">复有诸余众生。以其金银散于佛上。复有诸</a><a name="0254a10" id="0254a10">余众生心皆欢喜。出大音声唱言。善哉善哉。</a><a name="0254a11" id="0254a11">及诸象马出和雅音。虚空诸鸟随类音声以</a><a name="0254a12" id="0254a12">用供养。地狱众生皆得暂乐。畜生众生更相</a><a name="0254a13" id="0254a13">爱念。如父母想。阎罗王界一切众生。亦暂受</a><a name="0254a14" id="0254a14">乐。饿鬼众生。皆悉得除饥渴苦恼。尔时天龙</a><a name="0254a15" id="0254a15">夜叉乾闼婆阿修罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽</a><a name="0254a16" id="0254a16">人非人等。各受快乐。更相慈愍犹如父子。尔</a><a name="0254a17" id="0254a17">时阿难白佛言。世尊。如来今者。以何因缘而</a><a name="0254a18" id="0254a18">微笑耶。尔时佛告阿难。一切四众比丘比丘</a><a name="0254a19" id="0254a19">尼优婆塞优婆夷。天龙夜叉乾闼婆阿修罗</a><a name="0254a20" id="0254a20">迦楼罗紧那罗摩[<a href='javascript:showpic("images/023523.gif")'>目*侯</a>]罗伽人非人等。若于今</a><a name="0254a21" id="0254a21">世后世闻此经者。皆得不退转于阿耨多罗</a><a name="0254a22" id="0254a22">三藐三菩提。能为他人广说是经无所损灭。</a><a name="0254a23" id="0254a23">亦如我今分别解说等无有异。阿难。闻此经</a><a name="0254a24" id="0254a24">已心生信解。即是佛种。何况受持读诵修行。</a><a name="0254a25" id="0254a25">当知是人去一切种智则为不远。当得一切</a><a name="0254a26" id="0254a26">智自然智。是故此经名不退转法轮之印。能</a><a name="0254a27" id="0254a27">为诸菩萨等作大利益。亦为一切众生。发于</a><a name="0254a28" id="0254a28">无上道心因缘。能发心已。便于此经具足成</a><a name="0254a29" id="0254a29">就阿难。如来以一切智示诸众生。若复有人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090253c.htm'><img src='up.gif' border=0></a>
<a href='T090254b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>