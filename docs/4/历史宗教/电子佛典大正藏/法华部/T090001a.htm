<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0001a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷1)</font> <font face='Arial'>T09, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"><p><b>　　<A NAME="n1"></A>No. 262 [Nos. 263, 264]</b></a><a name="0001a03" id="0001a03"><p><b>　　<A NAME="n2"></A>御制大乘妙法莲华经序</b></a><a name="0001a04" id="0001a04"></a><a name="0001a05" id="0001a05"><p>昔如来于耆阇崛山中。与大阿罗汉阿若憍</a><a name="0001a06" id="0001a06">陈如摩诃迦叶无量等众。演说大乘真经。名</a><a name="0001a07" id="0001a07">无量义。是时天雨宝华布濩充满。慧光现瑞</a><a name="0001a08" id="0001a08">洞烛幽显。普佛世界六种震动。一切人天得</a><a name="0001a09" id="0001a09">未曾有。咸皆欢喜赞叹。以为是经乃诸佛如</a><a name="0001a10" id="0001a10">来秘密之藏。神妙叵测。广大难名。所以拔滞</a><a name="0001a11" id="0001a11">溺之沈流。拯昏迷之失性。功德弘远莫可涯</a><a name="0001a12" id="0001a12">涘。溯求其源。肇彼竺干流于震旦。爰自西晋</a><a name="0001a13" id="0001a13">沙门竺法护者初加翻译。名曰正法华。暨东</a><a name="0001a14" id="0001a14">晋龟兹三藏法师鸠摩罗什重翻。名曰妙法</a><a name="0001a15" id="0001a15">莲华。至隋天竺沙门阇那笈多所翻者。亦名</a><a name="0001a16" id="0001a16">妙法。虽三经文理重沓互陈。而惟三藏法师</a><a name="0001a17" id="0001a17">独得其旨。第历世既远。不无讹谬。匪资刊正。</a><a name="0001a18" id="0001a18">渐致多疑。用是特加仇校。仍命镂梓。以广其</a><a name="0001a19" id="0001a19">传。呜呼如来愍诸众生。有种种性种种欲种</a><a name="0001a20" id="0001a20">种行种种忆想分别。历劫缠绕无有出期。乃</a><a name="0001a21" id="0001a21">为此大事因缘现世。敷畅妙旨。作殊胜方便。</a><a name="0001a22" id="0001a22">俾皆得度脱超登正觉。此诚济海之津梁。而</a><a name="0001a23" id="0001a23">烛幽之慧炬也。善男子善女人一切众生。能</a><a name="0001a24" id="0001a24">秉心至诚。持诵佩服顶礼供养。即离一切苦</a><a name="0001a25" id="0001a25">恼。除一切业障。解一切生死之厄。不啻如饥</a><a name="0001a26" id="0001a26">之得食。如渴之得饮。如寒之得火。如热之</a><a name="0001a27" id="0001a27">得凉。如贫之得宝。如病之得医。如子之得</a><a name="0001a28" id="0001a28">母。如渡之得舟。其为快适欣慰。有不可言。</a><a name="0001a29" id="0001a29">噫道非经无以寓。法非经无以传。缘经以求<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>