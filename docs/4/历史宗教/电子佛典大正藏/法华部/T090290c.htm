<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0270 大法鼓经 0290c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 270 大法鼓经</font> <font face='Arial'>(卷1)</font> <font face='Arial'>T09, p0290c</h2></font><hr>
<span class='old'>
</a><a name="0290b28" id="0290b28">阿那含果。有成就有漏法无量比丘众。有成</a><a name="0290b29" id="0290b29">就无量阿僧祇功德菩萨摩诃萨。徒十方来。</span><a name="0290c01" id="0290c01">算数譬喻所不能及。亦非一切声闻缘觉之</a><a name="0290c02" id="0290c02">所能知。除文殊师利菩萨。及大力菩萨。观世</a><a name="0290c03" id="0290c03">音菩萨。弥勒菩萨摩诃萨。如是上首菩萨摩</a><a name="0290c04" id="0290c04">诃萨无量阿僧祇众。譬如大地所生草木。从</a><a name="0290c05" id="0290c05">诸方来诸菩萨众。亦复如是。不可称数。复有</a><a name="0290c06" id="0290c06">差摩比丘尼。与比丘尼众俱。毗舍佉鹿子母。</a><a name="0290c07" id="0290c07">及末利夫人。各与无量大眷属俱。须达长者。</a><a name="0290c08" id="0290c08">与诸优婆塞俱。尔时世尊。于大众中说有非</a><a name="0290c09" id="0290c09">有法门</a><a name="0290c10" id="0290c10"><p>尔时波斯匿王。从卧而起作是思惟。我今应</a><a name="0290c11" id="0290c11">往至世尊所。念已即行。击鼓吹贝。往诣佛所。</a><a name="0290c12" id="0290c12">尔时世尊。知而故问。阿难。以何等故有鼓贝</a><a name="0290c13" id="0290c13">声。阿难白佛言。波斯匿王来诣佛所。是其击</a><a name="0290c14" id="0290c14">鼓吹贝之声。佛告阿难。汝今亦应击大法鼓。</a><a name="0290c15" id="0290c15">我今当说大法鼓经。阿难白佛言。世尊。是大</a><a name="0290c16" id="0290c16">法鼓经名。我未曾闻。以何等故。名大法鼓经。</a><a name="0290c17" id="0290c17">佛告阿难。汝何由<span class='corr'>知</span>。是诸来会大菩萨等。悉</a><a name="0290c18" id="0290c18">不能知此大法鼓经六字名号。何况于汝而</a><a name="0290c19" id="0290c19">得闻知。阿难白佛言。世尊。未曾有也。此法名</a><a name="0290c20" id="0290c20">号真实难知。如是阿难。实尔不异。阿难。此大</a><a name="0290c21" id="0290c21">法鼓经。世间希有。如优昙钵华。阿难白佛言。</a><a name="0290c22" id="0290c22">非一切诸佛有此法耶。佛告阿难。三世诸佛</a><a name="0290c23" id="0290c23">悉有此法。阿难白佛言。若然者。彼诸菩萨人</a><a name="0290c24" id="0290c24">中之雄。何故悉来。普集于此。彼诸如来。何故</a><a name="0290c25" id="0290c25">自于其国不演说耶。佛告阿难。如有一阿练</a><a name="0290c26" id="0290c26">比丘隐居山窟。至时入村方欲乞食。道见人</a><a name="0290c27" id="0290c27">兽诸杂死尸。见已生厌。断食而还。呜呼苦哉。</a><a name="0290c28" id="0290c28">吾亦当然。彼于异时。心得快乐。作是思惟。我</a><a name="0290c29" id="0290c29">当更往观察死尸。令增厌离。复向聚落求见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090290b.htm'><img src='up.gif' border=0></a>
<a href='T090291a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>