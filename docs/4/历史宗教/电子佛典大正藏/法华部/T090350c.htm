<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0350c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷7)</font> 如来无过功德品第八之一 <font face='Arial'>T09, p0350c</h2></font><hr>
<span class='old'>
</a><a name="0350b28" id="0350b28">喜。谓于佛法僧中生于喜心。依彼喜心。诸善</a><a name="0350b29" id="0350b29">功德自然满足。为欲令彼无生法忍。转转增</span><a name="0350c01" id="0350c01">胜。转转光明。转转胜妙。转转柔软。得上欲心。</a><a name="0350c02" id="0350c02">于彼第二禅中不住不乐。更求胜上第三禅</a><a name="0350c03" id="0350c03">行。生如是心。知彼喜心障第三禅及无生法</a><a name="0350c04" id="0350c04">忍。是故离喜行舍忆念。安慧身受乐。是乐圣</a><a name="0350c05" id="0350c05">人亦说亦舍。依彼二禅无生法忍胜上欲心。</a><a name="0350c06" id="0350c06">离彼喜乐。入三禅行得三昧乐。厌于彼喜。生</a><a name="0350c07" id="0350c07">如是心。此无喜乐。是无常乐。是尽灭法。非</a><a name="0350c08" id="0350c08">常非恒。非真实乐。非究竟乐。如是知已转更</a><a name="0350c09" id="0350c09">复起胜无生忍增上欲心。依彼胜忍增上欲</a><a name="0350c10" id="0350c10">心。不乐苦乐远离苦乐。先灭忧喜。不苦不</a><a name="0350c11" id="0350c11">乐舍念清净。入第四禅行。得第四禅三摩拔</a><a name="0350c12" id="0350c12">提。柔软心自在心寂静心光明心正直心。舍</a><a name="0350c13" id="0350c13">彼一切所有乐事与诸众生。与彼众生安隐乐</a><a name="0350c14" id="0350c14">时。即时得彼胜无生忍光明现前。得彼胜忍</a><a name="0350c15" id="0350c15">光明现前故。令行速疾。于第四禅胜妙乐中。</a><a name="0350c16" id="0350c16">不生乐心。远离彼乐舍念清净。惟见无边虚</a><a name="0350c17" id="0350c17">空现前。过一切色相。灭一切有对相。不念种</a><a name="0350c18" id="0350c18">种相。知无边虚空。即入无边虚空行。如是观</a><a name="0350c19" id="0350c19">色。略有二种。一者四大。二者依四大。四大者。</a><a name="0350c20" id="0350c20">谓地水火风。依四大者。谓色香味触如是广</a><a name="0350c21" id="0350c21">有八种色相。离彼色相。无彼色相。灭彼一切</a><a name="0350c22" id="0350c22">诸色相。名过一切色相。随何等法有其色相。</a><a name="0350c23" id="0350c23">彼法必有所对碍相。灭彼一切所有对相。不念</a><a name="0350c24" id="0350c24">不行种种异相。而能过彼种种异相。而不念</a><a name="0350c25" id="0350c25">彼种种异相故。惟见虚空相。是故知无边虚</a><a name="0350c26" id="0350c26">空。即入无边虚空行。是故说言。过一切色相。</a><a name="0350c27" id="0350c27">入彼无边虚空三昧已。生如是心。虚空无边。</a><a name="0350c28" id="0350c28">虚空无际。虚空无岸。随何等法。以无边等</a><a name="0350c29" id="0350c29">故。彼法无有前际中际后际。如是观一切法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090350b.htm'><img src='up.gif' border=0></a>
<a href='T090351a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>