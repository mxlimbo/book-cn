<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0277 佛说观普贤菩萨行法经 0392b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 277 佛说观普贤菩萨行法经</font> <font face='Arial'>(卷1)</font> <font face='Arial'>T09, p0392b</h2></font><hr>
<span class='old'>
</a><a name="0392a28" id="0392a28">界。说是语已。普贤菩萨。复更为说忏悔之法。</a><a name="0392a29" id="0392a29">汝于前世。无量劫中。以贪香故。分别诸识处</span><a name="0392b01" id="0392b01">处贪着。堕落生死。汝今应当观大乘因。大乘</a><a name="0392b02" id="0392b02">因者诸法实相。是闻是语已。五体投地复更</a><a name="0392b03" id="0392b03">忏悔。既忏悔已当作是语。南无释迦牟尼佛。</a><a name="0392b04" id="0392b04">南无多宝佛塔。南无十方释迦牟尼佛分身</a><a name="0392b05" id="0392b05">诸佛。作是语已。遍礼十方佛。南无东方善德</a><a name="0392b06" id="0392b06">佛。及分身诸佛。如眼所见。一一心礼。香华供</a><a name="0392b07" id="0392b07">养。供养毕已。胡跪合掌。以种种偈赞叹诸</a><a name="0392b08" id="0392b08">佛。既赞叹已。说十恶业忏悔诸罪。既忏悔已</a><a name="0392b09" id="0392b09">而作是言。我于先世无量劫时。贪香味触造</a><a name="0392b10" id="0392b10">作众恶。以是因缘无量世来。恒受地狱饿鬼</a><a name="0392b11" id="0392b11">畜生边地邪见诸不善身。如此恶业今日发</a><a name="0392b12" id="0392b12">露。归向诸佛正法之王。说罪忏悔。既忏悔已。</a><a name="0392b13" id="0392b13">身心不懈。复更诵读大乘经典。大乘力故。</a><a name="0392b14" id="0392b14">空中有声。告言法子。汝今应当向十方佛赞</a><a name="0392b15" id="0392b15">说大乘。于诸佛前自说己过。诸佛如来是汝</a><a name="0392b16" id="0392b16">慈父。汝当自说舌根所作不善恶业。此舌根</a><a name="0392b17" id="0392b17">者。动恶业相。妄言绮语恶口两舌。诽谤妄语。</a><a name="0392b18" id="0392b18">赞叹邪见。说无益语。如是众多诸杂恶业。</a><a name="0392b19" id="0392b19">构斗坏乱法说非法。如是众罪。今悉忏悔。</a><a name="0392b20" id="0392b20">诸世雄前。作是语已五体投地。遍礼十方佛。</a><a name="0392b21" id="0392b21">合掌长跪当作是语。此舌过患无量无边。诸</a><a name="0392b22" id="0392b22">恶业刺从舌根出。断正法轮从此舌起。如此</a><a name="0392b23" id="0392b23">恶舌断功德种。于非义中多端强说。赞叹邪</a><a name="0392b24" id="0392b24">见如火益薪。犹如猛火伤害众生。如饮毒者</a><a name="0392b25" id="0392b25">无疮疣死。如此罪报恶邪不善。当堕恶道百</a><a name="0392b26" id="0392b26">劫千劫。以妄语故堕大地狱。我今归向南方</a><a name="0392b27" id="0392b27">诸佛发露黑恶。作是念时。空中有声。南方有</a><a name="0392b28" id="0392b28">佛名栴檀德。彼佛亦有无量分身。一切诸佛。</a><a name="0392b29" id="0392b29">皆说大乘除灭罪恶。如此众罪。今向十方无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090392a.htm'><img src='up.gif' border=0></a>
<a href='T090392c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>