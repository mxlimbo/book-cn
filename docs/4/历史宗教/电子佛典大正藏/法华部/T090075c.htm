<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0075c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷2)</font> 应时品第三 <font face='Arial'>T09, p0075c</h2></font><hr>
<span class='old'>
</a><a name="0075b28" id="0075b28">一色皆悉同等。用赐诸子。所以者何。今此</a><a name="0075b29" id="0075b29">幼童皆是吾子。宠敬等爱意无偏党。以故赐</span><a name="0075c01" id="0075c01">与平等大乘。又舍利弗。吾亦如是为众生</a><a name="0075c02" id="0075c02">父。停储库藏满无空缺。如斯色像。教化诱</a><a name="0075c03" id="0075c03">进得示大乘。诸子则寻获斯大乘。以为奇</a><a name="0075c04" id="0075c04">珍得未曾有。而乘游行。于意云何。长者赐</a><a name="0075c05" id="0075c05">子珍宝大乘。将无虚妄乎。舍利弗白佛。不</a><a name="0075c06" id="0075c06">也安住。不也世尊。其人至诚。所以者何。彼大</a><a name="0075c07" id="0075c07">长者救济诸子。而不欲令遇斯火害。随其所</a><a name="0075c08" id="0075c08">乐许而赐之。适出之后各与大乘。以故长者</a><a name="0075c09" id="0075c09">不为虚妄。究竟诸子志操所趣。故以方便令</a><a name="0075c10" id="0075c10">免患祸。况复贮畜无量宝藏。以一色类平</a><a name="0075c11" id="0075c11">等大乘赐子不虚。佛言。善哉舍利弗。诚如</a><a name="0075c12" id="0075c12">所云。如来至真等正觉超越十方光照众冥。</a><a name="0075c13" id="0075c13">解脱忧恐拔断根牙。枝叶华实如来慧现。</a><a name="0075c14" id="0075c14">法王神力为世之父。善权方便摄持恩议。</a><a name="0075c15" id="0075c15">行乎大悲道心无尽。愍哀三界大火炽然。</a><a name="0075c16" id="0075c16">黎庶不解故现世间。救济众生生老病死。诸</a><a name="0075c17" id="0075c17">不可意结缚之恼。裂坏所著脱淫怒痴。诱导</a><a name="0075c18" id="0075c18">三乘渐渐劝示无上正真之道。适兴于世睹</a><a name="0075c19" id="0075c19">诸群萌。妄想财业爱惜无厌。因从情欲致无</a><a name="0075c20" id="0075c20">数苦。于今现在贪求汲汲。后离救护便堕地</a><a name="0075c21" id="0075c21">狱饿鬼畜生。烧炙脯煮饥渴负重。痛不可</a><a name="0075c22" id="0075c22">言。正使生天及在人间。与不可会恩爱别离。</a><a name="0075c23" id="0075c23">忧恼难量一时离苦。歌舞戏笑不知恐畏。无</a><a name="0075c24" id="0075c24">所忌难不自觉了。不肯思惟计其本末。不</a><a name="0075c25" id="0075c25">求救护复见烧然。三界众生勤苦之患。吾当</a><a name="0075c26" id="0075c26">施立无极大安。无数百千不可思议诸佛正</a><a name="0075c27" id="0075c27">慧。其有盈逸迷惑欲乐。如来诱立道慧神</a><a name="0075c28" id="0075c28">足。善权方便化现佛慧。闻使佛力无所</a><a name="0075c29" id="0075c29">畏。众生难寤不肯寻受。因缘所缚。未脱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090075b.htm'><img src='up.gif' border=0></a>
<a href='T090076a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>