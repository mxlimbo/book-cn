<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0271 佛说菩萨行方便境界神通变化经 0313a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 271 佛说菩萨行方便境界神通变化经</font> <font face='Arial'>(卷3)</font> <font face='Arial'>T09, p0313a</h2></font><hr>
<span class='old'>
</a><a name="0312c28" id="0312c28">去者我则有死。大德舍利弗。一切诸法无去</a><a name="0312c29" id="0312c29">无生死。舍利弗言。萨遮。如佛所说。汝等比丘</span><a name="0313a01" id="0313a01">生老病死。萨遮答言。大德舍利弗。一切众生</a><a name="0313a02" id="0313a02">依止有道及憍慢故。为坏依止。如来世尊作</a><a name="0313a03" id="0313a03">如是说。佛法如性。无有如是生老病死。舍</a><a name="0313a04" id="0313a04">利弗言。善哉善哉。萨遮。汝说大乘知分别义。</a><a name="0313a05" id="0313a05">萨遮答言。大德舍利弗。汝今能知。云何是义。</a><a name="0313a06" id="0313a06">云何分别。舍利弗言。善男子。我非说者我今</a><a name="0313a07" id="0313a07">欲听。善男子。汝当演说。云何是义。云何分</a><a name="0313a08" id="0313a08">别萨遮答言。大德舍利弗。义者谓无言说。若</a><a name="0313a09" id="0313a09">有言说名为分别。又复义者。谓不可说。若有</a><a name="0313a10" id="0313a10">言说名为分别。又复义者。名谓默然。若有</a><a name="0313a11" id="0313a11">言说名为分别。又复义者。谓无动摇无诸</a><a name="0313a12" id="0313a12">戏论。无有分别无有庄严。非有非物。无有</a><a name="0313a13" id="0313a13">我想。非勇。不可取不可见。无有居止。离于</a><a name="0313a14" id="0313a14">一切居止言说。又分别者。谓思量数观往至</a><a name="0313a15" id="0313a15">他心。又复义者。名谓义辩。分别者。谓法辩辞</a><a name="0313a16" id="0313a16">辩乐说之辩。大德舍利弗。是名略说义及分</a><a name="0313a17" id="0313a17">别。尔时世尊赞萨遮尼干子。善哉善哉。善男</a><a name="0313a18" id="0313a18">子如汝所说。说此法时三千天子。得无生法</a><a name="0313a19" id="0313a19">忍。二万众生闻此大辩。发于无上正真道</a><a name="0313a20" id="0313a20">心</a><a name="0313a21" id="0313a21"><p>尔时大德目连白佛言。世尊。是萨遮善男子。</a><a name="0313a22" id="0313a22">作是外道尼干子服。化几众生。佛告目连。若</a><a name="0313a23" id="0313a23">闻此事。一切天人皆当迷惑。唯除菩萨摩诃</a><a name="0313a24" id="0313a24">萨等。目连谛听。我今演说。萨遮尼干子。种种</a><a name="0313a25" id="0313a25">形服色像威仪。教化众生少分之事。目连。是</a><a name="0313a26" id="0313a26">萨遮善男子。作外道服。教化须弥尘数众生。</a><a name="0313a27" id="0313a27">令发无上正真道心。作遮勒形服。化四天下</a><a name="0313a28" id="0313a28">尘数众生。发于无上正真道心。作余异道出</a><a name="0313a29" id="0313a29">家之像。化八十四恒河沙等众生。发于无上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090312c.htm'><img src='up.gif' border=0></a>
<a href='T090313b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>