<html>
<head>
<title>[续佐治药言]</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" leftmargin="0" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776" background="topbg.jpg">
    <tr valign="top">
      <td width="42"><img src="top1.jpg" width="42" height="54" border="0"></td>
      <td width="148"><img src="top2.jpg" width="148" height="54" border="0"></td>
      <td width="429">&nbsp;</td>
      <td width="126"><img src="top3.jpg" width="126" height="54" border="0"></td>
      <td width="31"><img src="top4.jpg" width="31" height="54" border="0"></td>
    </tr>
    <tr valign="top">
      <td><img src="top21.jpg" width="42" height="33" border="0"></td>
      <td><img src="top22.jpg" width="148" height="33" border="0"></td>
      <td align="right"><img src="content.jpg" width="86" height="33" border="0" usemap="#Map"><map name="Map"><area shape="rect" coords="4,3,80,24" href="content.htm"></map><img src="last.jpg" width="79" height="33" border="0" usemap="#Map2"><map name="Map2"><area shape="rect" coords="9,2,74,23" href="06.htm"></map><img src="next.jpg" width="70" height="33" border="0" usemap="#Map3"><map name="Map3"><area shape="rect" coords="4,4,68,24" href="08.htm"></map></td>
      <td><img src="top23.jpg" width="126" height="33" border="0"></td>
      <td><img src="top24.jpg" width="31" height="33" border="0"></td>
    </tr>
    <tr valign="top">
      <td><img src="top31.jpg" width="42" height="21" border="0"></td>
      <td><img src="title1.jpg" width="148" height="21" border="0"></td>
      <td></td>
      <td><img src="top32.jpg" width="126" height="21" border="0"></td>
      <td><img src="top33.jpg" width="31" height="21" border="0"></td>
    </tr>
  </table>
  <table border="0" cellpadding="0" cellspacing="0" width="776" background="bg.jpg">
    <tr valign="top"> 
      <td width="42">&nbsp;</td>
      <td align="right" background="title2.jpg" style="background-repeat: no-repeat; background-position: left top"> 
        <br>
        <table width="500" cellspacing="0" cellpadding="0" border="0">
          <tr> 
            <td> 
              <p align="center" class="h">[续佐治药言] </p>
            </td>
          </tr>
        </table>
        <br>
        <table width="500" border="0" cellspacing="0" cellpadding="0">
          <tr> 
            <td>
              <p>　<b>　摘唤须详慎</b></p>
              <p>　　省事之说，大属不易。盖词之讦控多人者，必有讼师主持其事。或以泄忿旁牵，或以左担列证，不堕其术，往往以经承弊脱为词，百计抵塑，甚且含沙射影，妄指幕友关通，启官疑窦。故核稿时必须细加衡量。主人庭讯应问及者，方予传唤，则凡摘释之人，自有确然可删之故。遇有朔无难明白批斥，使讼师不敢肆其嚣张。庶株蔓之风渐息，而无辜不致受累矣。</p>
              <p>　　此重言申明息事宁人之非易也，然亦视其平日何全。耳。</p>
              <p>　　如果品端学优，内外敬信，自能行其所志，无虑逞，刁启疑。</p>
              <p>　　<b>批驳勿率易</b></p>
              <p>　　一词到官，不惟具状人盛气望准，凡讼师差房无不乐于有事。一经批驳，群起而谋，抵其隙批语稍未中肯，非增原告之冤即壮被告之胆，图省事而转让事矣。夫人命奸盗及棍徒肆横，原非常有之事。一切口角争斗类皆户婚细故。两造非亲则故，非族则邻，情深累世，衅起一时，本无不解之第摘。其词中要害，酌理准情创切谕道，使弱者意平，强者气沮，自有亲邻调处。与其息于难理之后，费入差房，何如晓于具状之初，谊全姻睦。</p>
              <p>　　此三条与前之省事，包讼皆反复详言。核批呈调，其难其慎，可见幕客尽心之要事，莫过于此。其所指难处，正秘诀备传最须体玩。</p>
              <p>　<b>　核词须认本意</b></p>
              <p>　　谚云无谎不成状。每有控近事而先述旧事，引他事以曲证此事者，其实意有专属而讼师率以牵摭为技。万一宾主不分，势且纠厘无已，又有初词止控一事，而续呈渐生枝节，或至反宾为主者，不知所以翦裁，则房差从而滋扰。故省事之法，第一在批示明白。</p>
              <p>　　<b>人命宜防牵连</b></p>
              <p>　　前明徐相国阶柄政时，作家书示子弟尚诫命案不可牵涉，何况寻常百姓？余乡居见命案列证，便举家惶骇，往往见凶犯赤贫，累归词证者。故在馆阅报词，非紧要人证，即属主人当场省释，不命入城。应取保者讯后立追保状，然获闻有官保私押之事。一日不归，则其家一日不宁。如之何勿念至路弊案件，差保无可生发，每将地主牵入。此则真属无辜尤其须属主人禁绝。核稿时更宜字字检点，以防株累。</p>
              <p>　　每有开列非犯非证之人增之词内者，十九波连，可置勿问。</p>
              <p><b>　　侵占勿轻查勘</b></p>
              <p>　　豪强侵占，律所不容。若世业相承，重加修整；或本非官产，原听民便，往往地棍藉端挟持，需索不遂，即饰词开控。一经准理，必先差查。差查不已，必须勘断，官或不暇遽及，则棍差朋比费已不货。此等借名启讼之人，多非善类，能于呈控时严切批斥，使小人畏法，固为上策。否则催主人速勘严徵，必有阴受其福者矣。</p>
              <p>　　<b>勘案宜速结</b></p>
              <p>　　事关田房坟墓类，须勘结。官事甚殷，安能日履山泽。且批勘之后，凡遇催词，无可费心。故批勘最易，不知疆界不清每易让成他。故如按图办址，核计鱼鳞弓口券册，明著者或批断或讯断自能折服其心。不得已而批勘，须属主人为之速结，使造葬无稽亦所全，不少至勘有期，势必多人守候，尤万万不宜临期更改。</p>
              <p>　　<b>押犯宜勤查</b></p>
              <p>　　案有犯证，尚须覆讯者，势不能不暂予羁管。繁剧之处，尤所多有。然羁管之弊，甚于监禁。盖犯归监禁，尚有管狱官时时稽查，羁管则权归差役，差不遂欲则系之秽处，饿之终日，恣为陵虐，无所不至。至有酿成人命，赔累本官者，若贼犯久押则纵分肥，为害更大。此等人犯官难毕记，全在幕友立簿，检察以便，随时办结。即官有代任，幕有替人，亦可免贿脱之患。</p>
              <p>　　押犯中之最无告者，莫如小窃。多因不值详办而纵而害民。且事主不服，事颇难处遂任久羁，往往瘐毙，实非其罪，全在官幕同发慈悲。酌其案之苟可详办者，迅速跨结，以脱其命。否则因地制宜，设法全活，功德无量。</p>
              <p>　　茹古香尚书（上芬下木）之封翁三桥先生为县令时，设自新所，专羁鼠窃盗匪捐廉。按名日给口量，一升，盐菜钱三文。以典史总其事。而先生犹不时自察，十余年如一日也。初甚众，后多知自悔，乞怜其亲邻，服罪于事主，联环具保，复为良民者，不可胜计。而所中寥寥矣。先生之善政极多，此其小小一端，附记于此，以备采择。</p>
              <p>　　<b>勿轻易签差</b></p>
              <p>　　讼一签差，两造不能无费，即彼此相安息销，亦且不易。余向佐主人为治，惟必讯之案，方签差传唤。其余细事多批族亲查理，或久而不覆，经承禀请，差催从不允行，亦不转票。盖事可寝搁，必其气已平，因而置之，有益无损。加以差催转多挑拨矣。且族亲纵有袒护，终有敢尽没其真。役则惟利是视，更不可信也。</p>
              <p>　<b>　宜随机杜弊</b></p>
              <p>　　地方风气以官为转移。地棍揣摩，即视官为迎合。官有善政，未始不资若辈。历阶如官徽赌博则棍首局诱。官治小钱，则棍讦挽和。官清水利，则棍控侵占；官严斗殴，则棍饰伪伤；官禁锢婢，则棍告侵占；官细则棍讼业横。如此之类，悉数难终。大概有一利必有一弊，甚且利少而弊多。全在幕友因利察弊，力究冤诬，固不可因噎废食，断不宜乘风纵火，使棍好可戢。官法可行，则平民自安无事之福矣。</p>
              <p>　　官幕兴利除弊，固不易言。而因利察弊，每亦难处。惟就事理事，平明迅速，地方自有起色。</p>
              <p>　<b>　草供求可全信</b></p>
              <p>　　罪从供定，犯供最关紧要。然五听之法，辞止一端。且录供之吏，难保一无上下其手之弊。据供定罪，尚恐未真。余在幕中，凡犯应徒罪以上者，主人庭讯时，必干堂后凝神细听。供稍勉强，即属主人覆讯，常戒主人不得性急，用刑往往有讯至四五次及七八次者。疑必属讯，不顾主人畏难，每讯必听。余亦不敢惮烦也。往岁王午八月，馆平湖令刘君冰齐署。会孝丰事主，行舟被劫，通详缉捕，封篆后余还里度岁，而邑有回籍逃军曰盛大者，以纠匪抢夺被获。讯为劫案正盗。冰齐迈余至馆，检阅草供。凡起意纠伙上盗，伤主劫脏，表分各条，无不毕具，居然盗也。且已起有蓝布棉被经事主认确矣。当晚属冰齐覆勘，余从堂后听之，一一输供，无惧色。顾供出犯口，熟滑如背书。然且首伙八人，无一语参差者，心窃疑之。次晚复属冰齐故为增减案情，隔别再讯，则或认，或不认，八人者各各歧异。至有号呼诉枉者。遂止不讯而令库书典税书依事主所认布被颜色新旧借购二十余条。余私为记别，亲以事主原认之被属齐冰齐当堂给认，竟懵无辨识。于是提犯研鞫，佥不承认。细请其故，盖盛大到官之初，自意逃军犯抢，更无生理，故讯及劫案，信口妄承。而其徒皆附和之。实则被为己物，裁制有人即其本罪亦不至于死也，遂脱之。越二年，冰齐保举知府引见，而此案正盗由元和发觉，起脏生认。冰齐回任，赴苏会审定案。初，余欲脱盛大时，阖署晔然，谓余枉法曲纵，不顾主人考成。余闻之，辞冰齐，冰齐勿听。余田：&quot;必欲余留止者，非脱盛大不可。且失脏甚多，而以一疑似之被骈戮数人，非惟吾不忍以子孙易一馆，为君计，亦恐有他目累也&quot;。然短余者犹窃窃然私议不止，幸冰齐不为动，至是冰齐语余曰：&quot;橐力脱盛大，君何神耶？&quot;余田：&quot;君不当抵罪，吾不当绝嗣耳。&quot;盖余自此，益不敢以草供为据矣。</p>
              <p>　　幕客能学先生之用心如此。此，则主人自然敬勉不敢畏难。</p>
              <p>　　或疑此书专言幕道，与官无涉，不知。官幕上。同船合命，幕能省事求生，官自同受其福。观此二语，可悟为官者弗以幕之详慎为自私也。</p>
              <p>　　<b>上台驳批宜细绎</b></p>
              <p>　　初报宜慎，前已言之。或奉上台驳诘，尤须详绎。盖驳诘不一，有意在轻宥，而驳故从重者；有意在正犯，而驳及余证者。非虚心体会，易致读误。至案可完结，而碎琐推敲，万勿稍生烦厌，付以轻心。若主人所持甚正，与上台意见参差，必当委曲措词，以伸主人之意，断不可游移迁就。使情罪不符，亦慎毋使气矜才，致上下触忤。</p>
              <p>　　<b>不受关防先宜谨敕</b></p>
              <p>　　关防之名必不可受。而可以不受关防之故，全在谨敕朋友为五伦之一，主集特朋友之一。重一主人而尽疏朋友，固非端人之所以自处。然因主人不我关防而律己不严，将声名有法为主人轻簿，终有不得不受关防之势。故亲友往来，必须令主人知名，有事出宅门，亦须令主人确知。所往事事磊落光明，主人察其可信，自不敢露关防之迹。否则主人举身家以听，安能禁其不加体访也。</p>
              <p>　　<b>须成主人之美</b></p>
              <p>　　吾言不合则去，非悻悻也。人之才质各有所偏，宾之于主，贵相其偏，而补之于审韦弦水火之用始尽。佐治之任不合云者，必公事实有不便，不可全以意气矜张。主人事有末善，分当范之于善。不能就范，则引身而退，是谓不合则去。若吾说虽正，而主人别有善念，此则必须辗转筹画，以成其美，方于百姓有益，断不宜坚持不合之义，忽然舍去。即谚所云公门中好修行矣。</p>
              <p>　　<b>处久交更难</b></p>
              <p>　　人知宾主初交不易，而不知交久更难。盖到馆之始，主人情谊未甚融洽，尽我本分，可告无愧。若相处多年，其为契合可知交，既投契识论必有裨益，官声所系，须事事为之谋出万全。任劳分谤，俱义所应得引嫌避怨，便失朋友之道。特不可恃主人倚重，挟势以济其私耳。</p>
              <p><b>　　宾主不可忘形</b></p>
              <p>　　交至忘形，方为密契。独吾辈之于主人，宾主形迹断不可略。盖幕客之得，尽其言以行其志，全在主人。敬以致信，一言一动须主人有不敢简慢之意。忘形则易狎，狎则玩心生，而言有不听者矣。余与光山刘君仙圃甚洽。仙圃令平湖时，欲联齿叙之欢。余曰：&quot;俟去馆日如何命。&quot;同事者多笑之。先生不余近也。故仙圃升任，余赠别诗有&quot;形迹略存宾主分，情怀雅逼弟兄真&quot;之句。盖纪实云。</p>
              <p>　<b>　不宜经手银钱</b></p>
              <p>　　署中银钱出入，其任甚重，其事甚琐，不推刑名幕友不可越俎，即钱谷职司会计亦止主簿籍之成完赢细之数而已。出入经手非其分也。盖既经手银钱，势不能不计较节啬，其后必为怨府，况权之所归，将有伺颜色，逢意旨者，而公事多碍，人品因之易坏。且出入簿记，一时难以交卸。虽有不合亦不能去，如之何其自立耶？</p>
              <p>　　<b>勿求全小节</b></p>
              <p>　　入幕以宾为名，主人礼貌盛衷，即敬肆所别。大段仪文何可不讲。若诚意无渝，则小节亦须从略。饮撰之类当视主人之自奉何如。故其自奉素丰而俭以待我，是谓不诚。若待我虽俭而已丰于彼之自奉，即为加礼，更不宜琐琐求全。向客胡观察文伯处，因言肉败，责逐庖丁，常以为悔。故后来历幕，从不以口腹责人。至主人所用仆从，大率不知大体，万不可稍假词色，或后于求之渐。若些小过失，量为包容，远怨之一端也。</p>
              <p>　　<b>勿忘本计</b></p>
              <p>　　鬻文为活，非快意事，固不可有寒乞相，使主人菲簿。而本来面目欲须时时自念，食饶梁肉，念家有应赡之妻孥，自不忍从梁肉外更计肥甘。卖及优伶，念家有待济之戚，自不暇向优伶中妄博欢笑。且客中节一钱之费，则家中赢一钱之资。家食无亏，行装可卸，又何必以衰年心力长为他人肩忧患哉。</p>
              <p>　　幕之为道，纵无有心之过，岂克无心之失。是既为人肩忧患，而尤为己肩忧患。苟可卸肩，亦何必于火坑中求生活耶？</p>
              <p>　<b>　囚关绝祀者尤宜详审</b></p>
              <p>　　外舅王坦人先生讳宗阅令金山时，余初入幕平湖。杨君砚耕为外舅故交，时从山西来，言雍正年间尝馆虞乡主人，兼署临晋县。有疑狱久未决，主人素负能名，不数日，鞫实，乃弟杀胞兄至死遂。秉烛拟罪属稿，毕夜已过半，未及减烛而寝，忽闻床上钩呜，帐微启，以为风也。复寐少顷，钩复呜，惊席，则帐是钩上，有白发老人跪床前叩头，叱之不见。几上纸翻动有声，急起视，即拟谳稿也。反覆细审，罪实无枉，惟凶手四世单传，其父始生二子，一死非命，一又仗辜，则五世之祀绝矣。狱无可疑而以疑久宕，殆老人长为乞传耳。因毁稿存疑如故。后闻今皇帝御极大赦，是案竟以疑有，余闻而谨识之。故凡遇父子兄弟共犯者，尤加意审慎焉。</p>
              <p>　<b>　定罪时有鬼物凭依</b></p>
              <p>　　乾隆二十年间，浙江司臬同公当为人言办秋审时，夜将半，令小僮提灯，亲至各房科察看，皆灭烛酣睡。一室灯烛明，穴窗纸视之，一老吏方手治文书，几案前一白发翁，一年二十许妇人，左右侍，心甚骇异。俄见吏毁稿复书讫，妇人敛袄退。吏别检一卷，坐良久，书签。白发翁亦长揖不见。遂入署传诘此吏。先书有为台州因奸致死之案，本犯为县学生。初愈怜才，欲请缓决，后以败检酿命，改拟情实。后书者，为宁波索欠连杀致死之案。初意欲清情实，后念衅由理直，情急还殴，与逞凶不同。故拟缓决。然则年二十许者，为捐躯之妇。白发翁乃凶手之先人矣。吏之拟稿，不过请示，鬼犹瞳之，况秉笔定罪者，可勿慎欤。</p>
              <p>　　<b>删改自首之报</b></p>
              <p>　　余馆秀水时，幕寮在三堂东。又东为内宅门，门外东南为庖厨室故为楼，甚宏敞，板梯久毁，西向尚悬爱日楼匾额。天阴雨辄闻鬼泣声。令君孙景溪先生，偏询署中人，无知其故者、一老吏年八十余，言：康熙时令，有母，喜诵佛号，始创此楼奉佛。雍正初年，刑名幕友胡姓歙人盛夏不欲人见，因独处楼中。凡案牍饮撰缒而上下。一日薄暮，闻楼头惨叫声，从者急梯而上，则胡赤身仰卧，自白刃于腹肌肤如刻画，血被体。问之，曰：向客湖南某县，有妇与人私。夫为私者所杀，妇首于官。吾恐主人罹失察处分，作访季详报，疑妇凌迟。顷见金甲神率妇上楼，对吾腹，他不知也。叫呼越夕而死。嗣常见形。楼头板梯所由撤也。先生为文仟之，后稍戢。今不知扈厨有更易否。夫律例一书于明刑之中，矜恤曲至犯罪自首一条，网开一面，乃求生之路。删改而致之重辟，是死于我，非死于法也。鬼之为厉宜矣。</p>
              <p>　　<b>事关人罪者口宜谨</b></p>
              <p>　　谚云&quot;好动扶人手，莫开杀人口。&quot;居幕席者，更当三复此言。昔吴兴某以善治钱谷有，声当事某公所慢。曾故人子官浙中大僚，某汗其侵盗明事，竟成大狱。狱甫定，某忽自啮其舌，至本溃以死。顷读无锡诸类谷先生洛近稿载其邑人张希仲事，尤可鉴也。希仲馆归安令裘鲁青署。归安有民妇与人私。而所私杀其夫者狱具。裘以非同谋，欲出之。时希仲在座大言回：赵盾不讨贼为杀君，许世子不尝药为杀父。春秋有诛意之法，是不可纵也。妇竟论死。后希仲梦一女子拔发持剑，捕膺而至，曰：我无死法，尔何助之急也，以刀刺之。旦日其利处痛甚。自是夜必来，遂归。归数日，鬼复至，愈伤使巫视之。如梦，竟死。夫某公侵盗有据于法得死，直为大僚所治，某言非虚妄。特意出于私，尚罹险过况传闻有未实者乎？若希仲诛意之说，非法家所忍言，直为鬼难矣。事辈读律佐治，身当其任，自不得曲法姑宽。如不在其位，又何忍下石耶？</p>
              <p>　　<b>仁恕获福</b></p>
              <p>　　外舅之母舅韩其相先生名大镛榜姓何居萧山之迎龙闸为诸生时，工刀笔，久困场屋，且无子。馆公安悬幕，治刑名，绝意进取。雍正癸卯，梦人召而语之曰：&quot;汝因笔孽多，尽削禄嗣。今治狱仁恕，偿汝科及子，其速归。&quot;时已七月初旬，韩不之信也。越适夕复梦如故，答以试期不及。神曰：&quot;吾当送汝。&quot;寤而急理归装，江行风利。八月初二日抵抗。适中丞大收遗才，补送入，果中式。次年举一子。乾隆十三年外舅尉山阻济源大司空卫公哲治方守淮安，询知旧客山阴姚升阶先生为外舅姻连，因言：先生在幕十余年，无刻不以息事为念。偶罪一人，则旁皇周室行，食饮不怡，真仁人也。其子由乾隆壬申举人官肃州同告养归侍先生躬膺，效封与德配，白首相庄，安养二十饮年，见家孙斌游痒，年八十余，无疾而终。公之言验矣。又会稽唐我佩先生久幕江苏，治狱慈慎，有唐老佛之称。子廷槐，乾隆辛末进土令江西。时先生亲享禄养也。</p>
              <p>　　<b>忌辣手</b></p>
              <p>　　同里丁君某游幕河南，为制府田公赏识。羔币充庭者十余年。余年十岁时，君归里。过先大父，先大父问其何以得致盛名。君累举数事，余童呆不能解。记先大父曰：&quot;得毋太辣手乎？&quot;群曰：&quot;不如此则事不易了。&quot;君既去，先生姚奉茗以进。先大父曰：&quot;顷丁某言，汝闻否？虽多财，不足羡也。辣则忍，忍则刻，恐造孽不少，其能久乎？&quot;复摩余项曰：&quot;省否？&quot;封曰：&quot;省。&quot;先大父曰：&quot;省便好。&quot;未几，丁君旅没，厥永年十五六，酷嗜饮博，不六七年，资产罄尽，妇亦死。遂流荡不知所终。余旧撰馆联所云&quot;辣手须防人不堪者&quot;，志先大父训也。</p>
              <p>　<b>　择主人获益</b></p>
              <p>　　前言就馆宜慎，犹为处馆言之。实则人品成败，所关尤知。盖寻常友朋，鲜能经年聚处，惟幕友之与主人，朝夕相习，性情气质最易染移。所主非人，往往远离其本。吴余初入幕时，借无知识，在外勇署二年，本甚预官事也。运至常州主海阳胡公，举目生疏，始凛凛自励。公官太守而自奉俭约，过于寒士。无声色嗜好，无游淡狂语。日未出，先仆从起坐书室，治官文书，夜必二更余万人内室。风雨寒署无间。每办一事，必撤始终反覆辩难，以求其是。尝言心之职思，愈用愈出。思字之义，以心为田。田中横竖二画，四面俱到，缺一面，便不成字。僚属号公三世佛，调过去现在未来无不周计也。余司书记，而公善余持论，遇刑名钱谷大事，必把其议颇多□荛之彩。余是以乐为知己用。既敬公正直廉勤，又以公之生年月同先君子。仅后先君子一日，益严事之。公亦雅器重金，有国士之目，礼貌视他友加等。故他友皆苦公琐细，不乐久居。余独相依六载。觉上身制事之道，师资不少，其后择主与公异辄不就。孔子曰：&quot;居是邦也。&quot;其大夫之贤者。岂可苟焉已哉。</p>
              <p>　　幕客亦宜早眠早起，常使精神有余，则虑事精详，下手周到。且主人就问无阻，日亲日信，可以随机尽言，每有宾主心迹阔略者未始不由于自疏也。</p>
              <p><b>　　玉成有自</b></p>
              <p>　　余安贫自守，固禀二母训，不敢陨越。然玉我于成，临桂中堂陈公实有力焉，而人未之知也。往岁庚辰二月，余馆长洲。有某髯者，蛊余以利，调非此不足济贫。且诡邱前辈知名诸君，以相款动。并道余纳赂之术，余笑而不答。髯意余诺也。如其述来。严斥之。增赂以复。余甚恐，拟批提主讼人。髯来揭，大诧。余谢曰：主人意也，遂绝之。至七月。余归应乡试。代庖者，误为所惑。比余九月至馆，甫三日而事败，奉中丞访究，二人苍黄窜逸二中丞临佳公也。于是余私自幸，益惊然于法之不可试，利之不可近贞，初志以迄今未尝见叶于大人先生。盖数十年来，得力全在怀刑二字也。</p>
              <p>　　余既书佐治药言四十则。示孙甥兰后。归里后，偶有记忆，又得二十六则。皆馆中所躬行而习言者命儿子继访录草，寄甥纪人前编，微事处额近果报，藉以相规，行益自勉也。乙己小春五日龙庄居士跋。</p>
              <p>　　仆有题巫马期听讼台旧句，云听讼斯无讼，怀刑自措刑，不谓适得此书之意。</p>
              <p>　　<b>跋续佐治药言</b></p>
              <p>　　余以佐治药言印本贻焕曾。后焕曾谒选人北上，挈其甥兰启过余叙别，联舫至吴门。兰启复出，焕曾续辰药言二十六则。卷卷然条省事之目，申辣手之诚，缀以徵应而自著。师盗所由及怀刑之益。盖仁人之用心深挚矣。余尝读双节堂赠言集录至赵太守书后具记。焕曾办平湖洋匪始末，以身之去就，争囚罪出入，卒得平反。慨然于焕曾之善禀慈训为不挠其志。及见芮明府书后，焕曾之举于乡也。其初卷未出房。夜有飞瓦示警。覆校荐售，则又晓然于天之所为报。焕曾以章二母之教者。固若是其乡应也。当焕曾总角时。其大父为更今名。早信世泽涵德，韬光必耀，复继以厥考淇尉公之廉惠。二母之贤节，其发迹固宜然。焕曾乡举即在洋匪狱后。则焕曾之佐治仁恕。不续遏佚前光之苦心。鬼神不既昭鉴之乎？读药言而知不敢负心造孽之语，誓于二母。读续药言而知或手不堪之联本于祖训。呜呼！焕曾之以佐治名也，其来有自矣。他日以佐人者自为推此心，而广之福世福身，又可易量乎哉！是为跋。乾隆丙午三月二十一日鲍廷博书于平江舟次。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="06.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="08.htm">下一页</a></div>
                  </td>
                </tr>
              </table>
              <p align=center>□ 作者：汪龙庄、万枫江
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>     
      <td width="92" align="right">&nbsp;</td>
    </tr>
  </table>
  <table border="0" cellpadding="0" cellspacing="0" width="776" background="botbg.jpg">
    <tr valign="top">
      <td width="42"><img src="bot1.jpg" width="42" height="25" border="0"></td>
      <td width="703"></td>
      <td width="31"><img src="bot2.jpg" width="31" height="25" border="0"></td>
    </tr>
  </table>
</div>
</body>

</html>

