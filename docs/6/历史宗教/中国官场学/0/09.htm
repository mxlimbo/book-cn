<html>
<head>
<title>[幕学举要]</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" leftmargin="0" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776" background="topbg.jpg">
    <tr valign="top">
      <td width="42"><img src="top1.jpg" width="42" height="54" border="0"></td>
      <td width="148"><img src="top2.jpg" width="148" height="54" border="0"></td>
      <td width="429">&nbsp;</td>
      <td width="126"><img src="top3.jpg" width="126" height="54" border="0"></td>
      <td width="31"><img src="top4.jpg" width="31" height="54" border="0"></td>
    </tr>
    <tr valign="top">
      <td><img src="top21.jpg" width="42" height="33" border="0"></td>
      <td><img src="top22.jpg" width="148" height="33" border="0"></td>
      <td align="right"><img src="content.jpg" width="86" height="33" border="0" usemap="#Map"><map name="Map"><area shape="rect" coords="4,3,80,24" href="content.htm"></map><img src="last.jpg" width="79" height="33" border="0" usemap="#Map2"><map name="Map2"><area shape="rect" coords="9,2,74,23" href="08.htm"></map><img src="next.jpg" width="70" height="33" border="0" usemap="#Map3"><map name="Map3"><area shape="rect" coords="4,4,68,24" href="10.htm"></map></td>
      <td><img src="top23.jpg" width="126" height="33" border="0"></td>
      <td><img src="top24.jpg" width="31" height="33" border="0"></td>
    </tr>
    <tr valign="top">
      <td><img src="top31.jpg" width="42" height="21" border="0"></td>
      <td><img src="title1.jpg" width="148" height="21" border="0"></td>
      <td></td>
      <td><img src="top32.jpg" width="126" height="21" border="0"></td>
      <td><img src="top33.jpg" width="31" height="21" border="0"></td>
    </tr>
  </table>
  <table border="0" cellpadding="0" cellspacing="0" width="776" background="bg.jpg">
    <tr valign="top"> 
      <td width="42">&nbsp;</td>
      <td align="right" background="title2.jpg" style="background-repeat: no-repeat; background-position: left top"> 
        <br>
        <table width="500" cellspacing="0" cellpadding="0" border="0">
          <tr> 
            <td> 
              <p align="center" class="h">[幕学举要]</p>
            </td>
          </tr>
        </table>
        <br>
        <table width="500" border="0" cellspacing="0" cellpadding="0">
          <tr> 
            <td>
              <p><b>　　总论</b></p>
              <p>　　办事以见解为主。呈状一到，要识得何处是真，何处是伪，何处是起衅情由，何处是本人破绽，又要看出此事将来作何结局，方定主意，庶有把鼻。</p>
              <p>　　事件初到，不可先有成心。及至办理，又不可漫无主意。盖有成心，则不能鉴空衡平，理必致偏枯。无主意，则依回反覆，事多两歧，词讼蜂起。</p>
              <p>　　案件重在初报，总要简净。以后再可详尽，再可转变。须有剪裁，不致庞杂。若支离繁冗，招详难办，纵曲为辨解，&quot;声说周到，幸免驳诘，亦大费心力矣。</p>
              <p>　　审供先问起衅根由。初供多有浮混，必须追究其底里，使无躲闪。其情虚处，每有支饰，必信其根原。或以清理驳之，或以前言驳其清语，或以原被征佐之不符，乘间指摘，使供情画一堂供有脱落舛诸者，见即取看添正，然后过朱附卷。各供内有紧要处，亲自用笔录录记，叙供时，总要实情实理，有浅深次序。叙供既妥，则出看自易。</p>
              <p>　　删改供词久有例禁。然间冗处个必多叙令人阅之烦闷。并意到而词不达者，必须改定。土话难晓看，亦须换出。但不可太文耳。</p>
              <p>　　事件不必怕驳。斩绞大案，上司未有不驳。总要成招之时，预料其在何处驳诘，作何顶覆，则胸有成竹，愈驳而案愈定。若中无定见，案情本属解误，一遭驳诘，手足无措矣。</p>
              <p>　　上司欲重其罪，固在重处吹求。欲贳其罪，亦先在重处敲击。总要看透，自然有处置。辨若错解人意，谓欲加之重典，因而照驳改重，杀人多矣。然亦有不可固执，不得不改正者，总视情罪之允协与否而已。</p>
              <p>　　文移虽为小事。立言皆要有体间有平行往来，不甚留意，词旨倨傲获罪同官，即非睦邻之道。</p>
              <p>　　自理词讼，批断不防详尽。能将两造情伪指出，则直者快，曲者畏，渐渐心平，可以息争，亦使民无讼之一道。</p>
              <p>　　州县为亲民之吏，与上司体统不同，词状不防多难。身为父母，膝下之勃溪，岂有漠不关心之理？且一经上司控准发审，又多一事，总要随到随审，严察晋役人等，无留难需索诸弊，则自无拖累。至于虚囊听断，不在刑求。静创其是非，如入人之家室而为之排解，民之食德无涯矣。</p>
              <p>　　初呈不可批煞，恐其情未确。一经断定，便无转身地步。若有未协，固执前批，又贻害不浅。与其回护任断，不如速改，犹为君子之过也。</p>
              <p>　　词讼息结极为美事。然惟户婚田土及角殴小事，则可；若关系诬告命盗赌博风化及卑幼犯尊等呈，皆须究徵，不可轻易准息。庶刁健之徒知所畏惧。</p>
              <p>　　北省民情朴鲁，即有狡诈，亦易窥破。南省刁黠，最多无情之辞，每出意想之外。据事陈告者，不过十之二三。必须虚囊批断，埃质讯以定案。小司寇以五声听狱讼，求民情，可见纸上千言，不如公庭一鞠。未可执内幕之臆见为定评也。</p>
              <p>　　办事要整暇，尤要勤敏。尽前事未去，后事又来，百事从集，忙中有错。且一人在官，一家失业。早为结案，免劳民守候缧拽之苦；即是造福。</p>
              <p>　　万事胚胎，皆在州县。至于府司院，皆已定局面，只须核其情节，斟酌律例，补苴渗漏而已。然其事稍易，而其责更重。且汇各属之案牍，则事绪愈多，检点偶疏，每致舛错，可不慎哉。</p>
              <p>　　院司为法纪之宗，要在持平不可苛细，以察为明，以刻为能。上司之意旨一开，则通省之风气靡然纵之，不可问矣。大吏体统，不患不尊，若再尚客气，震作威权，则下情不能上达，耳目之壅蔽多矣。故接见属吏，如父兄之于子弟。恤其不知而匡其不逮，则和衷共济，吏治必有观者。</p>
              <p>　　法律要宽一分，所谓与其杀不辜，于失不经。然非纵之谓也。情真罪当，自当置之重典。</p>
              <p>　　处事贵得中，不是调剂乎宽严之间而执其中，直宽直严，赏之而非私，杀之而不怨，便是得中。</p>
              <p>　　大臣以察吏为先。吏得其人，则民受其福，察吏所以安民也。人熟无过？私罪不可看，而公错所宜宽。或冒昧之过，或疏懒之过，皆可情恕，弃瑕录用，庶使群工观感自奋。若恣情贪酷，任性乖张，难以姑容。一路哭何如一家哭乎？</p>
              <p>　　院司办事，要高一著，亦要先一著，方可驾驭群吏，统理万端。若漫无主裁，但凭晋吏定稿拟批，一味照行，则太阿倒持，百弊从出矣。</p>
              <p>　　上司兼听并观，方能妍媸毕照。然须虚心详慎，不轻信人言。每有资消息于武并，寄耳目于佐亲，不加详察，偏听生奸，且以长若辈挟持短长、狐假虎威之弊。大吏不在自用，而在用人。不在用便给智巧之人，而在用老成练达之人。才略易见，心地操守必历试而后定。有等烟，无华而能任大事，不可以言貌少之。欲得真才，必历试艰巨，不可以一事之能，片言之合，轻为赏识也。</p>
              <p>　　未审事件，先期挨次县牌示审，则人皆依期赴案，不致临审不到。而未挂审者，又得暂息归农，以免守候。其零星事件，原被已齐，随堂带审，不必拘定持牌送卷也。有两造已齐，而原差不禀到，或经承求得规礼，不送牌卷禀审者，察出当予重徵。</p>
              <p>　　批发词讼，虽属自理，其实是第一件得民心事。讼师好民，皆以此为尝试，若不能洞见肺腑，无以折服其心。或持论偏执立脚不稳，每致上控，小事化为大事，自理皆成完件矣。即或不至上控，造人词论册内，亦难角驳查。故必能办理刑钱之案者，方可以批词。</p>
              <p>　　书启一项，凡略通文义者，皆谓胜任愉快。然其要总在知彼知己，方能心人之心，口人之口，言皆巧合，非但以华赡见长，更有钞撮肤词，安填故事，触犯忌讳者，尤见哂于大方家也。</p>
              <p>　　登记号件，似易而实难，似轻而实重。叙由简明，人人所能，惟以摘催而不使弊搁，查限而不致逾达。或一事而分手两办，或一手而原被异批，逐一厘剔较正，斯足以助刑钱之不及，非但识词记注而已。必厚其修脯，择力余干事者，始克展市裕如。偿以为无关轻重之任，不能择人，则发事多矣。</p>
              <p>　　幕中流品，最为错杂。有宦辙覆车，借人酒杯，自浇块垒。有贵胄飘零，摒挡纨绔入幕效颦。又有以铁砚难靡，青毡冷淡，变业谋生。又有骨钞谙练，借栖一枝，更有学剑不成，铅刀小试。其中优劣不一，力能赞扬识者，未赏不加敬礼。乃有委蛇进退，碌碌无所短长者，滥厕吹竿，于是莲花幕客，侪于佣伍矣。</p>
              <p>　　入幕率领，原非容易。必胸怀高朗，笔力明通，参观事变有素，然后可当一面。若徒恃聪明，矜才使气，每多偾事。</p>
              <p>　　有才又必有遇。遇合甚难，非可固求。一资一贱，交情乃见。周旋世路中，自存骨干，斯两得之。着事有关紧，直反覆辨讼无憾，而后即安。至溢一文一字，小有异同，无庸饶舌也。更有以饮食细故，动辄龃龉，席不暇爝，甚无谓矣。倘果有危机，必择地而蹈，末可一味因循耳。</p>
              <p>　　取友必端，自直推心置腹。我辈自处，不可不慎。一身孤寄，疑忌业生，李下瓜田，最易指摘。故主宾水乳亦必匿影避嫌，毋使风动帐开，使人知郄生踪迹。此君子自爱，爱人之道。</p>
              <p>　　大约主人信任一分，则勇往一分，可以任劳，可以任怨。若稍疑贰，则退缩收敛，不必图功，立身于无过而已。</p>
              <p>　　交移稿案，原属平浅，然有疑难棘手，颇费踟蹰，又有危险而不足惧，平易而不可忽者，总在留心细看，习练久则自知之。人但以寻常稿片，行查转覆。了无难事，而不知其独居深念，惨淡经营，非可易易也。</p>
              <p>　　议详禀剖，皆以论断。事件固有一定之理，大要在识时务，再看主人之地位与其性情，设身处地。投之所向，无不如意。</p>
              <p>　　书馆幕馆，较分丰啬。然读书可以进取，若簿书佣值，舍田耘田，经年远客，三径就荒，或亲老无养，或中岁之嗣，或有子失教，、此亦得失相半。余幕游三十余载，身心岁月，俱非已有，行将为寻耕计，傥有问途者，并以语之。</p>
              <p>　　<b>盗案</b></p>
              <p>　　盗案隔别研审。紧要处，须逐层清出。如人数、姓名、住址、何年月日、谁为起意、谁为同谋、有无线跷窝家；如何纠邀；何处会齐；执何器械；是何时候；如何上盗；何人入室；何人接脏；有无捆缚、考逼、架送；何处出水，是何脏物，何处表分，分得脏物现在何处；伙盗在何处；如何被获；有无私拷，曾否窃劫；刽别案及同居父兄人等，知情分胜清事。一人如此供，人人亦如此供，方是一线穿成，阅者醒目。</p>
              <p>　　盗案情节，盗犯姓名，初报时即要安排妥当，以次顺序。覆审成招，即照此层次挨叙，惟加以请问情节，较详尽耳。不可颠倒，致难查对。叙供时，恐参差遗漏，则将各犯姓名摘出，以第一要犯或要证供内，先以各情节叙明。余人俱照此顺序，不过将各人情事不同之年，添换，自然齐截，而其中年月日，要著实。人犯到案续获，各官承审接审，以及报病等项，俱要清楚。更有院批不驳而司批拈出，院司不驳而府州拍出者，于叙供时另作一间签，以便上司转详时易于删除。未获盗案，人数未确，不可多报。每有事主，并未确见，随口混供多人，稍不详慎，据供转报，将来获贼审详，大费笔墨，不如浑含为是。</p>
              <p>　　计脏四十两以下未获贼者，例载按季汇报。其实窃盗服五十两以上，问徒。不及五十两者，拟杖。似应以五十两以下按委汇报为是。</p>
              <p>　　事主有虚开胜数之弊，有指控旧贼之弊一其虚开脏数者，痛恨被窃，欲获贼之后，重治其罪。而普吏即有减估之弊，以脏多，恐土司提比，且欲获犯后，脏轻易结，为恶贼开脱也。其指控旧贼者，急欲破案，寻踪于旧匪，亦须提讯虚实，似释其疑。或果得真脏，始可定为正贼。如诬指者，即行释放，勿使捕役羁留索扰滋生事端。</p>
              <p>　　辑贼不可执有成心。旧说皆以为夜间贼，来去不出二十里，故多在近处访查。殊不知强悍之徒，一时路过，便能起意作贼。若无真脏，宁作具案，切不可顾虑考成，一时轻信，而有失察诬良心之咎也。若其平日访察，不可不密。有等游手好闲，一无生计而鲜美食，或竟日聚饮，或白书酣睡，必非善良。此等举动，难逃地邻之耳目，但恐敛怨，或利其余润，自安缄默耳。又有乞丐之徒，年力精壮，三五成群，惯能创掘填墓，皆不可不察。</p>
              <p>　　盗贼诬良，出于本犯之挟嫌报复者，尚少。出于台役之择段指使者，实多。一经到案，必须察言观色，究出真实贼证，方可定案。不可轻用刑讯，致有冤抑。若得诬良确情，务必重治其罪，并究及主使之人，庶不敢再行妄供。</p>
              <p>　　捕役获盗，视为奇货，教供嘱扳，非称窃伙，即指买寄脏物，必须研审明确，并释无辜，于初报文内删除。若持两端，以待覆审，则拖累无穷矣。</p>
              <p>　　真正窝伙，一经差拘，捕役即带领多人，捉孥拷打，搬抢物件，饱其欲壑，然后解官。真脏埋没，即在此时。道路村庄失事，连疏防正限三年零四月。盗首窝线伙盗，尽可设法兑获。即逾限不获，致干吏议，亦属公过，可望摆用。断不可安思侥幸，有意讳饰。一经事生告发，上司访闻，别县破案，照例本职，不止降调，悔无及矣。</p>
              <p>　　查参疏防文内，叙明失盗日期，并事主报呈口供。已获贼者，叙明伙盗数目，不重事主所报人数，必以初获之贼供出者为确数。</p>
              <p>　　贼情不一，开参疏防，最直详慎。如拒殴而后握贼，则为临时行强，或攫贼而后拒殴，则为抢盗拒捕。拒捕之中，又分临时、追逐。临时是未离盗所，追逐则已离盗所。追逐之中又分护胜求脱。护脏则图财格斗，与临时无异，求脱则犹知畏惧，末为强悍。又有脏物为他贼携去，无眼可弃，是其拒捕，究亦求脱。移步换形，此中大有分别。</p>
              <p>　　办理盗案，以速为贵。获盗不速，则必远飞。起脏不速，则必花费。审拟不速，则畏罪而思脱逸、淹禁至死亡。故不惜悬赏买线，多给盘费，或以贼擒贼，则获盗速矣。委员起贼，或发内票著地保查起。其不知情而寄顿、误买者，只令呈缴原胜，免其到官拖累，则起脏速矣。供情已确，脏物已获，即速审拟。虽盗伙未全，不防另结，毋使妄生枝节，辗转累。况未满限而先详，即有饬驳，亦可依期覆审，不致迟延矣。不独盗案，凡有事件，皆应迅速也。</p>
              <p>　　破案必须脏据。蠹捕每报出一二小件，其细软珍重之物，先已瓜分。事主以失物无著，不肯便休。上司以脏物有限，不足凭信。须密查有无克留，不便从中乾没。斯脏无遗匿，案易审解矣。</p>
              <p>　　案已审定，即将现服当堂给领。若欲连起全胜，恐延搁无期。事主之物，一失不可复得。又有假手经承、为吏查发者，需索侵匿，必滋多弊。</p>
              <p>　　典当盗脏，例应起出认领，在犯人名下追还当本。惟江南窃盗胜只令事主赴认画押。如本犯无退，事主取赎，浙江遵例办理。近日，各县竟有捕役须同事主起认，即给票差提，呼应不灵、此经差舞弊，以致贼虽到案，脏不追领。则在承审时，加意查察，遵循例也。</p>
              <p>　　<b>命案</b></p>
              <p>　　斗殴被伤，例禁抬验。问伤之轻重，或委员代验，或四骑亲往，其包裹粘结处，不可揭动，以防进风。若系共殴，必问明何处系何人所伤，何处系何物所伤，取具保、事存案。一面饬令医治，如伤处颇重，则以凶首锁押，令其亲属代为调理，并须禁止被伤之家，不得故为勒索，滋生事端。</p>
              <p>　　命案初报，事起仓碎，其情尚真，稍迟则有挑唆，有装点。天热发变，渐难推动，故须随到随验，尤要在当场定案，死伤共有几处？同殴共有几人？孰轻孰重，孰先孰后？某人致伤某处，追出凶器，与伤痕比对，逐一相符，然后案无游移。</p>
              <p>　　仵作多不请检验，往往有无名死首，伤痕鳞比，以深入者为枪伤，齐截者为刀伤，紫赤青肿又为拳伤，棍伤，信口乱报，若不亲自查验，请问明白，随填随报，不但驳查不了，将来亦难缉凶结案。</p>
              <p>　　案无真凶，或案犯不肯供认，又无确证者，固须随后访查。然往往当场之时，真凶确证混迹于稠人，潜行窥伺者，察其举止、神色，摘伏发奸，垂手可得。</p>
              <p>　　死伤检验，原不在体统壮观，向来命案报到，随即出票。差役有票到手，即押令乡地，在凶犯家勒索钱文，搭棚挂采供应差役人等酒食，打点仟作，把房使用，乡地又于中取利，是即官本及相验而穷民早已破家。及至官到，正襟危坐，香薰馥郁，一任仵作喝报，其弊多矣。故出票差役，只许齐犯候审，照例轻骑减从，带刑书仵作各一名，皂禄二名。路远之地捐给饭食，时加觉察，及至相验，不避秽恶，亲自验看，辨别伤痕，庶无朦蔽。</p>
              <p>　　中风猝死，手足爪俱青。真心痛者，四肢俱青。凡有别无起衅、争角、情事而检验多有可疑者，须细问其平素有无疾病，或食异物，于洗冤录及医书详查之。不可自生疑窦冤滥无辜。</p>
              <p>　　事变万端，有理之所必无，而事之所或有者，切不可拘泥。如自刎之死，起手重，收手轻，谓负痛缩手，因而渐轻，然亦有不尽如此者。有自缢之尸，悬挂高处，坠下以致气绝，然亦有平平拴系，即便身死者。盖其人不能善终，必非偶然，或遇有鬼祟即能殒命，慎毋固执以滋冤滥。</p>
              <p>　　无名被伤身死，初报即将死人居住村庄，相去若干里，家内有无携带银钱物件，出门时有无同伴，尸身近何村庄，有无墩拨，地主何人？俱要叙明。扣限六个月缉钱，拿获后如审系盗杀，补参疏防。</p>
              <p>　　无主身尸，例应捐棺盛殓。若吝惜小费，委之乡地，势必派累科敛，且因之为利，不可不察。</p>
              <p>　　尸亲悲愤，讼师挑唆，有以斗殴告作谋故，一人牵连数人，徒手增写凶器。若不研审确实，覆讯亦难定案。或取有确供而与原报呈不符，亦终费驳诘，务必于数日内审，画一。确供尸亲混告之处，逐一质对明晰允眼，方可定案，通报只叙尸亲呈状，其余族人挺身出告，以及被告诉呈，无关紧要者，或捏饰抵赖者，皆可删除。</p>
              <p>　　仵作原不叙供。若伤痕有疑似处，须添叙口供。盖详内推勘明白，则可免上司之驳诘矣。</p>
              <p>　　人命至重，求其生而不得，则死之。然死灰复燃，倘情节可以宽减，亦应确切声明，不可删抹。今日定案，即为将来秋审矜释张本，笔下超生，慎毋取断案之坚确，绝他日之生机也。</p>
              <p>　　<b>奸情</b></p>
              <p>　　奸情暖昧，最不易知。务存一分宽厚之心，保全妇女名节。苟无确据，即为指奸勿论，不可轻易吹求。</p>
              <p>　　妇女颜面，最宜婉惜，万不得已，方令到官。盖出头露面，一经习惯，顽钝无耻，以后肆行无忌矣。</p>
              <p>　　有黑夜乘本夫不在，入室刁奸者，或以声音相貌有似熟识之人，指告到官，究非奸所捉获，不可轻率定案。</p>
              <p>　　调戏末成奸，本寻羞忿自尽。其中有因奸夫不肯输情服罪，越时久远，始行轻生，或因亲属人等加之斥辱，有激而成；又或穷人拼舍一命，藉以图许，非尽由羞盆。凡有告调好者，审实即行严。本夫本妇，好言劝慰，庶免生事端。</p>
              <p>　　有向系和奸，一时败露，奸妇讳和为强，本夫信以为实，遂告强奸者。有本属强奸，奸夫避重就轻，诈称和好者。情伪不一，不可不察。</p>
              <p>　　<b>逃人</b></p>
              <p>　　逃人定例甚綦严，容留六个月以外，即干吏议。直禄京畿近地，旗民窝逃，尤难查察。总要力行保甲旗人责成领催、屯长，民人责成乡地牌头，实力稽查，自难隐匿。</p>
              <p>　　获逃到案，问明旗分，满洲蒙古、汉军及佐领姓名。是否正身，另户，抑系奴仆？有无拐带家主财物及同行之人？何日逃出？缘何逃走？沿途住宿处所？是否知情容隐？在各处住过几时？有无犯窃。逃过几次，验明曾否刺字，然后详报。</p>
              <p>　　州县住旗庄头壮丁人等逃走，讯明有无携带物件？红契白契曾否上当？及递过逃牌。开具年貌、服色，详请通缉。</p>
              <p>　　叙供以简洁为主。大约是东流西荡，投宿饭店，或沿途乞食，并无长住处所，不必冗长牵引。如无别项事故通报，文内即可开具旗分、佐领、年貌，清摺、请咨解部。倘实有知情容留或曾在境内犯窃，不能即时解部者，叙供通报、清理事听会审，拟详给咨解部。</p>
              <p>　　有私越度关者，问明何年、月、日从何处出口，文内声明、移查守口，员并失察职名，另文甲送。</p>
              <p>　　旗逃不尽由于逃走。或伊主不能养赡，流落在外。或系不堪驱使，令其自住，惟恐日后犯事连累，预行递牌，仍与本主时或见面者。岂知一经发觉在旗部，总以报逃为凭，窝留失察之罪，断难解免。直隶近京五百里内，原许旗人居住，若查察不到，或托言旗人亲戚，一任居住，贻误不小，故凡有新来之人，或单身或挈眷，总要领催十家长报明，查访根脚，但不可扰累耳。</p>
              <p>　　例内分别逃走数次议罪。及旗民窝逃，白契红契各条甚详，临时细查。</p>
              <p>　　院发咨文护牌，即照例金正身妥役，每犯二名押解。直隶、山东、河西四处，用长解。其余各省用短解。查照向例行报起解日期，差役姓名，掣获批回，送本府验转。</p>
              <p>　　旗员回籍，定限三个月。先行造具家口、年岁册，程途、里数册，详请给咨。咨文到日，再将起程日期通报。一面逐程发兵役护送，沿途粘贴印花，不可迟误。</p>
              <p><b>　　钱谷</b></p>
              <p>　　直隶地土纠葛，皆由界址不清。而异址不清，总在地圩无册。纳户名下只有地数、银数，其坐落何乡，不可知也。由是影射欺隐，以彼混此，以少混多，总无确据。故第一要清丈，经界既正，则立鱼鳞册。册籍明，则地与粮皆按籍可稽矣。然旗民杂处，犬牙相错，猝不能办也。</p>
              <p>　　滚单省差便民，为催粮善政，先要顺庄，使业户归于一体，然后分社经理，皆有头绪。分乡设柜，收纳亦易。顺庄之法，与圩图相表裹，故日版图。就田间赋，粮额可清，顺庄就公问赋，易于催科，二者不可偏废。惟北省地无泽陌，且有旗民杂处者，清理不易，查丈造册犹或可行，而顺庄催粮，断不能行，不必胶柱鼓瑟。总之行法在乎得人，立法妙于因地。</p>
              <p>　　拖欠钱粮，半在顽户观望，半在粮头保歇人等包搅侵欺。顽户犹易催，而粮头人等之弊难革。盖花户零星谷远，州县都有，查比粮头而花户不之间者，老好包纳花费，任催不完。又或偏觅惯受刑杖之人承认花产受比，搪限，徒费敲扑，国课仍悬。必须剔清旧弊，逾限不完，即拘真正花户到案，谕令按限自封投匾，寓抚字于催科，亦在随时立法而已。夫欠粮之人，其书差使费，积而计之，已与正项等，能使百姓少出一分杂费，自然多完一分正供。</p>
              <p>　　国家于惠生民，何所不至。一遇灾援，蠲租缓徵，开仓赈米，设场赈粥，其流离于外者，或酌章安插，不使有失所。立法之周，恩泽之渥如此，而无补门拨民者，所谓以官养民，则不足。以民自养，则有余。民生于勤，平日不能务农重谷，荒其本业，则盖藏少而生计疏，又兼吉凶宾嘉，踵事增毕，有一朝而耗终岁之需者，罗一不登，岂能自立？放救荒于未荒，其要在黜游惰禁奢靡，庶几家有饶蓄，缓急可情。诗曰职思其居，职思其夏。礼曰国奢示检，国俭示礼，是在父母斯民者，风示之耳。</p>
              <p>　　州县三四月间，照米谷时价，酌减详明，开仓平籴。惟顺天府通州则有仓场奏明，行州领籴，仍一面请部郎监条。一切食用，惟州牧是问。折耗既无开销，供应又属赔垫，似应照办差委员之例，酌给薪水，在仓场茶果项下报销。不然，或就近委本仓监督，或即令该州及州佐等办理，既无误干事，亦可省一切赔累也。保定府驻防兵，米一万千四百七十八石。永平府属亦有此项。每年分派州县采买，解仓收贮，临时给发，照折中定价，每石准销银一两，并有量加核减者。夫采买照依时价何折中之有折中之价？一定明示。以贿则冒销，资则赔垫，州县畏累，保无勒买之弊。乾隆二年，藩司张以米价昂贵，请将截潜米拨给保定兵米。然亦可暂而不可久，似应照采买仓谷之例，平价实销方为允协。</p>
              <p>　　起解正杂钱粮，皆有平饭，节在耗羡内开销。惟是带办缺官缺禀，住降，俸银、夫马、小建、留二、禀粮等项，只有此数。起解之时又要平饭，必须捐赔。州县畏累。将巧取之民矣。故欲使无耗外加徵之弊，其自革除平饭始。</p>
              <p>　　徵解要识缓急。地粮为急，它租次之，杂项又次之。地粮之中，大户为急，中户、小户又次之。地粮项下，起运急于存留。起运之中，又以河工兵饷为急。须查往例应解若干项，于某时起解，放而行之，自无错误。</p>
              <p>　　一领一解，不如以领抵解。若不准作抵，自谓防弊，其实弊不在此。天下有治人无治法，亦视行之者何如耳。</p>
              <p>　　催徵钱粮，全要内摘，先尽大户催纳，以次挨递，方见至公。且大户粮多，终属有余之家，完纳亦易。此在内友之勤密。财赋重地，弊由外摘，非延搁即侵收矣。故必能设法催科，方可当徵比之任。毋以会计小席，而忽之也。</p>
              <p>　　过割推收，若一设局，必致派费。但令花户于开激之前报明。收除过割，即行入册，可免滋扰。惟收清则户皆现业，授受分明，且契券不能漏税，盗卖亦从此少矣。</p>
              <p>　　<b>交盘</b></p>
              <p>　　交代以驿马为先，无论正署，皆限一月内接收。库项仓谷固宜详慎，杂项钱粮以及赃罚赎缓，不入奏报者，亦须留心，不可忙中有错也。</p>
              <p>　　上手交盘，册是根据，再添以每年奏销册，及各项卷宗，按款清厘。已解者，审批回。已给者，有领状。如批回未掣，或详明请示，必求确凿而后已。</p>
              <p>　　徵存未解之款，只要银两现存，不防代为起解。若虑及赔累解费，给与批文勒令起解，离任之员，能堪此乎？佐贰俸廉，衙役工食，每有透支预发者。若果确实，即准销算，不必苛求。</p>
              <p>　　去任之员，必多垫项。有准流抵，亦有不准抵，各省定例不拘一辙，临时查办。</p>
              <p>　　授受不清，例由民司委员监盘。然新任旧任，意见不合，即可于附近邻封内，择其公正者，自行禀清饬委，但情理允协，亦免锱铢较量。汝禀互评，为识者所鄙也。</p>
              <p>　　新任操得为之权，胥役无不仰承意旨。若欲苛刻吹求，何所不可。傥肯为去任者设身处地，并想日后自己收场，便能放宽一著。</p>
              <p>　　存仓米谷，惟霉变者不可收受。仓谷底面配搭，每石碾米五斗，即属合例。其余米色稍陈，或灰土稍多，可以代为设法籴借易新者，亦当接收，不可勒令风扬明讲折扣。</p>
              <p>　　各项皆易确核，惟民欠钱粮，有无官役侵蚀，难于查考。以流水堂簿总数合对奏册，略知大概。又有问出欠数，令里长催头查明出结者。亦有令经承出总结存查者，须量地方之繁简酌办。</p>
              <p>　　养谦例不加闰，遇闰惟有按日均推，至为公平。勿以些小便宜，妄生较量。</p>
              <p>　　前任因公挪动之款，必详明批准立案，不可含糊接收。</p>
              <p>　　额设囚粮等项，皆按委分派，不可先行扣算，致有偏枯。</p>
              <p>　　交代迟延议处，例应分别新旧任。故！日任将一切册籍移交之日，自问仓库无缺，即以交送日期、缘由禀明。日后新任查收迟延，责有攸归，不致一并参处矣。刑名案件，接任承审，便得展限。如限期紧急者，一面详转，一面办理。</p>
              <p><b>　　社仓</b></p>
              <p>　　社仓之法，始于朱子。仿古义仓之意，请常平仓米六百石始其事，心十有四年。除建仓外，得米三千余石，诚良法也。其所著事目，大约编排保甲，稽户口，设乡官。四月上旬，申府委员役与乡官，共支贷。十名为保，如有逃亡，同保均赔。十月上旬申府，差官同收贷者，出息什二，小歉弛半息，甚则尽蠲之。行之十四年，归原粟于官，而用所赢为贷资，每石止收耗米三升，不复取息。此社仓之法，实与常平相表里。雍正二年，内阁交出积贮，原以备荒，条奏行令各省访察民情上俗妥议。嗣经部议，采取山东、河南议奏咸宜，并按朱子社仓事目酌议六条，行令各省按款酌行。乾隆四年，台臣朱积（日卓），节录事目奏准，发交各省督抚悉心详议，然而奉行者甚少。予尝之论。一曰捐输之难。民日加多，地不加广，贫民甚众，而温饱者仅足自给。五党相周之义，缺焉不讲一，非但人不古处，亦或力不从心。今欲劝捐，名为乐输，势同派累。而况有建仓之费，铺垫之费，看守人夫之费，以及盘量折耗，岂能尽取给于耗米？其难行者一。二曰任人之难。乡官社首必须公正、殷实之人。但公正者未必殷实，而殷实者不皆公正。不得其人则弊生。即得其人，亦以责任綦重，畏累退缩。而其乐于充当者，率多狡猾渔利，不可任用。其难行者二。三曰出借之难。年丰欲贱，民不愿贷，恐其久而陈腐，于是勒令借领以易新。若一遇歉收，其思称贷。小州县陆万户。均计贫民二万余户，户贷五斗，需米万石。人多票少，既不能偏给，又不可意为核减，一夫不获，哗然而起，滋生事端，便非浅鲜，其难行者三。四口激收之难。常平仓谷以及出借籽种，俱有乡地等当官保结，互给尚不免于积欠。印官立眼催追，犹难清楚。乡官社首非有势分可以排压，又不便资比。欠产不完，保人岂真能逐一赔偿？本年不能如数还仓，次年即无项可借。民间依然缺乏，而赔累无所底止，其难行者四。古人创垂良法，当其时，为可行。同时同地，而不能行者，大率类此。虽近今俱已举交社长收贮仍归地方官，入于交盘案内，接收出结。然不能必其实贮无亏，州县亦不能亲历盘查，但听肯役取一甘结于穷民，未有实际，名存实亡矣。</p>
              <p>　<b>　灾赈</b></p>
              <p>　　荒政难办，不能有功，但求无过。须安抚之，不使哀鸿离散。控御之，不使乌合逞凶。灾象将成，即行具禀，即成灾，则据报通详，侯委员到日，将被灾村庄勘明，成灾分数，分晰造册，具印，勘各结申送。其成灾地亩数目，另行续报，并停徽赈恤事宜，或候伤遵，或议洋请示，一面分头查勘，正佐务员尽心办理，务期无遗无滥。</p>
              <p>　　庄头当差地亩被灾，例不委员勘报。庄头禀报时，令其呈明内务府，俟内务府委员到境，同州县会勘造具册结，给委员带回，一面送府核转。今改由附近大员委勘取结矣。</p>
              <p>　　夏灾不出六月，秋灾不出九月，不可因循，尤不可讳饰。盖时和年丰，固守土之福。然天灾流行，何地蔑有？苟图省事，置若罔闻，一旦访之自上，或哄之自民，匿灾严谴，不可逆矣。</p>
              <p>　　查勘成灾，按田地实在被灾分数，如百亩之田，五十亩全熟，有五十亩无收，即此五十亩为成灾十分。不可以熟田五十亩合计为成灾五分也。</p>
              <p>　　语云：水灾一线，旱灾一片。盖因水灾有低洼被水，高阜无恙者，有大水一过，即行涸出，无碍收成者，非旱荒之禾苗枯槁，一望可见也。总在实心实力，查勘的实，不轻听里书乡保之言，斯无捏冒。</p>
              <p>　　近例夏末被灾先行题报，查勘分数，俟秋收后另行办理，不可轻议赈恤。</p>
              <p>　　秋灾不出九月，一至下旬，即应将被灾情形题报，仍照例扣限造册。若州县于九月内不及勘明申详，至请蠲之时，始行造送，即干迟延议处。</p>
              <p>　　被灾应蠲分数，造具册结，由委员及本管道府加结送转，分路查赈。先就灾重之处，分定村庄挨户清查，分别极贫次贫大小口数开载赈册。一面即晓谕听候给赈，不得扶老携幼，纷坛四出。如果被灾十分九分，众口嗷嗷，或就查清之处，先行抚恤。若被灾稍轻，则俟查完结赈。</p>
              <p>　　定例：例灾六分，极贫者，给赈一月；次贫者，不赈。浙省无分极贫、次贫，俱抚恤一月口粮。大口日给米五合，小口减半。被灾贫民，如有携眷外出，存有空房，即于草册注明姓名、口数，酌其应赈不应赈，注明草册内。俟闻赈归来，覆册补赈，可免冒混之弊。详报户口之时，须声有闻赈归来之人，另容续报，以例临时一面收赈，一面册报。</p>
              <p>　　贫生由儒学报名，灶户由场官造册，旗产归理事听，令屯目查报。其清查户口，应一体查办，股内分别注明，非专查民户，他日又另起炉灶也。</p>
              <p>　　庄圆头地亩被灾，地方即行详报。附近大员委派邻近州县监同履亩查勘。按其被灾分数，造册出结，详咨转送内务府。应免差务，应给口粮，照例办理。如遇庄头呈报一二三四五分，收成已至成灾者，照例请委员会勘、出结转报。至于收成六七分为歉收，八九分为丰收。庄头歉收一分，即应免一分差事，虽收成九分，变为歉收一分。地方官确查实在收成分数＼详咨查办，不可照民田因未成灾遂置匆论。夏麦秋笔，勘明收成分数，照依查报民户之便，于六九两月开折洋咨户部，转咨内务府查办。</p>
              <p>　　户口应赈不应赈，须详细分别，册内详明。若稍有生计而不能无藉于赈济者，应除去壮丁，赈其老幼。亦将不必全赈之处注入册内，以杜日后混行告争。</p>
              <p>　　查灾散赈，官役盘费。饭食及造册纸张等项，例准开销。每有旧役乡保向灾户需索钱文，藉端派累，甚至贿嘱冒滥，真正贫民，反有遗漏，宜严行查究。</p>
              <p>　　领赈须预给印票，赴仓领米，验即发。其有老弱妇女不能负戴者，听其托人代领。</p>
              <p>　　场内人手要多，便于分发，不使守候挨济以致倒毙。时加稽察，不使斗级人等得钱作弊。附近米场，劝令好善绅士出资赈粥，或有饥饿不及举火者，以粥济之。视其捐之多少，酌量奖励。</p>
              <p>　　查灾散赈，往往委员协办，未受佐理之益，反多供亿之繁。其贤智者，自造才能，意见不合。其心庸者，非但不能襄力，反以照应未周，故生枝节，每多掣肘。若本处各员力可办理，亦即禀明，不必委员。傥既委员，照例给与公费外，一切应酬不可吝惜，庶能和衷共济。</p>
              <p>　　旱灾得雨后，可以补种。水灾则急，宜设法疏消，水退后亦可种植，如晚末秋麦以及荞麦、蔓菁之类。无力之户，例应借给籽本。成灾五六七分者，每亩给谷三升。八九十分者，每亩给谷六升。如折色，每谷一石折银六钱。佃种者，给佃业主。自种者，即给业主。但不可使无地穷民乘机冒领，以致将来催追费力。</p>
              <p>　　周礼以荒政十二聚万民，一曰散利，二曰薄征，三曰缓刑，四曰驰力，五曰舍禁，六曰去几，七曰（上生下目）礼，八曰杀哀，九曰善乐，十曰多昏，十一曰索鬼神，十二曰除盗贼。嘉靖八年大理寺评事林希元上书，言救荒有二难：得人难，审户难。有三便：极贫民便赈米，次贫民便赈钱，稍贫民便赈贷。有六急：垂死贫民急馈粥，疾病贫民急医药，病起贫民急汤水，已死贫民急埋葬，遗弃小儿急收养，轻重系囚急宽恤。有三权：极借它钱以粜籴，权兴工作以助赈，权贷半钟以通变。有六禁：禁侵渔，禁攘盗，禁遏粜，禁抑价，禁宰牛，禁度僧。有三戒：戒迟缓，戒拘文，戒遣使，此皆古人美意良法，须随时酌行。</p>
              <p>　　<b>捕蝗</b></p>
              <p>　　北五省，每多蝗蝻：或云水淹之地，生有鱼子，及涸出，日晒化而为蝻，此说亦不尽然。《礼记》；孟夏行着令则蝗虫为灾，仲夏行春今百（腾之马为虫）时起，渭水之气所淫也。大约洼地湿气郁蒸所化，又或旧时飞蝗所生，所以蔓草、荒坟、长堤、古岩往往有之。总之，查察要早，扑捕要力。不惜辛勤，不惜财物。虽曰天灾，亦可以人力胜也。</p>
              <p>　　蝗蝻为害，人尽知之。然地户多讳匿不报者，以潜自扑捉，或驱入他人地内，庄稼尚有几分可保，若一经报官，众夫扑打，蝻孽未除，而麦禾已蹂躏无遗矣。届知及早不除，至长养成翼，势不可扑＿故须偷令乡保巡查，地户举报，若有讳匿，枷号示众。</p>
              <p>　　蝻子萌动，即直详报，不可迟延，亦不可遗漏。盖既报则何嫌于多，而漏报则近于讳。详报后如何设法扑捕，现在如何情形，约于何时可灭，庄稼有无伤损，须时时具禀，以慰宪怀，亦见守土之焦劳筹画，初非漠不关心也。十日半月，若再不报扑灭，便是长翅成蝗，上司必生疑虑。应将已经扑灭处所，先行详报，文内仍声明现在搜查余孽字样。，不可竟以为净尽。或有遗剩及续行生发，反似捏饰。</p>
              <p>　　蝗蝻，一面具报，一面即移会营汛并同城各官协捕。盖平日杂佐文武，悉宜和衷，一有缓急，可收臂抬之助。</p>
              <p>　　未经长翅，跳跃不远，尚属易捕。扑捕须在清晨，盖早凉饮露，多在未麦穗上，且其翅德湿不能飞动。及日出后，则伏于根叶之下，使费搜寻矣。</p>
              <p>　　扑捕总要夫多，择其聚集处。先掘深壕，然后周围三面徐徐驱之，使人壕内。用土填掩。所用人夫，应给与饭食，或酌给钱文，庶能鼓舞尽力。</p>
              <p>　　以米谷易蝻，民自勇于从事。但须随时变通。蝻子初生以斗谷易斗蝻，既长则稍减其数，或给以钱文，不拘一法。乾隆四年，直督孙某奏准捕蝗给过钱米在司库存公银内支拨，并请嗣后再有蝗蝻萌动，如能踊跃，急公争先扑捕，仍行赏给等因。但州县宜量力办理，不可必期开销。盖详报交减，大费笔墨，汉至准领，则仅存十之一二矣。</p>
              <p>　　蝗性向明，每于月光下鼓翅群飞。若黑夜用秫秸燃火，能使飞就，可扑取也。</p>
              <p>　　或调蝻子在平地者，掘坑理锅煮水，前以席□夹之，对锅划一手路，集众环围徐驱之，使由平路直走跳队锅内、平依篱捞出，堆于一边，尽灭而后已。但逐之大迫，则跳跃散乱，反难收拾矣。蝗蝻多者，如水之流而不可遏。大车自西北而东南，然亦不可拘定方向。所以飞蝗入境，只宜含浑详报，切不可指明自某处来。盖邻境不将蝻子扑灭，应革职查问。地方官扑捕不力，藉口邻境飞来、希图卸罪，亦应革职拿问。万一邻境不肯承认。必至互详，水落石出，非彼即此，岂非自贻伊戚？故邻界查有蝻子，即速知会协捕，或用书札相闻，庶几救灾，睦邻之义。</p>
              <p>　　蝻子生动，一经具报，各上司委员，陆续到境。或委今协捕，或暂来查看，非系冷曹，即属效力候补之员，不但资斧艰难，未免希冀，且正欲以奉差逞能，最易生事、大段虽已扑来，岂必只翅无遗，或以细故，持其短长者有之。故一切服食、起居，要料理周到，不可顾俗小费也。</p>
              <p>　　礼有鼠祭八神先啬一，司啬二，农三陲，表啜四，猫虎五，坊六，水庸七，昆虫八。岁十二月，合聚万物，而索飨之，报赛之义也。螟媵蟊贼，秉异炎火，诗亦乞灵于田祖矣。近来以刘猛将军为驱除螟蝗之神，虽无可考，但以时虔祷，为民请命，其礼近古，亦攘灾之一法欤？</p>
              <p>　<b>　水利</b></p>
              <p>　　古今治河之术，不出贾让三策。南河蓄清敌黄，实操胜算，其余惟以堤防为务。堤日增高，水亦随长，汛涨冲决，实足为患，此贾让所谓劳费无已，数逢其害也。直隶因永定河为害，入海水口不畅，弥年疏浚支流，此中策乎？至于出数年治河之费，业所徒之民，不与水争地贾之上策，实无有能行之者。</p>
              <p>　　治河有原有委，下流畅而后上流安澜。直隶惟京东之泺河、蓟、运河清水自能入海，不由天津。其余南北运河，东西两起，暨永定河、子牙河、七十二清河，皆于天津海河合流。自三岔口迄大沽口，长一百二十里。从水竞赴，潮汐往来，每夏秋，山永历水皆注于三岔一口，宣泄不及，以致漫溢冲决，此正履阁不畅，胸腹俱病者也。雍正三四年以来，兴修水利于南北运，各建坝开河，减水分流，入口之水既减，则达海之四稍宽，亦随时补救之计也。</p>
              <p>　　桑干河发源太原之天池，伏流至朔州雷山金龙池，浑泉溢出，东下大同，抵宣化保安宗山，西至看丹口分为二：一由通州高丽庄人口河、白河者，潞河也。一南流从芦沟桥历固安、永清、霸州至天津丁字沽入海。长二百余里，因其色浊，故为浑河。倏忽迁改，又谓无定河。康熙三十七年改为永定河。挟沙易淤，每年水过之处，停沙肥沃，燕麦倍收，故谓之一岁一麦之地。小民贪利，占耕为业，与水争地，一旦汛水暴涨，不能容纳，其不至于横决者几希。</p>
              <p>　　西淀翕受西南众流，循千里长堤，与白沟、拒马北来之水合，东注至霸州之玉带河。此是咽喉之地，泄宣不畅。雍正五年，另凿中亭河以分流。然河身窄小，首尾皆淤，分泄无多，由会同河以东始得分流入东淀。又真顺广南泊之水注于北泊，共出涂阳之道，合滤论之流由子牙河、东淀。淀亦易淤，迩来（上伐下土）船挖浅，不无小补，其河岩坦坡及河心淤涨，私占种苇与凡，田埂护田，筑堰取鱼，皆于水道有害，所当禁止，庶能节宣诸水而大其含蓄。</p>
              <p>　　千里长堤，自清苑起至献县之臧家桥，绵亘右保河三府之境。谁自保定县以东，堤绕渐河向北，如善来营等处，河身最为窄小。水障而北，霸州患之。堤决而南文安大城患之。明司农工恭肃公谓自保定县东北路疃树起，东由周家庄、鳃家庄、西营村直抵唐头村，筑大堤，计长四十里，约费六千金保护文安。而以路疃村北善来营、苑家口、苏家桥之长堤尽行决去，则河身宽而水可容纳，无雍滞泛滥之患。此说颇善，但弃地甚多，村落迁徒不少，未能见之施行也。人竟言水利，谁能去其害，斯收其利矣。如一身之血脉，使之流通而无雍阻，岂非利乎？然有利必有害。雍正四年，以磁州改隶广平，滏河全水自宁晋泊以上，引流种稻，民甚赖之，而濒河村庄时亦为患。迨出泊之衡水界、滹沱河，水势瑞悍，民堰难御。雍正八年，衡水堤决，溢流直犯青县；滹沱又回道正定；甚可畏也。又如唐、沙、滋三水，于唐县、曲阳、新乐、定州、深泽皆获其利，会于祁州之三岔口，为猪龙河。经博野、蠡县、高阳入白洋淀，水势奔突，每受其害。</p>
              <p>　　漳河与滏阳河合流，曲周、鸡泽患之今东从经魏县元城拉馆陶入运河，漳水泥浊，易淤，或欲引入东省德州相近古黄河之处，然地隔两省，事权不能专一，末可轻议也。</p>
              <p>　　营田未尝无利，明徐贞明言之详矣、而必求其可久，则要在察地势，审上宜。雍正三四年，京东、京西、京南、天津分四局营治水田，效群力，给农本，以图永远之利。然或地势本高，水泉不足。或去流引河，旱子则涸，水不能达，寻即改旱地，势使然也。又有土多沙性，不宜于稻田，田埂水渗，岁旱则水从内出，而不能蓄，岁涝则水从外人，而不能御。营田副使正钧于丰润、霸州捐资筑围、建闸，营治稻田各五十顷，迄今收获无几，民人拖欠，工本难以完纳。欲再借，则民欠愈多，不惜则无力耕种。地方官不过因循补直，无长策以图久远，将来不保其不废。善营田者，水田、旱田因其直而不之强立町畦分高下，不惜工力。地之在民者，劝之使自为星。地之在官者，遣亲信亲友，董率之给以工本，专其责任，择南方老农为之师。官斯土者，以民事为己事，又使民之深知其利，不懈于其事，而后庶几也。</p>
              <p>　　<b>官方</b></p>
              <p>　　股防大臣以献纳为忠。守立之官，去君甚远，去民甚亲，以抚字为忠。有一片肺诚之意，流露于政事之间，小民必有受其福者。</p>
              <p>　　服官以明决为用，深沉为体，若英气太露，不特招同官之忌，上司亦以为涵养尚少，不肯重任。识赏牧牡骊黄之外者，能有几人哉。</p>
              <p>　　恃才敢作或以权术驭人者，有得亦不能无失。惟勤镇供职，事上接下，圆和坦白，不矜才炫能，方是颠扑不破。</p>
              <p>　　人情之所不愿，我力之所不能者，皆不可勉强。若委曲成之，久后必悔。</p>
              <p>　　治敦大体，不尚苛细。政务平易，不贵苟难。</p>
              <p>　　善人要奖劝之。恶人先戒俭之，不改，则惩做名、元恶则盛除之。戒休董威，道资并行，若一味姑容，养奸流毒，亦不是诚心爱民。</p>
              <p>　　断狱凭理。理之所突，情以通之，贾明叙曰：人情所在，法亦在焉。调律没大法，礼顺人情，非询情也。徇情即坏法矣。</p>
              <p>　　听断总要公正，著不得一毫意见。为两造设身处地，出言方平允能折服人。尤戒动怒，盛怒之下，剖断未免偏枯，刑罚不无过当，后虽悔之，而民已受其毒矣。昔人云：上官清而刻，百姓生路绝矣。古今清吏，子孙或多不振，正坐刻耳。此言可为矫枉过中之鉴。总之，凡事留一分余地，便是积阴德于子孙也。</p>
              <p>　　程子曰：一介之士，苟存心于爱物，于人必有所济。身居民主，操得为之权，必须做有益生民之事。立德立功，皆在于此，二苦簿书无误，听讼犹太，皆杀事也。</p>
              <p>　　衙署要关防，又要得知大体，盖择人而用，必无妄为。若但刻意防范如束薪者，处处亿逆，皆可疑矣。而究之□法作奸，防之不及防也。</p>
              <p>　　开国承家，主持虽在一人，辅翼必资多士。居官亦然。有志上进而署中亲友各顾其私，不能一心并力，赞襄公事便不是好光景。</p>
              <p>　　臧获有才者多，忠良者少。用其才，尤当防其弊。若信任之专，不复觉察防范，遂致搅权夺利，跋扈招摇，无所不至。及经败露，本官方以之获罪，而若辈已挟赀远扬矣。</p>
              <p>　　仆隶长随，惟利是视。有过于苛细，致令不能自给。又有托宽大之名任其挥霍，不能检束者，皆失驭下之道。</p>
              <p>　　用人当明示以赏，不可暗受其欺。盖赏则感恩而生动，欺则揖盗而长奸也。</p>
              <p>　　公私不并营。既有官守，便应将一切银钱、出入、饮食、家产之事俱托人料理，只要用人得宜。若必一一亲理，不但公务分心，亦且役志营神，非所以养身也。</p>
              <p>　　居官无婪取。但不知节用，便不允亏缺。饮食、起居与亲友共其甘苦，人自无怨。诸凡动用，尤须在大处节省，不可在小处刻减。</p>
              <p>　　上下司，势分统属，亦要情意流通。有地方公事，不妨面禀。盖文移往复，未能完结者，得一指陈晓畅，案可立定。且时常见面，谗慝不生，而才品可观，亦在上游睹记中矣。</p>
              <p>　　居官念念在想进步，刻刻要防退步。知进而不知返，亢之所以有悔也。</p>
              <p>　　官身外之物，荣枯有定，原不能委曲求全。只要行其心之所安，处以理之应得，成败利钝，岂能逆睹？若畏首畏尾，无一事可为矣。</p>
              <p>　　官运兴隆，必有气机先见。如果廉干任事，又和以与人，诚以服物，上下整齐严肃，每事井然有条理，即此气象，便识荣昌未艾也。</p>
              </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="08.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="10.htm">下一页</a></div>
                  </td>
                </tr>
              </table>
              <p align=center>□ 作者：汪龙庄、万枫江
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>     
      <td width="92" align="right">&nbsp;</td>
    </tr>
  </table>
  <table border="0" cellpadding="0" cellspacing="0" width="776" background="botbg.jpg">
    <tr valign="top">
      <td width="42"><img src="bot1.jpg" width="42" height="25" border="0"></td>
      <td width="703"></td>
      <td width="31"><img src="bot2.jpg" width="31" height="25" border="0"></td>
    </tr>
  </table>
</div>
</body>

</html>

