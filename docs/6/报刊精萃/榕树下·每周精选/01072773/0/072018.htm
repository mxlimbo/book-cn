<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>榕树下每周精选</title>
<style type="text/css">
<!--
.font {   font-size: 9pt ; line-height:13pt;
}
	A{text-transform: none;}
-->
</style>

</head>

<body topmargin="0" leftmargin="0" text="#000000" link="#476B05" Vlink="#476B05" bgcolor="#FFFFFF" background="bg1.gif">
<table border="0" width="772" cellspacing="0" cellpadding="0">
  <tr>
    <td width="99%" valign="top"><a href="http://www.rongshu.com"><img border="0" src="4_01.gif" width="321" height="126" alt="榕树下每周精选"></a></td>
    <td width="1%"><img border="0" src="4_02.gif" width="168" height="126" alt="榕树下每周精选"></td>
  </tr>
  <tr>
    <td width="99%">　
      <div align="right">
        <table border="0" width="550" cellspacing="0" cellpadding="0">
          <tr>
    <td width="610">
      <div align="center">
        <center><pre><font size="+1"><b><font SIZE="+3">马嵬怀古</font></b>
<font
SIZE="+1">
<b><font color="#008000">○ 桃花主人</font></b></font></font></pre>
        </center>
        </div>
    <pre><font size="+1">
   烽烟惨淡，车骑喧哗。秦烟披炔，蜀道回斜。百里而旗翻翠羽，
六军而剑拂梨花。当时龙驭蒙尘，实由杨姓。此日马嵬怀古，共说唐
家。方明皇之宠贵妃也，承欢无暇。侍宴独怜，香飘暖阁，浴赐温泉。
眉添翠黛，鬓缕花钿。舞向西窗，腰还摆柳。醉归南室，步亦生莲。
方期偕老他生，并肩誓约。只道承平无事，荷宠终年。鼙鼓忽来，笙
歌顿委。魂惊翡翠楼头，胆落芙蓉帐里。于是戒征车，饬壮士，羽卫
风驰，都门尘起。载嫔妃而同辈，何为其然。岂娘子之能军，亦将有
以。气短王师，怒生将帅。古驿屯兵，长亭驻骑。谓敌寇之敢来，实
妇人之所使。君王割爱，方回战士之心。妇人服诛，乃释公徒之意。
盖此固患难之场，而不比逍遥之地者也。上乃含情掩泣，无计可图。
恨长鞭之莫及，曜军散而难呼。诛之不忍，存也何愚。 
   朱颜翠袖，雪容花肤。一朝永别，半世曾无。思昨夜之同衾，香
肌枕王。送浮生于今朝，血泪抛珠。山川减色，烟雨伤神。肠断悲笳
雨凄，魂消月夕风晨。宝帐凄凉，连霄有梦。行宫寂寞，会面无人。
留锦袜于人间，低徊红粉。卸宝衣于地下，以息青春，边城已靖，前
事如流。霖林曲作，振甲兵收。 
   今观此地，但觉荒丘。存千秋之古址，添满目之新愁。彤云驾近
重关，急收策马。谁识心伤七夕，共指牵牛。 



</font></pre>
    </td>
          </tr>
          <tr>
    <td width="610"><p align="center" style="margin-top: 10; margin-bottom: 10"><a href="javascript:history.go(-1);"
    style="color: rgb(167,109,118)">返回目录</a></td>
          </tr>
        </table>
      </div>
      <div align="right">
        <table border="0" width="550" cellspacing="0" cellpadding="0">
          <tr>
    <td width="100%"><div align="center"><center>
                  <p>【声明】榕树下每周精选的所有文章，版权属作者个人所有， <br>
                    其他网站或媒体如要转载，请与榕树下<a href="mailto:webmaster@rongshu.com">主编</a>联系。 
                  </p>
                  <p>感谢“榕树下”授权，本书由“<a href="http://www.eshunet.com">E书时空</a>”免费制作；<br>
                    想要更多的免费电子图书，请光临<br>
                    <a href="http://www.eshunet.com">http://www.eshunet.com/</a></p>
                  <pre class="font">&nbsp;
        </pre>
                </center>
    </div></td>
          </tr>
          <tr>
    <td width="100%"></td>        
          </tr>        
          <tr>        
            <td width="100%"></td>       
          </tr>       
        </table>       
      </div>       
      <p>　</td> 
    <td width="1%" valign="top" align="right"><img border="0" src="4_03.gif" width="102" height="196" alt="榕树下每周精选"></td> 
  </tr> 
</table> 
 
</body> 
 
</html> 
