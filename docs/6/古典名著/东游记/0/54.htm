<html>
<head>
<title>龙王表奏天庭</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="53.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="55.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">龙王表奏天庭 </p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　却说四王来至南海，只见东海龙王闷闷无言，流泪不止。敖闰寻思半晌，从容谓曰：&quot;大王勿忧，吾用一计，已致八仙无地矣。&quot;东海龙王忙起问曰：&quot;吾弟既有奇计，何不令我知之？&quot;敖闰曰：&quot;以吾等之见，八仙已有四罪。&quot;王同曰：&quot;何谓四罪！&quot;敖闰曰：&quot;擅杀命子，焚烧龙宫，妄移泰山，筑塞东海。凡此四者，有犯天条，罪所不容。王今息甲休兵，惟以正理奏之天庭，玉帝必怒，怒则必遣将征讨，吾以精兵继之攻进，彼时杀之，则是奉命征讨，有罪不及于我。彼若战胜，又得抗命之罪，愈触玉帝之怒。只此一表，便足致之死地，大王何必多忧？&quot;东海龙王大喜曰：&quot;吾弟神谋妙计，非吾所能及也。&quot;即命写表文。其略曰： 
              <p>　　东海龙王臣某表：为八仙纵横，四犯天条，不法大变事。臣奉命东海，恪守天规，波浪不兴，鱼龙咸若。洛阳千种，不乏灌溉，良田万顷，悉皆滋润。今有八仙某等，不守清教，放纵人间，用术矜能，翻江搅海。臣长子摩揭奉命巡海，劝谕不从，反逞飞剑之雄，戮臣二子。又发葫芦之欠，烧臣龙宫。然犹怒气未平，推泰山犹如压卵。雄心不改，塞东海以绝流通。伏念二子被诛，将王位于谁继？龙宫被压，将此身于谁依？泰山其颓，谁作土壤之主？东海其塞。谁为细流之归？罪犯天条，望正法于不赦。事关切己，敢冒死以上闻。臣稽首顿首，不胜痛心战兢之至！</p>
              <p>　　敖闰写毕，递与东海龙王，即日伏阙上奏玉帝。玉帝阅表，果然大怒，即命大将赵元帅勘视，且喝之曰：&quot;若果然有此四事，随即征讨八仙。&quot;元帅领旨，却往东海而来。四海龙王迎接，备言八仙之害。即引元帅渡海登山，细勘一遍。只见泰山成地，东海成田。元帅大怒，即问八仙现居何处。龙王对曰：&quot;现在龙华会上。&quot;元帅辞别龙王，率众天兵，往投龙华会而来。四梅龙王皆以大喜，各归点兵，伺候厮杀而去。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="53.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="55.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
