<html>
<head>
<title>萧后吕客谈兵</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="33.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="35.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">萧后吕客谈兵</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　却说萧太后者，北蕃君后也。每进强兵侵宋疆界。先是太宗驾游五台等寺，被其知觉，暗地陈兵，将太宗围困，赖令公杨业与子六郎杨延昭定计，力救得脱，自是累累结仇，至真宗即位，彼乘新君初立，国计未定，便长驱深入。宋帝使王全节拒之。萧后闻南兵勇盛，即出榜招贤，忽一人走至榜前，大喝一声曰：&quot;众人不必徒观榜义，还是我揭。&quot;众视之，见具面如镔铁，跟着金殊，身长一丈有余，两臂筋肉突起，凶勇奇异，遂同挂榜守臣叩见萧后。萧后视之大喜曰：&quot;有此怪异之人，何愁军容不振！&quot;因问壮士姓名。椿精答曰：&quot;小人祖居南罗，姓椿名岩。&quot;后问曰：&quot;汝来投军，有何武艺？&quot;岩曰：&quot;兵书战阵机谋，无所不通，一十八般武艺，无所不晓。&quot;萧后大悦，即与文武议封其官。萧天佐奏曰：&quot;壮士初进，未见其能，但当以中职封之，待其建立奇功，再加升擢，亦未为晚。&quot;后允奏，封岩为幽州团都统使。岩谢恩而退。
              <p>　　忽报宋兵将近幽州。萧后曰：&quot;将有椿岩，威武绝伦，不惧南兵矣，欲更得一奇士以为军师，则智勇俱备，可以战必胜，攻必取。惜军中乏此一人，令吾睡不安枕。&quot;椿岩向前奏曰：&quot;娘娘勿忧，臣举一人，足以运筹帷幄之中，决胜千里之外。&quot;后问为谁。岩曰：&quot;臣之业师姓吕名客。&quot;后曰：&quot;彼有何能？&quot;岩曰：&quot;天文地理，典籍诗书，六韬三略，神术妖术，无不备晓，即周之吕望，汉之子房，三国之孔明，未能出其有也。&quot;后曰：&quot;其人安在？&quot;岩曰：&quot;现在宫门外。&quot;后命宣入。吕客立于阶下，长揖不拜。后见其人，仪容端雅，举动端详，知其人必非凡品，乃从容问曰：&quot;卿至此者，但求富贵而来乎？非有利吾国而来乎？&quot;客曰：&quot;富贵非吾愿，闻姐娘与南朝争衡，特来助一臂之力，以取中原之天下耳。&quot;后曰：&quot;中国兵马颇多，战将颇勇，将以何计破之？&quot;答曰：&quot;南兵虽精勇祷战，臣惟以阵法胜之。然幽州军马，不足调遣，以臣愚见，须借鲜卑、森罗、黑水、西夏、长沙五国之兵，各五万到此，然后仗臣平生所学，排下南天七十二阵。宋之君臣，必暗然莫知，将碎心裂胆，计无所出矣。&quot;萧厉闻言大悦曰：&quot;以卿之才，真子牙重见，孔明复生，何忧宋之君臣哉！&quot;即拜吕客为辅国军师，总理内外军马，又遣使臣赍书帛金宝，往鲜卑五国借兵而去。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="33.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="35.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
