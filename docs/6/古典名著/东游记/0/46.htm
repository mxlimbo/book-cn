<html>
<head>
<title>八仙求文老子</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="45.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="47.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">八仙求文老子 </p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　却说男子登仙，光拜金公；女子登仙，先拜金母。一日，何仙姑见诸仙友曰：&quot;往者金公奋诞，众女仙亦往称觞，今金母寿诞在迩，众友亦将往为祝寿乎？&quot;钟离、采和曰：&quot;我辈虽各有所统，然大礼所在，凡在天者，皆言往贺，吾等安可不往。但用无佳物以为敬耳。&quot;张果老曰：&quot;彼居极乐之乡，何物不备？必得名人之文以寿之，亦不落于俗套。&quot;铁拐曰：&quot;此言正是。&quot;洞宾曰：&quot;他人之文不足为奇，若得老君之作方妙。&quot;仙姑曰：&quot;老君待李仙长最厚，何不往彼求之？&quot;铁拐曰：&quot;吾意正如此。&quot;又曰：&quot;求文系众人之事，若吾独往，似欠至诚，还要众友同往何如？&quot;果老曰：&quot;可。&quot;乃驾祥云齐至老君门外。 
              <p>　　仙童报道，八仙来谒。老君披衣出见，命坐。八仙动问起居一遍。老君曰：&quot;近来有事，言之可笑。&quot;八仙再问：&quot;何事？&quot;老君曰：&quot;因下界诸生，盗吾文字，来取功名。有文昌下界，持正文衡，大厌书生文字深刻，以为皆主佛老诸经，乃斥吾道等经，置而不用，深为可恼。吾今将原著经典，尽行跋录，藏之九重天外，不复与世人作舟楫矣。&quot;众仙曰：&quot;还当出之，矜式天下。&quot;铁拐自思曰：&quot;今日之来本为求文，值彼正以文字为怒，如之奈何？&quot;八仙面面相视，未敢发言。忽老君复问曰：&quot;诸仙长公降小斋，必有见论，请言何妨？&quot;铁拐曰：&quot;因王母寿诞，诸友往贺，无以为敬，持借重老师大文，书之于轴，以为寿耳。&quot;老君曰：&quot;吾正恶此，汝又求之，不将又为世人作话柄耶？&quot;众仙曰：&quot;天凡迥隔，安得便知。&quot;老君曰：&quot;书生极善模仿，上字不作，庶免议论。第诸君来此，不可终辞。我为作一词以寿之何如？&quot;八仙曰：&quot;更妙，更妙。&quot;老君援笔书之，乃《千秋岁》一调。词曰：</p>
              <p>　　昆仑日暖，阆苑风光好。玉楼醉，玄女傅朱颜，顿觉乌云晓，增纤巧；</p>
              <p>　　人在也，荣华南极祥光绕。位比东王老，历万劫而不朽，瑶池台上司阴教。</p>
              <p>　　钧天诸品，就赞乾坤自悠久；今朝海鹤添筹，莫惜金樽倒。</p>
              <p>　　八仙读之，称赞不止，于是辞别。老君送至云端。八仙驾云而返。乃求天孙之绵为轴，编星为字，剪霞为彩，且度王母宅宇之宽广而为之。即日完备，乃令仙重持轴，并仙桃仙酒前行。八仙盛服乘云，望王母庆寿而去。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="45.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="47.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
