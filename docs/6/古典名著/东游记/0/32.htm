<html>
<head>
<title>钟吕弈棋斗气</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="31.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="33.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">钟吕弈棋斗气</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　却说钟、吕自引湘子登仙之后，闲居蓬岛。取棋对奔，数局之间，忽钟谓吕曰：&quot;汝曾记岳阳楼贪恋白牡丹之事乎？&quot;洞宾答曰：&quot;嗜欲之心，人皆有之，而遇美色，犹为难禁。彼时弟子尚且脱胎换骨，其如花似朵，绝世无双，顿觉留意，虽得采其英华，然不免为其迷恋。以此观之，凡人之流溺，无怪其然也。&quot;钟又曰：&quot;此固然也，黄鹤酒肆，汝留饮半年何也？&quot;吕曰：&quot;虽是饮洒，本为欲践昔日度尽世人之言，故久留人间，借此以迷人耳目，亦为炼气存神之助耳。&quot;钟离笑曰：&quot;饮酒恋花，二者并用，铁拐诸友笑汝为仙家酒色之徒。非虚语也。&quot;洞宾闻言自觉惭愧。但师弟之间，分有所拘，未敢深辩。忽见南北地道杀气冲入云汉。洞宾令仙童拨云视之，乃是南朝龙祖，与北蕃龙母鏖战，杀气冲入于此。钟曰：&quot;吾以气数推之，尚有二年杀运未除，俾黎民无故遭此荼毒之苦，为可怜耳。&quot;吕曰：&quot;师父既以气数知之，还是龙母战胜，还是龙祖战胜！&quot;钟曰：&quot;龙母妖类，走下北蕃，但一国已出外郊。尤祖奉天应运而王，以为万民之王，本非妖类可抗。今彼实不知天数，逞强犯分，虽能扰乱一时，不久当为龙祖所灭。&quot;吕曰：&quot;城门失火，殃及池鱼，二龙争斗，无辜受害。仙家以救人为本，顺父何不降凡，辅龙母以不争，扶宋室于不替，庶宇宙无尘，万民安堵，岂不为美？&quot;钟曰：&quot;世界纷纷，自有分定，我仙家只好清净无为，优游风月，那有许多心绪，与之分解？&quot;言毕，飘然望洞中而去。</td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="31.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="33.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
