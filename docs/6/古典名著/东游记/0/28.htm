<html>
<head>
<title>仙侣戏弄洞宾</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="27.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="29.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">仙侣戏弄洞宾</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　且说铁拐老仙，一日下游凡界，正在江淮外海等处，偶遇何仙姑飘飘而来。铁拐招之同行。因问仙姑曰：&quot;汝从何来？&quot;仙姑曰：&quot;有唐广贞，因血疾别夫修道，吾从而度之。&quot;铁拐戏之曰：&quot;惟汝无夫，亦欲他人无夫耶？&quot;仙姑答曰：&quot;人皆有妻，汝何独无妻乎？&quot;拐笑曰：&quot;独留与卿作配耳。&quot;二人正戏语间，忽蓝采和骑张果之驴至，喝曰：&quot;好好做甚事来？道友之中，一人宿娼妓，你二人又私相调戏，大玷仙教清规，吾将妆等奏帝去也。&quot;铁拐曰：&quot;汝从何来？&quot;采和曰：&quot;吾见蝙蝠老儿息歇，吾盗其驴，周游八极耳。&quot;铁拐曰：&quot;好，好，我等并无作贼，汝盗张果老之驴，赃物现在，乃欲强曰奏人耶？我等当先奏汝矣。&quot;铁拐向前故夺其驴，三人相与大笑。铁拐徐问曰：&quot;何人宿娼？&quot;采和曰：&quot;汝果不知耶？吕洞宾嫖淫白牡丹，绸缪特甚，今暂相别，日复至矣。&quot;铁拐曰：&quot;钟离每称其徒资质高迈，却用如此功夫，不如同往戏之何如？&quot;仙姑曰：&quot;可。&quot;采和曰：&quot;汝二人先往，吾当送驴还果老去也。&quot;于是铁拐作丐夫，仙姑作丐妇，商议如此如此，竟往白牡丹家去。
              <p>　　却说白牡丹自别回道人，终夜思其所动所为，必非凡品。正在独坐沉吟，忽有贫子来乞。牡丹曰：&quot;何故到此？&quot;贫子曰：&quot;医汝心病。&quot;牡丹极有眼力，见其人言语古怪，神气非常，与他人面目不同，与以酒食，二人求益则益之，以财物求，又与之。仙姑乃谓牡丹曰：&quot;汝曾思回道人乎？&quot;牡丹曰：&quot;然。&quot;又曰：&quot;汝知其不泄精之故乎？&quot;答曰：&quot;正不知其故耳。&quot;姑曰：&quot;彼仙人也。吾今教汝，候其再至，交感正浓之时，故以手忽指其两肋，彼一时惊觉，必泄其精，此谓迅雷不及掩耳，乃夺生之奇方也。汝得之可不死矣，切勿露其机。&quot;牡丹欲再问，忽不见二人。牡丹曰：&quot;彼皆仙人也，其言不可不信。&quot;次日洞宾果践约至其家。牡丹喜甚，置酒共饮。夜来与云雨，大展其能。至洞宾恣意之时，以手指其两肋，洞宾忽然惊觉。不及提防，一泄其精。洞宾起曰：&quot;谁教汝如此？&quot;牡丹曰：&quot;昨有贫子教我。&quot;洞宾曰：&quot;此二仙何饶舌至此。&quot;牡丹细问其故，洞宾曰：&quot;吾乃纯阳也。彼二贫子铁拐，何仙姑耳。&quot;牡丹再恳求度。洞宾曰：&quot;汝尘缘未满，须当满足。&quot;因与牡丹一物曰：&quot;服此可以脱凡。&quot;乃呼童子至前，喝声复成剑，佩腰间腾空而起。后来牡丹亦仙去。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="27.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="29.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
