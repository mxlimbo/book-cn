<html>
<head>
<title>湘子设筵和好</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="43.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="45.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">湘子设筵和好 </p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　却说铁拐诸仙，专候钟离消息，忽仙姑至。铁拐问曰：&quot;汝探钟离、洞宾之事如何？&quot;仙姑曰：&quot;钟离已自收伏洞宾，今皆回矣。&quot;铁拐曰：&quot;洞宾虽归，理不可纵，必须面责其非，今自谢罪，庶几长幼之分不紊，仙家之礼不乱。不然，彼将以天下事，皆可玩弄矣。&quot;果老曰：&quot;老仙之言，正合吾意。&quot;言犹未了，钟、吕皆到。铁拐正色谓洞宾曰：&quot;嗜酒贪花，皆汝事实。钟离言及于此，于汝何伤？汝乃逞能挟仇，播弄大祸，以今观之，果能逆气数以逞才能乎。无知小子，犯分欺天，若非众友解劝，奏汝天庭，永坠尘凡，不得超生矣！&quot;洞宾曰：&quot;非是我抗师父之言，但因椿精凡同作孽，欲往收之。及至今见此阵纷纭，一时技痒，聊试阵法于军中，不意利害至此！&quot;铁拐大怒曰：&quot;椿精本汝所使，欲逆气数，是汝本心。今乃借此为言，迷众耳目，利口奸心，全不可与入道矣。此匹夫，留此必为云为雨。&quot;乃拂抽而起。众皆向前劝住。铁拐大骂不休。 
              <p>　　果老谓洞宾曰：&quot;汝既作事轻狂，便当小心领罪，乃饰辞掩护，安得老仙不怒？可听吾言，向前谢罪。&quot;果老乃引洞宾于铁拐、钟离之前，下拜请罪。众复为之告兔。湘子乃为开筵把盏，铁拐怒气乃息，然后和好如初。于是开怀畅饮，酒至半酣，铁拐曰：&quot;上界八洞诸仙，而今七人于此。但再得一人，可配足矣！诸友何不推举一人，以足其数。&quot;众言见曹后有弟一人，真是仙骨，异日当成正果，可引入班。钟离曰：&quot;另日待我亲往试之，如有道行，引之不难。&quot;众皆曰：&quot;可。&quot;至是铁拐离席，劝勉洞宾数杯，众仙各相酬饮，大醉而罢。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="43.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="45.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
