<html>
<head>
<title>老君道教源流</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="01.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="03.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">老君道教源流</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　却说老君者，太上老君也。自混饨开辟，累世化身而来，有诞生之四，迨商汤、周时，分神化气，始寄胎于妙王女八十一岁，暨武丁庚辰二月十五日丑时，降诞于楚之苦县赖乡曲仁里，从母左腑出，生于李树下，指树曰：&quot;此吾姓也&quot;。生时白首，面黄白色，额有参天纹理，日月角悬，长耳短目，鼻纯骨双柱，耳有三漏，美髭须，广额疏齿，方口，足踏地支，手把天干，姓李名耳，字伯阳，号曰老子，又号曰老聃，周文王为西伯，召为守藏史。武王时，使为柱下史。成王时，仍为柱下史，遨游西极天竺等诸国。康王时，还归于周，后复邀游开化西域。乃以周王三十三年，驾青牛车，出函谷关。守关令尹喜知之，求得真道。
              <p>　　尹喜，字公文，天水人，初母当妊娠，梦天上降赤纹上身。父喜。生时，但见家中陆地自生莲花遍满。及长，眼有白精，安形，长须垂肩下胸膛，似有天神之貌。少好学，善天文。周康王时为大夫，仰观乾象，见东方有紫气相连，知有圣人当度关而西，乃求为函谷关令。预对关吏孙景曰：&quot;若有形容殊俗，车服舆当过关所遇异常，当物色迹之。&quot;</p>
              <p>　　周王三十三年，七月十二甲子，老君果乘白舆，驾青牛，徐甲为御，欲度关。关吏入白喜。喜曰：&quot;今我得见圣人矣！&quot;即朝服出迎，跪伏叩头。邀之曰：&quot;愿请留神驾。&quot;老君谢曰：&quot;吾贫贱老拙，居住关东，今往关西，暂往取薪，君何故见留？且告别。&quot;喜复稽首曰：&quot;大圣岂是取薪人？知圣人当来西游，思慕有日，愿少憩神驾。&quot;老君曰：&quot;间关道路，闻有古先生，善人无为，永有绵绵，是以身就道。经历关，子何故留耶？"喜又曰：&quot;今观大圣，神姿迥绝，乃天上之至尊，边吏何足挂齿？愿不见弃，少垂哀悯。&quot;老君曰：&quot;子何所见而知？&quot;喜曰：&quot;去冬十月，天圣星西行过昂，自今月朔融风三至，东方真气，伏始龙蛇而西及，此大圣人之征，故知必有圣人度关。&quot;老君怡然笑曰：&quot;善哉！子既知吾，吾亦已知子矣。子有神通之见，当得度世也。&quot;喜再拜曰：&quot;敢问大圣姓字，可得闻乎？&quot;老君曰：&quot;吾姓字渺渺，从劫至此，非可尽说。今姓李，字伯阳。&quot;喜于是就官舍，设座供养，行弟子礼。老君乃为喜留关下百余日，尽传以却外修真之法。</p>
              <p>　　时老君之御者徐甲，少倾于老君约曰：&quot;愿言钱至关时，当得七百三十万钱。&quot;甲见老君言，道远迫，亟求索钱，老君谓曰：&quot;吾往而取诸国远，当以黄金为值赏你。&quot;甲如约。及至关，饭青牛于野。老君欲试之，乃以吉祥草化为一美女，行至牧牛之所，欲行以言戏甲。甲惑之，欲留，遂负前约。乃诣关令，讼老君，索佣钱，老君谓甲曰：&quot;汝随我二百余年，汝久应死，吾以太玄生符与汝，所以得生至今日。汝何不念此，而乃讼吾？&quot;言讫，符自甲口中飞出，丹篆如新。甲即成一团白骨。喜乃为甲叩头，请赦其罪，以求更生，老君复以太玄生符投之，甲即立生。喜乃以钱偿甲而礼遣之。</p>
              <p>　　一日，老君谓喜曰：&quot;吾昔告你古先生者，即吾之身，尝化乎竺乾，今将遂有还乎？无，吾于今游矣！&quot;喜叩头请侍行。老君曰：&quot;吾游乎天地之表，游乎冥冥之间，四维八极，上下无际。你欲随吾，焉可得乎？&quot;喜曰：&quot;入火赴汤，下地上天，灰身没命，愿随大仙。&quot;老君曰：&quot;汝难，当相合道法当成，虽然受道日浅，未能通神，安得变化随吾之身？汝当清修此道，日久自然即可成道，行化诸国矣。&quot;于是复以道德五丁言授之，期以千日之外，可寻吾于蜀，青羊之肆也。言讫，耸身空中，坐云华之上，面放五明，身现金光，洞然十方，冉冉丹空光烛，馆舍五色云现，良久乃没。喜目断云霄，涕位纂恋。其日江河泛涨，山川震动，有五色光射天，太微遍及四方。喜遂将老君所说理国修身之法，去奢灭欲之言，叙而编之，为三十六章，名曰《西N经》。喜乃屏绝人事，三年之内，修炼丹汞，凡所授书，悉臻其妙。乃自著书九篇，号《关尹子》。至二十五年，往西蜀，寻青羊之肆。</p>
              <p>　　老君以甲寅部升天，至乙卯岁复从太微宫分身，降生蜀国大官李氏之家。已先敕青龙化生为羊，色如青金，常在听生婴儿之侧，爱玩无数。忽一日失羊，童子寻觅得于市肆。喜至，遍问居人，无青羊肆者。忽见童子牵羊，因自解曰：&quot;既有青羊，复在市肆，圣师所约其在此耶？&quot;因问：&quot;此谁家羊？牵欲何往？&quot;童子答曰：&quot;我家大人生一子，爱玩此羊。失去两日，儿啼不止。今已复得欲回家。&quot;喜即嘱曰：&quot;愿为告大人之子云，尹喜至矣！&quot;童子如其言，入告儿。儿即振衣而起曰：&quot;令喜前来。&quot;喜入其家，庭宇忽然高大，涌出一莲花之座，见化数丈白金之身，光明如日，顶上回光，建七曜之冠，衣晨精之服，披九色离罗之帔，坐于莲花之上。举家见之俱惊怪。儿曰：&quot;吾老君也。太微是宅，真一为身，太和降精，曜魄为人，主客相因，何乃怪也。&quot;喜欣喜无量，稽首言曰：&quot;不意今日复奉天颜。&quot;老君曰：&quot;吾向留子者，以子修世未久，深染恩爱，初受经诀，未克成功，是以待子于此。今子保形炼气，已造真妙，心结紫络，面有神光；金名表于玄圃，玉札系于紫房；气参太极，解形合真矣。&quot;即命召三界众真，诸天帝君，十方神王，洎诸仙众。顷刻净空而至，各执香花，稽首听命。老君敕五老上市，四极监真，授喜玉册全文，号文始先生，位为无上真人，居二十四天正之上；统领八万仙真，飞腾虚空，参侍龙驾。其家长幼二十余口，即时拔空升天。</p>
              <p>　　至敬王十六年，孔子问道于老聃。老子曰：&quot;良贾深藏若虚，盛德容貌若愚。&quot;孔子退而叹曰：&quot;鸟吾知其能飞，鱼吾知其能游，龙兴风云之中，吾不知其上下。老子其龙乎？&quot;</p>
              <p>　　烈王三年过秦，秦献公问以历数。遂出散关。赧王九年，复出散关，飞升。秦时降陕河之滨，号河上公，授道于安期生。汉文帝时，号广成子。文帝好老君之旨，遣使诏问之，公曰：&quot;道尊德贵，非可遥问。&quot;帝即命驾诣之。帝曰：&quot;普天之下，莫非王土；率土之滨，莫非王臣。天下有四大，王居一也。子虽有道，亦朕民也。不能屈，何乃高乎，朕能使人贫贱富贵，子知之乎？&quot;公乃附掌冉冉在虚空中，如云之驾，去地百余尺而止于玄虚。良久，俯而答曰：&quot;今上不在天，中不类人，下不居地，何民之有？陛下焉能令富贵贫贱乎？&quot;帝乃悟，知是神人，下辇稽首谢礼。授帝《道德经》。</p>
              <p>　　成帝时，降曲阳泉，授于吉《天下真录》。章帝时，授于吉一百八十八戒。安帝时降，授刘赦&quot;罪福新科&quot;。顺帝时降，授天师《三洞经录》。桓帝时，降天台，授万年先《上清大宝》八洞诸经。明帝时，降嵩山，授天师冠注之《新科》等经。唐高祖时，降羊角山，语言善行，唐公授命符。玄宗天宝初，降丹凤门，帝亲享之兴庆宫，上又降语田同秀，以函谷所藏金甲相传。又降语王元真妙真符。宋政和二年，降华阳洞天，授梁先生《加句天童护命经》。盖无世不出，先尘劫而待化，后无极而常存；隐显莫测，变化无穷，普度天人，不可具述。史云：老子西升之时，五色光贯紫微。昭王令太史占之云：&quot;当有圣人西去，千年之外，声教返北，此西化之兆也。&quot;自昭王甲寅至汉永平，累千年，为绩博物志云。唐高祖武德二年，普州人告善行于羊角山，见白衣父老呼善行曰：&quot;为我告唐大子言，为老君即其祖也。&quot;高祖因立庙，高宗追尊元玄皇帝；明皇为注《道德真经》。</p>
              <p>　　宛邱先生者，服制命丸得道。至殷汤之末世，已千余岁。以方传弟姜若春服之，至百年，视之如一十岁童于。彭祖师之，受其方三首。此老君、宛邱之出处，开引道教之源流也。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="01.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="03.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
