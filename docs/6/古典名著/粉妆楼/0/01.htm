<html>
<head>
<title>新刻《粉妆楼》小序</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" leftmargin="0" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776" background="bg.jpg">
    <tr valign="top"><!-- row 1 --> 
      <td width="25" background="leftbg.jpg">&nbsp;</td>
      <td background="title.jpg" style="background-repeat: no-repeat; background-position: right top" align="center"> 
        <p>&nbsp;</p>
        <p>&nbsp;</p>
        <table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">新刻《粉妆楼》小序</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　罗贯中所编《隋唐演义》一书，售于世者久矣，其叙次褒公鄂公与诸勋臣世业，炳炳磷磷，昭若晨星，令千载而下，犹可高瞻远瞩，慨然想其人，故谓官有世功，则有官族。乃阅唐史，惟徐敬业讨武曌（音zhao4）一檄，脍炙人间，其他忠臣孝子亦复不鲜，未有如此之盛传矣。 
              <p>　　予前过广陵，闻上俗有《粉妆楼》旧集，取而观之，始知罗氏纂辑，而什袭藏之，未有出以示人者也。予既喜其故家遗俗犹有存者，而又喜其书中洋洋溢溢。所载忠男烈女，侠士名流，慷慨激昂，令人击节歌呼，几于唾壶欲碎。卒之，锄奸削佞，斡转天心，使人鼓掌大笑，虽曰年湮世浸，征信无从，然推作者命意，则一言尽之曰：不可使善人无后，而恶者反昌之心耳。</p>
              <p>　　呜呼！世禄之家鲜克由礼，而秦罗诸旧族乃能世笃贞忠，服劳王家，继起象贤，无忝乃祖乃父。此固褒鄂诸公乐得有是子而有是孙，即千载以下，亦乐得有是人也。余故谱而叙之，抄录成轶，使后世人有同嗜好者，于簧灯蕉雨之暇，调琴诗酒之余，少助昼永宵长之岑寂耳。第恐此书遗存既久，难免鱼鲁相讹，爱重加厘正，艾繁雍芜，付之剖撅，以为劝善警邪之，一道云。</p>
              <p align="right">　　道光壬辰孟春竹溪山人识　　</p>
              <p></p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="02.htm">下一回</a></div>
                  </td>
                </tr>
              </table>
              <p align=center>□ 作者：罗贯中
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
      <td width="47" background="rightbg.jpg"><img src="right1.jpg" width="47" height="116" border="0"><br>
        <img src="last0.jpg" width="47" height="74" border="0"><br>
        <img src="right2.jpg" width="47" height="37" border="0"><br>
        <img src="content.jpg" width="47" height="94" border="0" usemap="#Map2"><map name="Map2"><area shape="rect" coords="8,6,43,90" href="content.htm"></map><br>
        <img src="right3.jpg" width="47" height="37" border="0"><br>
        <img src="next.jpg" width="47" height="72" border="0" usemap="#Map3"><map name="Map3"><area shape="rect" coords="10,3,41,73" href="02.htm"></map><br>
        <img name="layout1_r09_c4" src="right4.jpg" width="47" height="13" border="0"><br>
        <img src="rightbg.jpg" width="47" height="157" border="0"></td>
     </tr>
  </table>
</div>
</body>

</html>

