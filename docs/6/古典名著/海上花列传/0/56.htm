<html>
<head>
<title>第五十五回 订婚约即席意彷徨　掩私情同房颜忸怩</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="bg.jpg">
    <tr> 
      <td width="58"><img src="title1.jpg" width="58" height="96"></td>
      <td>&nbsp;</td>
      <td width="45"><img src="content.jpg" width="45" height="96" usemap="#Map" border="0"><map name="Map"><area shape="rect" coords="9,9,36,94" href="content.htm"></map></td>
      <td width="43"><img src="last.jpg" width="43" height="96" usemap="#Map2" border="0"><map name="Map2"><area shape="rect" coords="5,9,34,92" href="55.htm"></map></td>
      <td width="44"><img src="next.jpg" width="44" height="96" usemap="#Map3" border="0"><map name="Map3"><area shape="rect" coords="6,9,35,91" href="57.htm"></map></td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr> 
      <td width="58" align="center" valign="top"><img src="title2.jpg" width="58" height="197"></td>
      <td align="center" valign="top"> 
        <table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">第五十五回 订婚约即席意彷徨　掩私情同房颜忸怩 </p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　按：赵朴斋自回鼎丰里家里，见了母亲赵洪氏，转述妹子赵二宝之言：廿八日要给史三公子饯行，另办一桌路菜，皆须精致丰盛。 
              <p>　　朴斋说罢出外，自去找寻大姐阿巧，趁二宝不在家，和阿巧打情骂俏，无所不至。阿巧见朴斋近来衣衫整齐，银钱阔绰，俨然大少爷款式，就倾心巴结起来。因此朴斋倒断绝了王阿二这段交情；便是向时一班朋友，朴斋也渐渐不相往来，只和一个小王十分知己，约为兄弟；又辗转结识了华忠、夏余庆，四人时常一处作乐。</p>
              <p>　　这日，八月廿八，赵朴斋知道小王自必随来，预约华忠、夏余庆作陪，专程请小王叙叙，也算是饯行之意。等到日色沉西，方才听得门外马铃声响，赵洪氏与朴斋慌张出迎。只见史三公子、赵二宝已在客堂里下轿进来。朴斋站立一边。三公子向洪氏微笑一笑，款步登楼。</p>
              <p>　　二宝叫声&quot;无(女每)&quot;，一把拉了洪氏，径往后面小房间，关上门，悄嘱道：&quot;难无(女每)（要勿）实概囗！耐故歇做仔俚丈母哉呀，俚勿曾来请耐，耐倒先跑得出去，阿要难为情。&quot;洪氏嘻着嘴，把头乱点。二宝临走，又嘱道：&quot;我先上去，晚歇俚再要请耐见见末，我教阿虎答应耐，耐看见俚；就叫仔声'三老爷'好哉，（要勿）说啥闲话。倘忙说差仔拨俚笑话！&quot;洪氏无不遵依。</p>
              <p>　　二宝遂开门出房，到楼梯边，忽见朴斋帮着小王搬取衣包什物。二宝低声喝道：&quot;等俚哚搬末哉，要耐去瞎巴约&quot;朴斋连忙交与阿虎带上楼去。二宝随同到了楼上房里，脱换衣裳，相伴三公子对坐笑语，没有提起赵洪氏。</p>
              <p>　　一时，对过书房排好筵席，阿虎请去赴宴。二宝要说些亲密话儿，并不请一个陪客。三公子道：&quot;请耐无(女每)、阿哥一淘来吃哉呀。&quot;二宝道：&quot;俚哚勿局个，我来里陪耐哉（口宛）。&quot;当请三公子南向上坐，手取酒壶，满斟三杯，自斟一小杯，坐于其侧。</p>
              <p>　　三公子三杯饮尽，二宝乃从容说道：&quot;耐明朝要转去哉，我末要问声耐。耐一径说个闲话，阿做得到？倘然耐故歇说得蛮高兴，耐转去仔，屋里倒勿许耐，阿是耐要间架哉嗄？耐索性说明白仔，倒也无啥。&quot;三公子皇然起立，道：&quot;耐阿是勿相信我？&quot;二宝一手捺坐，笑道：&quot;勿是我匆相信耐，我为仔阿哥勿挣气，无法子做个倌人。自家想：陆里再有啥好结果？耐要讨我做大老母，故是我做梦也想勿到实概个好处。不过耐屋里有仔个大老母，故歇再讨个大老母转去，好像人家勿曾有过歇。（要勿）晚歇忒起劲仔，倒弄得一场空。&quot;三公子安慰道：&quot;耐放心，倘然我自家想讨三房家小，故末常恐做勿到；故歇是我嗣母个主意，再要讨两房，啥人好说声闲话？索性搭耐说仔罢，嗣母早就看中一头亲事来浪，倒是我搭个浆，勿曾去说。难转去末就请媒人去说亲，说定仔，我再到上海接耐转去，一淘拜堂。不过一个月光景，十月里我定归到个哉。耐放心！&quot;</p>
              <p>　　二宝听说，不胜欢喜，叮咛道：&quot;价末耐十月里要来个囗。耐去仔，我一干子来里，勿出门口，勿见客人，等耐来仔末，我好放心。耐（要勿）为啥事体多耽搁仔噢。倘然耐屋里个夫人匆许耐讨，耐就讨我做小老母，我也就哝哝末哉。&quot;</p>
              <p>　　二宝说到这里，忽然涕泪交颐，两手爬着三公子肩膀，脸对脸的道：&quot;我是今生今世定归要跟耐个哉，随便耐讨几个大老母，小老母，耐总（要勿）豁脱我。耐要豁脱仔我是……&quot;一句话说不完，噎在喉咙口，&quot;呜呜&quot;的竟要哭。慌得三公子两手合抱拢来，搂住二宝，将自己手帕子替他轻轻揩拭，一面劝道：&quot;耐瞎说个啥嗄！耐故歇末该应快快活活，办点零碎物事，舒齐舒齐。耐倒再要哭，真真勿着落！&quot;</p>
              <p>　　二宝趁势滚在三公子怀中，缩住哭声，切切诉道：&quot;耐勿晓得我个苦处，我拨乡下自家场花人说仔几几花花邱话，故歇说是耐要讨我去做大老母，俚哚才匆相信，来浪笑；万一勿成功下来，我个面孔搁到陆里去！&quot;三公子道：&quot;再有啥勿成功？除非我死仔，故末勿成功。&quot;二宝火速抬身，一把握了三公子的嘴，道：&quot;耐阿要无清头，难勿搭耐说哉。&quot;三公子一笑丢开。</p>
              <p>　　二宝斟一杯热酒，亲奉三公子呷干。三公子故意问问乡下风景，搭讪开去。二宝早自领会，抛撇愁颜，兴兴头头和三公子玩笑。二宝说道：&quot;倪乡下有只关帝庙，到仔九月里末做戏，看戏个人故末多到个无拨数目哚，连搭墙外头树丫被浪才是个人。倪就搭张秀英看仔一埭，自家搭好仔看台，爬来哚墙头浪，太阳照下来，热得价要死！大家才说道，好看得来。像故歇大观园，清清爽爽，一干子一间包厢，请倪看，啥人高兴去看嗄。&quot;三公子点点头。</p>
              <p>　　二宝又敬两杯酒，说道：&quot;再有句笑话告诉耐，倪关帝庙间壁有个王瞎子，说是算命准得野哚！前年倪无(女每)喊俚到屋里算倪几家头，俚算我末，说是一品夫人个命。俚还说可惜推扳仔一点点，勿然要做到皇后哚。倪末道仔俚瞎说，陆里晓得故歇倒拨俚算得蛮准。&quot;三公子笑而点头。</p>
              <p>　　两人细酌深谈，尽兴始散。三公子踅过房间里，向楼窗口喊声&quot;小王&quot;。二宝在后拦道：&quot;我来里呀，再要喊俚哚做啥？&quot;三公子问：&quot;小王阿来里？&quot;二宝道：&quot;小王末，是倪阿哥请俚到酒馆里饯饯行。耐啥事体喊俚？&quot;三公子道：&quot;无啥，教俚转去收捉行李，明朝早点来。&quot;二宝道：&quot;晚歇倪搭俚说末哉。&quot;三公子没甚言语，消停多时，安置不表。</p>
              <p>　　次日，二宝起个绝早，在中间梳洗，不敷脂粉，不戴钗钏，并换一身净素衣裳，等三公子起身，问道：&quot;耐看我阿像个人家人？&quot;三公子道：&quot;倒蛮清爽。&quot;二宝道：&quot;就今朝起，我一径实概样式。&quot;说着，陪三公子吃了点心。</p>
              <p>　　三公子遂令阿虎请了赵洪氏上楼厮见。三公子于靴叶子内取出一张票子交与赵洪氏，道：&quot;我末要转去一埭，再等我一个月，盘里衣裳头面，我到屋里办得来。耐先拿一千洋钱去，搭俚办点零碎物事。嫁妆末等我来仔再办。&quot;洪氏不敢接受，只把眼睃二宝。二宝劈手抢过票子，转问三公子道：&quot;耐个一千洋钱末算啥？要是开消个局帐，故末倪谢谢耐。耐说就要来讨我个末，再拨倪啥个洋钱嗄？说到仔零碎物事，倪穷末穷，还有两块洋钱来里，也酗耐费心个哉。&quot;</p>
              <p>　　三公子见如此说，俯首沉吟。洪氏接嘴道：&quot;三老爷客气得来，难是一家人哉呀，无啥客气（口宛）。&quot;二宝忙丢个眼色，勿令多言。赵洪氏辞别下楼。</p>
              <p>　　三公子只得收起票子，喊小王打轿。二宝也坐了轿子去送三公子。先到了公馆里，发下行李，用过中饭，却有一起一起送行的络绎不绝。三公子匆匆会客，没些空闲。直至四点多钟，三公子才收抬下船。二宝送至船上，只见阿哥赵朴斋正在舱中替小王照看行李。二宝悄问：&quot;路菜阿曾挑来？&quot;朴斋回说：&quot;来哉。&quot;</p>
              <p>　　二宝寻思没事，将欲言归，紧紧握着三公子的手，嘱道：&quot;耐到仔屋里，写封信拨我。我身体末原来里上海，我肚皮里个心也跟仔耐一淘转去个哉。耐（要勿）到别场花再去耽搁喉。&quot;三公子唯唯答应。二宝又道：&quot;耐十月里啥辰光来？有仔日脚末再写封信拨我。能够早点最好。耐早一日到，倪一家门几花人早一日放心。&quot;三公子又唯唯答应。</p>
              <p>　　二室再要说时，被船家催促开船，没奈何撒手登岸。史天然立在船头，赵二宝坐在轿里，大家含泪相视，无限深情。直到望不见船上桅影，赵朴斋始令轿班抬轿回家。</p>
              <p>　　原来赵二宝是个心高气硬的人，自从史天然有三房家小之说，二宝就一心一意嫁与天然。又恐天然看不起，极力要装些体面出来，几天然所有局帐，二宝不许开消，以为你既视我为妻，我亦不当自视为妓；一过中秋便揭去名条，闭门谢客，单做史天然一人。天然去时约定十月间亲来迎接，二宝核算家中尚存英洋四百余元，尽够浇裹，坦然无忧。</p>
              <p>　　这日送行回来，赵朴斋自去张秀英家，荐个大姐大阿金生意。赵二宝却和母亲赵洪氏商议道：&quot;俚说嫁妆等俚来再办，我想嫁妆该应倪坤宅办得去末对（口宛）。俚办来浪，常恐俚哚底下人多说多话，坍俚个台。&quot;洪氏道：&quot;耐要办嫁妆末，推扳点哉囗。故歇就剩仔四百块洋钱（口宛）。&quot;</p>
              <p>　　二宝咳了一声，道：&quot;无(女每)末总实概个，四百块洋钱陆里好办嫁妆嗄！我想末，先去借得来办舒齐仔，等俚拿仔盘里个银两来末，再去还。&quot;洪氏道：&quot;故也无啥。&quot;</p>
              <p>　　二宝转和阿虎商议道：&quot;耐阿有啥场花借点洋钱？&quot;阿虎道：&quot;倪就好借末也有限得势，倒勿如做个帐。绸缎店、洋货店、家生店，才有熟人来浪，到年底付清好哉。&quot;二宝大喜，于是每日令阿虎向各店家赊取嫁妆应用物件。二宝忙碌碌自己挑拣评论，只要上等时兴市货。</p>
              <p>　　赵朴斋在家没事，同阿巧绞得像饴糖一般，缠绵恩爱，分拆不开。阿巧知道朴斋是史三公子的嫡亲阿舅，更加巴结万分。朴斋私与阿巧誓为夫妇，将来随嫁过门便是一位舅太太了。二宝没工夫理会他们，别人自然不管这些事。</p>
              <p>　　一日，忽见齐府一个管家交到一封书信，是史三公子寄来的，朴斋间过，细细演讲一遍。前面说是一路平安到家，已央人去说那头亲事，刻尚未有回音；末后又说目今九秋风物，最易撩人，门来时可往一笠园消遣消遣。二宝既得此信，赶紧办齐嫁妆，等待三公子一到，成就这美满姻缘。</p>
              <p>　　朴斋因连日不见夏总管，问那管家，说是现在华众会吃茶。朴斋立刻去寻，果见夏余庆同华忠两人，泡茶在华众会楼上。</p>
              <p>　　华忠一见朴斋，问道：&quot;耐为啥一径匆出来？&quot;夏余庆抢说道：&quot;俚末屋里向有仔点花样来浪哉，阿晓得？&quot;华忠愕然道：&quot;啥花样嗄？&quot;夏余庆道：&quot;我也匆清爽，要去问小王哚。&quot;</p>
              <p>　　朴斋讪笑人座。堂倌添上一只茶钟，问：&quot;阿要泡一碗？&quot;朴斋摇摇手。华忠道：&quot;价末倪去罢。&quot;夏余庆道：&quot;好个，倪走白相去。&quot;</p>
              <p>　　当下三人同出华众会茶楼，从四马路兜转宝善街，看了一会倌人马车，踅进德兴居小酒馆内，烫了三壶京庄，点了三个小碗，吃过夜饭。余庆请去吸烟，引至居安里潘三家门首，举手敲门。门内娘姨接应，却许久不开。夏余庆再敲一下。娘姨连说：&quot;来哉，来哉！&quot;方慢腾腾出来开了。</p>
              <p>　　三人进了门，只听得房间里地板上&quot;历历碌碌&quot;一阵脚声，好像两人扭结拖拽的样子。夏余庆知道有客，在房门口立住脚。娘姨关上大门，说道：&quot;房里去囗。&quot;</p>
              <p>　　夏余庆遂揭起帘子，让两人进房，听得那客人开出后房门，&quot;登登登&quot;脚声踅上楼梯去了。房间里暗昏昏地，只点着大床前梳妆台上一盏油灯。潘三将后房门掩上，含笑前迎，叫声&quot;夏大爷&quot;。娘姨乱着点起洋灯、烟灯，再去加茶碗。</p>
              <p>　　夏余庆悄问那上楼的客人是何人。潘三道：&quot;勿是倪客人，是客人叹个朋友呀。&quot;夏余庆道：&quot;客人叹个朋友末，啥勿是客人嗄？&quot;随手指着华忠、赵朴斋道：&quot;价末俚叹才匆是客人哉（口宛）？&quot;潘三道：&quot;耐末再要瞎缠，吃烟罢。&quot;</p>
              <p>　　夏余庆向榻床睡下，刚烧好一口烟，忽听得敲门声响。娘姨在客堂中高声问：&quot;啥人嗄？&quot;那人回说：&quot;是我。&quot;娘姨便去开了进来，那人并不到房间里，一直径往楼上。知道与楼上客人是一帮，皆不理会。</p>
              <p>　　夏余庆烟瘾本自有限，吸过两口，就让赵朴斋吸，自取一支水烟筒坐在下手吸水烟。华忠和潘三并坐靠窗高椅上讲些闲话。</p>
              <p>　　忽又听得有人敲门。夏余庆叫声&quot;阿清'，道：&quot;生意倒闹猛哚（口宛）！&quot;说着，放下水烟筒，立起身来望玻璃窗张觑。潘三上前拦道：&quot;看啥嗄？搭我坐来浪！&quot;</p>
              <p>　　夏余庆听得娘姨开出门去，和敲门的&quot;唧唧&quot;说话，那敲门的声音似乎厮熟。夏余庆一手推开潘三，赶出房门看是何人，那敲门的见了慌的走避。夏余庆赶出弄堂，趁着门首挂的玻璃油灯望去，认明那敲门的是徐茂荣，指名叫唤。</p>
              <p>　　徐茂荣只得转身，故意喊问：&quot;阿是余庆哥嗄？&quot;余庆应了。茂荣方才满面堆笑，连连打恭，道：&quot;我再勿靠帐余庆哥来里。&quot;一面说，一面跟着夏余庆踅进房间，招呼华忠、赵朴斋两人。</p>
              <p>　　朴斋认得这徐茂荣，曾经被他毒手殴伤头面，不期而遇，着实惊皇。茂荣心里觉着，外面只做不认得。</p>
              <p>　　大家各通姓名，坐定。夏余庆问徐茂荣道：&quot;耐为啥看见仔我跑得去？&quot;茂荣没口子分说道：&quot;勿晓得是耐呀。我就问仔声虹口杨个阿来里，匆来里末，我生来去哉（口宛）。陆里晓得耐倒来里？&quot;余庆鼻子里哼了一声。</p>
              <p>　　徐茂荣笑嘻嘻望着潘三道：&quot;三小姐长远勿见，好像壮仔点哉。阿是倪余庆哥拨耐吃仔好物事？&quot;潘三眼梢一瞟，答道：&quot;耐末为仔长远勿见，再要教倪骂两声，阿对？&quot;</p>
              <p>　　徐茂荣拍掌道：&quot;划一！蛮准！&quot;接着别转脸去，又向华忠、赵朴斋指手画脚的，且笑且诉道：&quot;前埭倪余庆哥来里上海末，就做个三小姐，倪一淘人才到该搭来寻俚，一日天跑几埭，赛过是华众会，拨三小姐末骂得来要死。故歇余庆哥勿来仔，倪一淘人也才匆来哉。&quot;</p>
              <p>　　华忠、赵朴斋不置一词。徐茂荣却问潘三道：&quot;为啥倪余庆哥匆来？阿是耐得罪仔俚？&quot;潘三未及答话。夏余庆喝住道：&quot;（要勿）瞎说哉，倪有公事来里！&quot;</p>
              <p align="center">　　第五十五回终。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="55.htm">上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="57.htm">下一回</a></div>
                  </td>
                </tr>
              </table>
              <p align=center>□ 作者：韩邦庆
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
      <td width="60">&nbsp;</td>
    </tr>
  </table>
</div>
</body>
</html>
