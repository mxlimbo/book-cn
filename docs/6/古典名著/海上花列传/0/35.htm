<html>
<head>
<title>第三十四回　沥真诚淫凶甘伏罪　惊实信仇怨激成亲</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="bg.jpg">
    <tr> 
      <td width="58"><img src="title1.jpg" width="58" height="96"></td>
      <td>&nbsp;</td>
      <td width="45"><img src="content.jpg" width="45" height="96" usemap="#Map" border="0"><map name="Map"><area shape="rect" coords="9,9,36,94" href="content.htm"></map></td>
      <td width="43"><img src="last.jpg" width="43" height="96" usemap="#Map2" border="0"><map name="Map2"><area shape="rect" coords="5,9,34,92" href="34.htm"></map></td>
      <td width="44"><img src="next.jpg" width="44" height="96" usemap="#Map3" border="0"><map name="Map3"><area shape="rect" coords="6,9,35,91" href="36.htm"></map></td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr> 
      <td width="58" align="center" valign="top"><img src="title2.jpg" width="58" height="197"></td>
      <td align="center" valign="top"> 
        <table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">第三十四回　沥真诚淫凶甘伏罪　惊实信仇怨激成亲 </p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　接：来安暨沈小红兄弟在客堂里等了多时，娘姨阿珠出来，却和沈小红兄弟先回。来安又等一会，洪善卿才出来，向来安道：&quot;俚哚教我劝劝王老爷。倪是朋友，倒有点间架头。要末同仔王老爷到俚搭去，让俚哚自家说，耐说阿对？&quot; 
              <p>　　来安那有不对之理，满口答应。善卿即带来安同行，仍坐东洋车，逞往四马路东合兴里张蕙贞家。</p>
              <p>　　其时王莲生正叫了四只小碗，独酌解闷。善卿进见，莲生让坐。善卿笑道：&quot;昨日夜头辛苦哉？&quot;莲生含笑嗔道：&quot;耐再要调皮，起先我教耐打听，耐勿肯。&quot;善卿道：&quot;打听啥嗄？&quot;莲生道：&quot;倌人姘仔戏子，阿是无处打听哉。&quot;善卿道：&quot;耐自家勿好，同俚去坐马车，才是马车浪坐出来个事体。我阿曾搭耐说：沈小红就为仔坐马车，用场大点？耐勿觉着（口宛）！&quot;莲生连连摇手道：&quot;（要勿）说哉，倪吃酒。&quot;</p>
              <p>　　娘姨添上一副杯筷，张蕙贞亲来斟酒。莲生乃和善卿说：&quot;翡翠头面（要勿）买哉。&quot;另有一篇帐目，开着天青披、大红裙之类，托善卿赶紧买办。善卿笑向蕙贞道：&quot;恭喜耐。&quot;蕙贞羞得远远走开。</p>
              <p>　　善卿正色说莲生道：&quot;故歇耐讨蕙贞先生是蛮好。不过沈小红搭耐就实概勿去仔，终好像勿局囗。&quot;莲生焦躁道：&quot;耐管俚局勿局！&quot;善卿讪笑婉言道：&quot;勿是呀，沈小红单做耐一个客人，耐勿去仔无投哉！刚刚碰着仔节浪，几花开消才匆着杠；屋里再有爷娘搭兄弟，一家门要吃要用，教俚再有啥法子？四面逼上去，阿是要逼杀俚性命哉？虽然沈小红性命也无啥要紧，九九归原，终究是为仔耐，也算一桩罪过事体。倪为仔白相了，倒去做罪过事体末。何苦呢？&quot;莲生沉吟点头道：&quot;耐是也来浪帮俚哚？&quot;善卿艴然作色道：&quot;耐倒说得稀奇，我为啥去帮俚哚？&quot;莲生道：&quot;耐要我到俚搭去，阿是帮俚哚嗄？&quot;</p>
              <p>　　善卿&quot;咳&quot;的长叹一声，却转而笑道：&quot;耐做仔沈小红末，我一径说无啥趣势，耐勿相信，搭俚恩煞。故歇耐动仔气，倒说我帮俚哚哉，故末真真无啥话头！&quot;莲生道：&quot;价末耐为啥要我去？&quot;善卿道：&quot;我匆是要耐再去做俚，耐就去一埭好哉。&quot;莲生道：&quot;去一埭末做啥嗄？&quot;善卿道：&quot;故末就是替耐算计，常恐有啥事体。耐去仔，俚哚要一放心哚，耐末也好看看俚哚光景。四五年做下来，总有万把洋钱哉，一点点局帐也犯勿着少俚，耐去拨仔俚，让俚去开消仔，节浪也好过去。难下节做勿做，随耐个便，阿是嗄？&quot;</p>
              <p>　　莲生听罢无言。善卿因怂恿道：&quot;晚歇我同耐一淘去，看俚说啥；倘然有半句闲语听勿进末，倪就走。&quot;莲生直跳起来，嚷道：&quot;我勿去！&quot;善卿只得讪笑剪住。</p>
              <p>　　两人各饮数杯，仍和蕙贞一同吃过中饭。善卿要去代莲生买办，莲生也要暂回公馆，约善卿日落时候原于此处相会。善卿应诺先行。</p>
              <p>　　莲生吸不多几口鸦片烟，就喊打轿，迳归五马路公馆，坐在楼上卧房中，写两封应酬信札。来安在傍伏侍。忽听得吉了当铜铃摇响，似乎有人进门，与莲生的侄儿天井里说话；随后一乘轿子，抬至门首停下。莲生只道是拜客的，令来安看来。来安一去，竟不覆命，却有一阵&quot;咭咭咯咯&quot;小脚声音踅上楼梯。</p>
              <p>　　莲生自往外间看时，谁知即是沈小红，背后跟着阿珠。莲生一见，暴跳如雷，厉声喝道：&quot;耐再有面孔来见我，搭我滚出去！&quot;喝着，还不住的跺脚。沈小红水汪汪含着两眶眼泪，不则一声。阿珠上前分说，也按捺不下。莲生一顿胡闹，不知说些什么。</p>
              <p>　　阿珠索性坐定，且等莲生火性稍杀，方朗朗说道：&quot;王老爷，比方耐做仔官，倪来告状，耐也要听明白仔，难末该应打、该应罚，耐好断（口宛）。故歇一句闲话也匆许倪说，耐陆里晓得有冤枉个事体？&quot;莲生盛气问道：&quot;我冤枉仔俚啥？&quot;阿珠道：&quot;耐是匆曾冤枉倪。倪先生有点冤枉，要搭耐说，耐阿要俚说嗄？&quot;莲生道：&quot;俚再要说冤枉末，索性去嫁拨仔戏子好哉（口宛）！&quot;阿珠倒呵呵冷笑道：&quot;俚兄弟冤枉仔俚，好去搭俚爷娘说；俚爷娘冤枉仔俚，再好搭耐王老爷说；耐王老爷再要冤枉俚，真真教俚无处去说哉！&quot;说了，转向小红道：&quot;倪去罢，再说啥嗄？&quot;</p>
              <p>　　那小红亦坐在高椅上，将手帕掩着脸呜呜饮泣。莲生乱过一阵，跑进卧房，概置不睬。小红与阿珠在外间，寂静无声。</p>
              <p>　　莲生提起笔来，仍要写信，久之不能成一字，但闻外间切切说话。接着小红竟踅到卧房中，隔着书桌，对面而坐。莲生低下头只顾写，小红颤声说道：&quot;耐说我啥个啥个，我倒无啥；我为仔自家差仔点，对勿住耐，随便耐去办我，我蛮情愿。为啥勿许我说闲话，阿是定归要我冤枉死个？&quot;说到这里，一口气奔上喉咙，哽咽要哭。</p>
              <p>　　莲生搁下笔，听他说甚。小红又道：&quot;我是吃煞仔倪亲生娘个亏！先起头末要我做生意，故歇来仔个从前做过歇个客人，定归原要我做。我为仔娘了听仔俚，说匆出个冤枉，耐倒再要冤枉我姘戏子。&quot;</p>
              <p>　　莲生正待回驳，来安匆匆跑上，报说：&quot;洪老爷来。&quot;莲生起身向小红道：&quot;我搭耐无啥闲话，我有事体来里，耐请罢。&quot;说毕，丢下沈小红在房里、阿珠在外间，逞下楼和洪善卿同行，至东合兴里张蕙贞家。</p>
              <p>　　张蕙贞将善卿办的物事与莲生过目。莲生将沈小红陪罪情形，述与蕙贞。大家又笑又叹。当晚善卿吃了晚饭始去。</p>
              <p>　　蕙贞临睡，笑问莲生道：&quot;耐阿要再去做沈小红？&quot;莲生道：&quot;难是让小柳儿去做个哉。&quot;蕙贞道：&quot;耐勿做末，倒（要勿）去糟蹋俚。俚教耐去，耐就去去也无啥，只要如此如此。&quot;莲生道：&quot;起先我看沈小红好像蛮对景，故歇勿晓得为啥，俚凶末勿凶哉，我倒也看勿起俚。&quot;蕙贞道：&quot;想必是缘分满哉。&quot;闲论一回，不觉睡去。</p>
              <p>　　次日五月初三，洪善卿于午后来访莲生，计议诸事，大略齐备，闲话中复说起沈小红来。善卿仍前相劝，莲生先人蕙贞之言，欣然愿往。</p>
              <p>　　于是洪善卿、王莲生约同过访沈小红。张蕙贞送出房门，望莲生丢个眼色，莲生笑而领会。及至西荟芳里沈小红家门首，阿珠迎着，喜出望外，呵呵笑道：&quot;倪只道仔王老爷倪搭勿来个哉。倪先生勿曾急煞，还好俚。&quot;一路讪笑，拥至楼上房间。</p>
              <p>　　沈小红起身厮见，叫声&quot;洪老爷&quot;、&quot;王老爷&quot;，嘿然退坐。莲生见小红只穿一件月白竹布衫，不施脂粉，素净异常；又见房中陈设一空，殊形冷落，只剩一面着衣镜，为敲碎一角，还嵌在壁上，不觉动了今昔之感，浩然长叹。阿珠一面加茶碗，一面搭讪道：&quot;王老爷说倪先生啥个啥个，倪下头问我：'陆里来个闲话？'我说：'王老爷肚皮里蛮明白来浪，故歇为仔气头浪说说罢哉呀，阿是真真说俚姘戏子？'&quot;莲生道：&quot;姘勿姘，啥要紧嗄？（要勿）说哉。&quot;阿珠事毕自去。</p>
              <p>　　善卿欲想些闲话来说，笑问小红道：&quot;王老爷勿来末，耐牵记煞；来仔倒勿响哉。&quot;小红勉强一笑，向榻床取签子烧鸦片烟，装好一口在枪上，放在上手。莲生就躺下去吸，小红因道：&quot;该副烟盘还是我十四岁辰光搭倪娘装个烟，一径放来浪勿曾用，故歇倒用着哉。&quot;</p>
              <p>　　善卿就问长问短，随意讲说。阿珠不等天晚，即请点菜便饭。莲生尚未答应，善卿竟作主张，开了四色去叫。莲生一味随和。</p>
              <p>　　晚饭之后，阿珠早将来安、轿班打发回去，留下莲生，那里肯放。善卿辞别独归，只剩莲生、小红两人在房。小红才向莲生说道：&quot;我认得仔耐四五年，一径勿曾看见耐实概个动气。故歇来里我面浪动个气，倒也为是搭我要好了，耐气到实概样式。我听仔娘个闲话，勿曾搭耐商量，故末是我勿好。耐要冤枉我姘戏子，我就冤枉死仔，口眼也匆闭个囗！时髦倌人生意好，寻开心，要去姘戏子；像我生意阿好嗄？我咿勿是小干仵勿懂事体，姘仔戏子阿好做生意？外头人为仔耐搭我要好末，才来浪眼热；（要勿）说啥张蕙贞，连搭仔朋友也说我邱话。故歇耐去说仔我姘戏子，再有啥人来搭我伸冤？除非到仔阎罗王殿浪刚刚明白哚。&quot;</p>
              <p>　　莲生微笑道：&quot;耐说勿姘就勿姘，啥要紧嗄。&quot;小红又道：&quot;我身体末是爷娘养来浪。除仔身体，一块布，一根线，才是耐办拨我个物事。耐就打完仔，也无啥要紧。不过，耐要豁脱我个人，耐替我想想看，再要活来浪做啥？除仔死，无拨一条路好走。我死也匆怪耐，才是我娘勿好。不过我替耐想：耐来里上海当差使，家眷末也勿曾带；公馆里就是一个二爷，笨手笨脚，样色样勿周到；外头朋友，就算耐知己末，总有勿明白个场花，就是我一个人晓得耐脾气。耐心里要有啥事体，我也猜得着，总称耐个心。就是说说笑笑，大家总蛮对景。张蕙贞巴结末巴结煞，阿能够像我？我是单做耐一个，耐就匆曾讨我转去，赛过是耐个人，才靠耐来里过去。耐心里除仔我，也无拨第二个称心个人来浪。故歇耐为一时之气，豁脱仔我，我是就不过死末哉，倒是替耐勿放心。耐今年也四十多岁哉，倪子、囡仵才匆曾有，身体本底子娇寡，再吃仔两筒烟，有仔个人来浪陪陪耐，也好一生一世快快活活过日脚。耐倒硬仔心肠，拿自家称心个人冤枉杀仔，难下去耐再要有啥勿舒齐，啥人来替耐当心？就是说句闲话，再有啥人猜得着耐个心？睁开眼睛要喊个亲人，一歇也无处去喊。到该个辰光，耐要想着仔我沈小红，我就连忙去投仔人身来伏侍耐，也来勿及个哉！&quot;说着，重复呜呜的哭起来。</p>
              <p>　　莲生仍微笑道：&quot;该号闲话说俚做啥？&quot;小红觉得莲生比前不同，毫无意思，忍住哭，又说道：&quot;我搭耐实概说，耐原无拨回心，我再要说也无啥说个哉。就算我千勿好、万勿好，四五年做下来，总有一点点好处。耐想着我好处末，就望耐照应点我爷娘，我末交代俚哚，拿我放来浪善堂里。倘忙有一日伸仔冤，晓得我沈小红勿是姘戏子，原要耐收我转去，耐记好仔。&quot;</p>
              <p>　　小红没有说完，仍禁不住哭了。莲生只是微笑。小红更无法子打动莲生。比及睡下，不知在枕头边又有几许柔情软语，不复细叙。</p>
              <p>　　明日起来，莲生过午欲行。小红拉住，问道：&quot;耐去仔阿来嗄？&quot;莲生笑道：&quot;来个。&quot;小红道：&quot;耐（要勿）骗我囗。我闲话才说完哉，随耐便罢。&quot;莲生佯笑而去。</p>
              <p>　　不多时，来安送来局帐洋钱，小红收下，发回名片。接连三日，不见王莲生来。小红差阿珠、阿金大请过几次，终不见面。</p>
              <p>　　到初八日，阿珠复去请了回来，慌慌张张告诉小红道：&quot;王老爷讨仔张蕙贞哉，就是今朝日脚浪讨得去。&quot;小红还不甚信，再令阿金大去。阿金大回来，大声道：&quot;啥勿是嗄！拜堂也拜过哉，故歇来浪吃酒，闹热得来！我就问仔一声，勿曾进去。&quot;小红这一气，却也非同小可，跺脚恨道：&quot;耐就讨仔别人，倒无啥；为啥去讨张蕙贞！&quot;当下欲往公馆当面问话，辗转一想，终不敢去。阿珠、阿金大没兴散开。小红足足哭了一夜，眼泡肿得像胡桃一般。</p>
              <p>　　这日初九，小红气的病了。不料敲过十二点钟，来安送张局票，来叫小红。叫至公馆里，说是酒局。阿珠叫住来安要问闲话，来安推说无工夫，急急跑去。小红听说叫局，又不敢不去，硬撑着起身梳洗，吃些点心，才去出局。</p>
              <p>　　到了五马路王公馆，早有几肩出局轿子停在门首。阿珠搀小红踅至楼上，只见两席酒并排在外间，并有一班毛儿戏在亭子间内搬演，正做着《跳墙着棋》一出昆曲。小红见席间皆是熟识朋友，想必是朋友公局，为纳宠贺喜。</p>
              <p>　　洪善卿见小红眼泡肿起，特地招呼，淡淡的似劝非劝，略说两句，正兜起小红心事，迸出一滴眼泪，几乎哭出声来。善卿忙搭讪开去，合席不禁点头暗叹。惟华铁眉、高亚白、尹痴鸳三人不知情节，没有理会。</p>
              <p>　　高亚自叫的系清和坊袁三宝。葛仲英知道亚白尚未定情，因问道：&quot;阿要同仔耐几花长三书寓里才去跑一埭？&quot;亚白摇手道：&quot;耐说个更加勿对！故是'可遇而不可求'个事体。&quot;华铁眉道：&quot;可惜亚白一生侠骨柔肠，未免辜负点。&quot;亚自想起，向罗子富道：&quot;贵相好搭有个叫诸金花，朋友荐拨我，一点无啥好（口宛）。&quot;子富道：&quot;诸金花生来勿好，故歇到仔幺二没去哉。&quot;</p>
              <p>　　说时，戏台上换了一出《翠屏山》。那做石秀的倒也慷慨激昂，声情并茂；做到酒店中，也能使一把单刀，虽非真实本领，毕竟有些工夫。沈小红看见这戏，心中感触，面色一红。高亚白喝声&quot;好&quot;，但不识其名姓。葛仲英认得，说是东合兴里大脚姚家的姚文君。尹痴鸳见亚白赏识，等他下场，即唤娘姨，说：&quot;高老爷叫姚文君个局。&quot;娘姨忙搀姚文君坐在高亚白背后。亚白细看这姚文君，眉宇间另有一种英锐之气，咄咄逼人。</p>
              <p>　　那时出局到齐，王莲生忽往新房中商议一会出来，却请吴雪香、黄翠凤、周双珠、姚文君、沈小红五人，说到房里去见见新人。沈小红左右为难，不得不随众进见。张蕙贞笑嘻嘻起身相迎，请坐讲话。沈小红又羞又气，绝不开口。临行各有所赠：吴雪香、黄翠凤、周双珠、姚文君四人，并是一只全绿的翡翠莲蓬；惟沈小红最重，是一对耳环，一只戒指。沈小红又不得不随众收谢。退出外间，出局已散去一半。</p>
              <p>　　高亚白复点一出姚文君的戏。这戏做完，出局尽散，因而收场撤席。</p>
              <p align="center">　　第三十四回终。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="34.htm">上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="36.htm">下一回</a></div>
                  </td>
                </tr>
              </table>
              <p align=center>□ 作者：韩邦庆
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
      <td width="60">&nbsp;</td>
    </tr>
  </table>
</div>
</body>
</html>
