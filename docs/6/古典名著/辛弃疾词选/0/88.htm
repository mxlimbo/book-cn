<html>
<head>
<title>贺新郎（3）</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr> 
      <td><img src="top.jpg" width="776" height="88"></td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr> <td width="65" align="right" valign="middle"> <table width="53" border="0" cellspacing="0" cellpadding="0" background="tbg.jpg">
          <tr>
            <td width="53" height="34"><img src="t1.jpg" width="53" height="34"></td>
          </tr>
          <tr align="center" valign="middle"> 
            <td height="105"><img src="content.jpg" width="28" height="88" usemap="#Map" border="0"><map name="Map"><area shape="rect" coords="3,1,27,99" href="content.htm"></map></td>
          </tr>
          <tr align="center" valign="middle"> 
            <td height="105"><img src="last.jpg" width="28" height="88" usemap="#Map2" border="0"><map name="Map2"><area shape="rect" coords="3,2,26,89" href="87.htm"></map></td>
          </tr>
          <tr align="center" valign="middle"> 
            <td height="105"><img src="next.jpg" width="28" height="88" usemap="#Map3" border="0"><map name="Map3"><area shape="rect" coords="3,2,26,99" href="89.htm"></map></td>
          </tr>
          <tr>
            <td><img src="t2.jpg" width="53" height="26"></td>
          </tr>
        </table>
        
      </td>
      <td align="center" valign="top"> <br>
        <table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">贺新郎（3）</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td> 
              <p> 陈同父自东阳来过余，留十日，与之同游鹅湖，且会朱晦庵于紫溪，不至，飘然东归。既别之明日，余意中殊恋恋，复欲追路。至鹭鹚林，则雪深泥滑，不得前矣。独饮方村，怅然久之，颇恨挽留之不遂。夜半，投宿吴氏泉湖四望楼，闻邻笛悲甚，为赋贺新郎以见意。又五日，同父书来索词。心所同然者如此，可发千里一笑。</p>
              <p> 把酒长亭说。<br>
                看渊明、风流酷似，卧龙诸葛。<br>
                何处飞来林间鹊？<br>
                蹙踏松梢残雪。<br>
                要破帽、多添华发。<br>
                剩水残山无态度，被疏梅、料理成风月。</p>
              <p> 两三雁，也萧瑟。<br>
                佳人重约还轻别。<br>
                怅清江、天寒不渡，水深冰合。<br>
                路断车轮生四角，此地行人销骨。<br>
                问谁使、君来愁绝？<br>
                铸就而今相思错，料当初、费尽人间铁。<br>
                长夜笛，莫吹裂！</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="87.htm">上一首</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="89.htm">下一首</a></div>
                  </td>
                </tr>
              </table>
              <p align=center>□ 作者：辛弃疾 
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
      </td> <td width="65" align="left" valign="middle"> 
        <table width="53" border="0" cellspacing="0" cellpadding="0" background="tbg.jpg">
          <tr> 
            <td width="53" height="34"><img src="t1.jpg" width="53" height="34"></td>
          </tr>
          <tr align="center" valign="middle"> 
            <td height="315"><img src="title.jpg" width="31" height="252"></td>
          </tr>
          <tr> 
            <td><img src="t2.jpg" width="53" height="26"></td>
          </tr>
        </table>
      </td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td><img src="foot.jpg" width="776" height="120"></td>
    </tr>
  </table>
</div>
</body>
</html>
