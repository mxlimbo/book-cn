<html>
<head>
<title>序</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="21"><img src="top1.jpg" width="21" height="117"></td>
      <td width="275" valign="top"><img src="topbg.jpg" width="12" height="117"><img src="content.jpg" width="25" height="117" usemap="#Map" border="0"><map name="Map"><area shape="rect" coords="1,18,26,88" href="content.htm"></map><img src="topbg.jpg" width="65" height="117"><img src="next.jpg" width="25" height="117" usemap="#Map3" border="0"><map name="Map3"><area shape="rect" coords="0,17,30,89" href="02.htm"></map></td>
      <td width="173"><img src="title.jpg" width="173" height="117"></td>
      <td width="276">&nbsp;</td>
      <td width="31"><img src="top2.jpg" width="31" height="117"></td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> <br>
        <table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">序</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td> 
              <p>　　已巳岁，余肄业村居，暗修之外，概不纷心。适有友人挟一帙以遗余，名曰《飞龙传》。视其事则虚妄无稽，阅其词则浮泛而俚。余时方攻举子业，无暇他涉，偶一寓目，即鄙而置之。无何，屡困场屋，终不得志。余自恨命蹇时乖，青云之想，空误白头。不得已，弃名就利，时或与贾竖辈逐锱铁之利。屈指计之，盖已一十有九年矣。今戊子岁，复理故业，课习之暇，忆往无聊，不禁瞿然有感，以为既不得遂其初心，则稗官野史，亦可以寄郁结之思，所谓发愤之所作，余亦窃取其义焉。于是检向时所鄙之《飞龙传》，为之删其繁文，汰其俚句，布以雅驯之格，间以清隽之辞，传神写吻，尽态极妍，庶足令阅者惊奇拍案，目不暇给矣。第余才识卑劣，偏陂脱漏之弊，终所不免。兹顾孜孜焉亟为编葺者，不过自抒其穷愁闲放之思，岂真欲与名人著作争长而絜短乎哉！ 
              </p>
              <p>　　时乾隆三十三年，岁在戊子，仲秋之望，东隅吴璿题。 </p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="02.htm">下一回</a></div>
                  </td>
                </tr>
              </table>
              <p align=center>□ 作者：吴璿
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
  <table width="776" border="0" cellspacing="0" cellpadding="0" background="botbg.jpg">
    <tr> 
      <td width="21"><img src="bot1.jpg" width="21" height="24"></td>
      <td width="724"></td>
      <td width="31"><img src="bot2.jpg" width="31" height="24"></td>
    </tr>
  </table>
</div>
</body>
</html>
