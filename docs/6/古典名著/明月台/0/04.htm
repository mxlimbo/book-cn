<html>
<head>
<title>第二回　麒麟玉洞两呈祥</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" leftmargin="0" topmargin="0" marginheight="0">
<div align="center">
  <table border="0" cellpadding="0" cellspacing="0" width="776" background="bg.jpg">
    <tr valign="top">
      <td width="20">&nbsp;</td>
      <td width="12"><img src="left.jpg" width="12" height="129" border="0"></td>
      <td width="270" background="topbg.jpg" valign="top"> 
        <table width="230" border="0" cellspacing="0" cellpadding="0" align="center">
          <tr> 
            <td height="13"></td>
            <td></td>
            <td></td>
            <td></td>
            <td></td>
            <td></td>
            <td></td>
          </tr>
          <tr> 
            <td align="center" valign="top" width="40" height="25"><img src="cor.jpg" width="40" height="24"></td>
            <td></td>
            <td width="40"><img src="cor.jpg" width="40" height="24"></td>
            <td></td>
            <td width="40"><img src="cor.jpg" width="40" height="24"></td>
            <td></td>
            <td width="40"><img src="cor.jpg" width="40" height="24"></td>
          </tr>
          <tr>
            <td align="center" valign="top"><img src="content.jpg" width="27" height="67" usemap="#Map" border="0"><map name="Map"><area shape="rect" coords="3,2,24,69" href="content.htm"></map></td>
            <td>&nbsp;</td>
            <td align="center" valign="top"><img src="last.jpg" width="27" height="67" usemap="#Map2" border="0"><map name="Map2"><area shape="rect" coords="3,2,25,68" href="03.htm"></map></td>
            <td>&nbsp;</td>
            <td align="center" valign="top"><img src="next.jpg" width="27" height="67" usemap="#Map3" border="0"><map name="Map3"><area shape="rect" coords="2,3,28,75" href="05.htm"></map></td>
            <td>&nbsp;</td>
            <td>&nbsp;</td>
          </tr>
        </table>
      </td>
      <td width="196"><img src="title.jpg" width="196" height="129" border="0"></td>
      <td width="250" background="topbg.jpg">
        <table width="230" border="0" cellspacing="0" cellpadding="0" align="center">
          <tr> 
            <td height="13"></td>
            <td></td>
            <td></td>
            <td></td>
            <td></td>
            <td></td>
            <td></td>
          </tr>
          <tr> 
            <td align="center" valign="top" width="40" height="25"><img src="cor.jpg" width="40" height="24"></td>
            <td>&nbsp;</td>
            <td width="40"><img src="cor.jpg" width="40" height="24"></td>
            <td>&nbsp;</td>
            <td width="40"><img src="cor.jpg" width="40" height="24"></td>
            <td>&nbsp;</td>
            <td width="40"><img src="cor.jpg" width="40" height="24"></td>
          </tr>
        </table>
      </td>
      <td width="9"><img src="right.jpg" width="9" height="129" border="0"></td>
      <td width="21">&nbsp;</td>
    </tr>
  </table>
  <table border="0" cellpadding="0" cellspacing="0" width="776" background="bg.jpg">
    <tr valign="top" align="center"> 
      <td> <br>
        <table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">第二回　麒麟玉洞两呈祥</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td> 
              <p>　　话说凤凰忽听林外一片声鸣，差把林神鹰前去查看，只见猿鹤相争，神鹰喝住问道：“到我丹山，所为何事？”问之不答，猿猴将书留下，翻筋斗而去。神鹰将书呈上，备鸣一切。凤凰展目一观，念道： 
              </p>
              <p><font face="楷体_GB2312" size="3">　　玉洞麒麟谨启：窃我禽兽两部，颇知礼义，阁下乃禽中之长，愚弟为兽中之王。今逢八月十五日，乃贱诞之辰，恭请鱼轩降临，群鸟驺从，以成千载良逢之胜会，百年不遇之盛举。万勿辞为非兽，荣之幸之！届期恭闻写鸾响亮，即当扫山以待。是所切望。此启。</font> 
              </p>
              <p></p>
              <p>　　且说麒麟山桃花玉洞乃麒麟出入之所，内有两石宝焉。左有一匾：“改过从善，麒之居之”；右有一匾，“悟心存性，麟之居之”。雄者麒而雌者麟，圣人出而麒麟现，乃兽中之王，巨神也。圣朝雍熙，四海升平，有祥麟之征也。其玉洞石室，无纤毫破绽，浑然一块而成者，不知石耶玉耶。洞中宽敞，有几许里也，多植桂树，不计其数；洞外古柏苍松，间以桃柳，春间柳绿桃红，灿若烟霞，犹胜于桃源者也。每逢朔望，群兽毕集于玩月台松柏桃柳之间，谓之麒麟崖也。崖之前有八角孝感亭，谓之孝弟忠信、礼义廉耻也。亭前曲槛流通，松风水月，石桥环于其上。果然水秀山清，冬夏不竭，孱孱而流于思源池也。众兽饮于此者，令其饮水思源，不忘其本也。其桥以南，渐渐平坦大道，直达良心田，则四通八达也。话休烦絮。不觉凉风荐爽，将近中秋，寿诞在迩。麒麟道：“前请凤凰赴会，方显我桃花玉洞富贵非常。大会嘉宾于玩月台，八面轩昂，凉风透体。前后左右，桂树森森，馥郁芬芳，香气扑鼻。到其十五，满山明月，宝镜高悬，照耀水色山光，何异月府赡宫？” 
              </p>
              <p>　　是日清晨，麒麟二兽齐登玩月台，伏首躬身，似乎报答天地，然后大吼一声，振动山岳。只见仙鹿衔芝而上寿，猿猴捧桃而祝庆，众兽踊跃前来，纷纷毕集，止步于玩月台下，挨次俯首伏身，各叫一声，似乎山呼朝贺之礼，环立两厢。忽听云汉之间，銮凤和鸣，莺歌燕语，一派笙簧乐奏，诚八音莫能及其一二也。翘望之间，遮天蔽日，知凤凰率领禽部前来赴会。麒麟亦率众，秃秃之声，前往相迎。凤凰落于玩月台前，众鸟亦纷纷落下。凤凰则鼓翅长鸣，麒麟则伏首大吼，众鸟兽亦各叫一声，似乎庆贺相见之礼。礼罢之后，众鸟各展技能，鸣噪于茂林之中，翱翔于霄汉之间。飞舞已罢，各饮思源池水。麟凤各居宾主之位，分禽东兽西，排立两边。凤凰分付不孝鸟道：“尔到思源池，多饮其水，稍可免尔罪愆。”小猴领去饮之，归班鹄立。麒麟遍视部中，惟有蝙蝠不到，暴哮如雷，怒气悖悖，说道：“蝙蝠小么，专敢违法抗礼，悖逆不仁，欺慢尊长。无父无君，即无法无天，难逃法网。火速擒获，以正其罪，杀不可恕。即差人面兽及豺狼虎豹，再借神鹰四只，协同前去，毋违速速。” 
              </p>
              <p>　　自数将飞跃前去，来至迷性洞，把洞小么急忙通报进去。蝙蝠闻之，魄散魂消，不知何事，战栗出来。数将下容分说，若鹰拿燕雀，展翅飞回，放于玩月台前。蝙蝠伏地无声，麒麟深斥其罪。蝙蝠战兢而说道：“大王息怒，容蝙蝠细禀。”说道：“禽中有翅而无四足，兽中有足而无两翼，不入禽兽两部拘束，由来久矣，何独今日之不容也？”（强词夺理，谬言悖法，人之不良，不如禽兽。）麒麟听罢，大怒道：“尔非禽非兽，何物来由？如此狡猾！分付神鹰将他碎尸万段，亦难雪我心中之气。”蝙蝠情知不能漏网，哀哀求命，从此降伏，谨遵法度。麒麟仁慈化育，说道：“既以改过从新，免尔不死。从此奉公守法，克修厥职，凛之慎之！”归入兽部。蝙蝠叩首谢恩，回山而去。凤与麟说道：“我三月十五日贱诞之辰，群鸟毕集，惟独蝙蝠不到。曾经查问，擒获来山，百般巧辩，纵之而去。惟独此类，非禽非兽，乃比生之流，诚禽兽不如也。”闲谈良久，凤凰告辞，各归山林去了。且说蝙蝠，虽然口伏而心不伏，一路忖量：“寻常一身无拘无束，而今反受牵制，如何是好？”回至洞中，垂头丧气，闷闷不乐。未知端的，且听下回分解。 
              </p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="03.htm">上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="05.htm">下一回</a></div>
                  </td>
                </tr>
              </table>
              <p align=center>□ 作者：翁桂
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
  <table width="776" border="0" cellspacing="0" cellpadding="0" height="13" background="foot.jpg">
    <tr>
      <td height="13"></td>
    </tr>
  </table>
</div>
</body>

</html>

