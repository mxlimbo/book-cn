<html>
<head>
<title>第二部分：一～十</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" background="bg.jpg" leftmargin="0" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top">
    <td><img src="pic.jpg" width="129" height="146" border="0"></td>
    <td width="647" height="146" background="topbg.jpg" valign="bottom">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">第二部分</p>
            <p align="center" class="h">一～十</p>
          </td>
        </tr>
      </table>
    </td>
  </tr>
  <tr valign="top">
    <td width="129" background="sidebg.jpg">
      <table width="37" border="0" cellspacing="0" cellpadding="0" height="270">
        <tr valign="top" align="right"> 
          <td height="90"><a href="content.htm"><img src="return.gif" width="28" height="82" border="0"></a></td>
        </tr>
        <tr valign="middle" align="right"> 
          <td height="90"><a href="07.htm"><img src="last.gif" width="28" height="80" border="0"></a></td>
        </tr>
        <tr valign="bottom" align="right"> 
          <td height="90"><a href="09.htm"><img src="next.gif" width="28" height="79" border="0"></a></td>
        </tr>
      </table>
    </td> 
    <td> <br>
      <table width="600" border="0" cellspacing="0" cellpadding="0">
        <tr> 
          <td> 
            <p align="center"><b>一</b></p>
            <p>　　白实之词，余所最爱者，亦仅二语，曰：&quot;淮南皓月冷千山，冥冥归去无人管。（１）&quot;</p>
            <p><font color="#EEEBC6">注释：</font><br>
              <font color="#EEEBC6">（１）　姜夔《踏莎行》（自沔东来，丁未元日至金陵，江上感梦而作。）：&quot;燕燕轻盈，莺莺娇软，分明又向华胥见。夜长争得薄情知，春初早被相思染。　别后书辞，别时针线，离魂暗逐郎行远。淮南皓月冷千山，冥冥归去无人管。&quot;</font></p>
            <p align="center"><b>二</b></p>
            <p>　　双声、叠韵之论，盛于六朝，唐人犹多用之。至宋以后，则渐不讲，并不知二者为何物。乾嘉间，吾乡周公霭先生著《杜诗双声叠韵谱括略》，正千余年之误，可谓有功文苑者矣。其言曰：&quot;两字同母谓之双声，两字同韵谓之叠韵。&quot;余按用今日各国文法通用之语表之，则两字同一子音者谓之双声。如《南史·羊元保传》之&quot;官家恨狭，更广八分&quot;，&quot;官家更广&quot;四字，皆从ｋ得声。《洛阳伽蓝记》之&quot;狞奴慢骂&quot;，&quot;狞奴&quot;两字，皆从ｎ得声。&quot;慢骂&quot;两字，皆从ｍ得声也。两字同一母音者，谓之叠韵。如梁武帝&quot;后牖有朽柳&quot;，&quot;后牖有&quot;三字，双声而兼叠韵。&quot;有朽柳&quot;三字，其母音皆为ｕ。刘孝绰之&quot;梁王长康强&quot;，&quot;梁长强&quot;三字，其母音皆为灡也（１）。自李淑《诗苑》伪造沈约之说，以双声叠韵为诗中八病之二，后是诗家多废而不讲，亦不复用之于词。余谓苟于词之荡漾处多用叠韵，促结处用双声，则其铿锵可诵，必有过于前人者。惜世之专讲音律者，尚未悟此也。</p>
            <p><font color="#EEEBC6">注释：<br>
              （１）　葛立方《韵语阳秋·卷四》引陆龟蒙诗序：&quot;叠韵起自如梁武帝，云「后牖有朽柳」，当时侍从之臣皆倡和。刘孝绰云「梁王长康强」，沈少文云「偏眠船弦边」，庾肩吾云「载碓每碍埭」，自后用此体作为小诗者多矣。&quot;</font></p>
            <p align="center"><b>三</b></p>
            <p>　　世人但知双声之不拘四声，不知叠韵亦不拘平、上、去三声。凡字之同母者，虽平仄有殊，皆叠韵也。</p>
            <p align="center"><b>四</b></p>
            <p>　　诗之唐中叶以后，殆为羔雁之具矣。故五代北宋之诗，佳者绝少，而词则为其极盛时代。即诗词兼擅如永叔少游者，词胜于诗远甚。以其写之于诗者，不若写之于词者之真也。至南宋以后，词亦为羔雁之具，而词亦替矣。此亦文学升降之一关键也。</p>
            <p align="center"><b>五</b></p>
            <p>　　曾纯甫中秋应制，作《壶中天慢》词（１），自注云：&quot;是夜，西兴亦闻天乐。&quot;谓宫中乐声，闻于隔岸也。毛子晋谓：&quot;天神亦不以人废言。（２）&quot;近冯梦华复辨其诬（３）。不解&quot;天乐&quot;两字文义，殊笑人也。</p>
            <p><font color="#EEEBC6">注释：<br>
              （１）　曾觌《壶中天慢》（此进御月词也。上皇大喜曰：&quot;从来月词，不曾用'金瓯'事，可谓新奇。&quot;赐金束带、紫番罗、水晶碗。上亦赐宝盏。至一更五点回宫。是夜，西兴亦闻天乐焉。）：&quot;素飙漾碧，看天衢稳送，一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。　当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。&quot;</font></p>
            <p><font color="#EEEBC6">（２）　《宋六十名家词》毛晋跋《海野词》：&quot;进月词，一夕西兴，共闻天乐，岂天神亦不以人废言耶？&quot;</font></p>
            <p><font color="#EEEBC6">（３）　冯熙《宋六十一家词选》例言：&quot;曾纯甫赋进御月词，其自记云：'是夜，西兴亦闻天乐。'子晋遂谓天神亦不以人废言。不知宋人每好自神其说。白石道人尚欲以巢湖风驶归功于平调《满江红》，于海野何讥焉？&quot;</font></p>
            <p align="center"><b>六</b></p>
            <p>　　北宋名家以方回为最次。其词如历下、新城之诗，非不华瞻，惜少真味。</p>
            <p align="center"><b>七</b></p>
            <p>　　散文易学而难工，韵文难学而易工。近体诗易学而难工，古体诗难学而易工。小令易学而难工，长调难学而易工。</p>
            <p align="center"><b>八</b></p>
            <p>　　古诗云：&quot;谁能思不歌？谁能饥不食？（１）&quot;诗词者，物之不得其平而鸣者也。故欢愉之辞难工，愁苦之言易巧。</p>
            <p><font color="#EEEBC6">注释：<br>
              （１）　晋宋齐辞《子夜歌》：&quot;谁能思不歌？谁能饥不食？日冥当户倚，惆怅底不忆？&quot;</font></p>
            <p align="center"><b>九</b></p>
            <p>　　社会上之习惯，杀许多之善人。文学上之习惯，杀许多之天才。</p>
            <p align="center"><b>十</b></p>
            <p>　　昔人论诗词，有景语、情语之别。不知一切景语，皆情语也。</p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='07.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='09.htm'>下一页 </a></div>
                </td>
              </tr>
            </table>
            <p align=center>□作者：王国维
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a>
            <p align=center>&nbsp; 
          </td>
        </tr>
      </table>
      
    </td>
  </tr>

</table>
</body>

</html>

