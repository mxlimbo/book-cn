<html>
<head>
<title>第一部分：一～十</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" background="bg.jpg" leftmargin="0" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top">
    <td><img src="pic.jpg" width="129" height="146" border="0"></td>
    <td width="647" height="146" background="topbg.jpg" valign="bottom">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">&nbsp;</p>
            <p align="center" class="h">第一部分</p>
            <p align="center" class="h">一～十</p>
            </td>
        </tr>
      </table>
    </td>
  </tr>
  <tr valign="top">
    <td width="129" background="sidebg.jpg">
      <table width="37" border="0" cellspacing="0" cellpadding="0" height="270">
        <tr valign="top" align="right"> 
          <td height="90"><a href="content.htm"><img src="return.gif" width="28" height="82" border="0"></a></td>
        </tr>
        <tr valign="middle" align="right"> 
          <td height="90"><a href="01.htm"><img src="last.gif" width="28" height="80" border="0"></a></td>
        </tr>
        <tr valign="bottom" align="right"> 
          <td height="90"><a href="03.htm"><img src="next.gif" width="28" height="79" border="0"></a></td>
        </tr>
      </table>
    </td> 
    <td> <br>
      <table width="600" border="0" cellspacing="0" cellpadding="0">
        <tr> 
          <td> 
            <p align="center"><b>一 </b></p>
            <p>　　词以境界为最上。有境界则自成高格，自有名句。五代北宋之词所以独绝者在此。</p>
            <p align="center"><b>二</b></p>
            <p>　　有造境，有写境，此理想与写实二派之所由分。然二者颇难分别。因大诗人所造之境，必合乎自然，所写之境，亦必邻于理想故也。</p>
            <p align="center"><b>三</b></p>
            <p>　　有有我之境，有无我之境。&quot;泪眼问花花不语，乱红飞过秋千去。（１）&quot;&quot;可堪孤馆闭春寒，杜鹃声里斜阳暮。（２）&quot;有我之境也。&quot;采菊东篱下，悠然见南山。（３）&quot;&quot;寒波澹澹起，白鸟悠悠下。（４）&quot;无我之境也。有我之境，以我观物，故物我皆著我之色彩。无我之境，以物观物，故不知何者为我，何者为物。古人为词，写有我之境者为多，然未始不能写无我之境，此在豪杰之士能自树立耳。</p>
            <p><font color="#EEEBC6">注释：<br>
              （１）　冯延巳【鹊踏枝】：&quot;庭院深深深几许？杨柳堆烟，帘幕无重数。玉勒雕鞍游冶处，楼高不见章台路。　雨横风狂三月暮，门掩黄昏，无计留春住。泪眼问花花不语，乱红飞过秋千去。&quot;<br>
              <br>
              （２）　秦观【踏沙行】：&quot;雾失楼台，月迷津度，桃源望断无寻处。可堪孤馆闭春寒，杜鹃声里斜阳暮。　驿寄梅花，鱼传尺素，砌成此恨无重数。郴江幸自郴山，为谁流下潇湘去！&quot;<br>
              <br>
              （３）　陶潜【饮酒诗】第五首：&quot;结庐在人境，而无车马喧。问君何能尔，心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。&quot;<br>
              <br>
              （４）　元好问【颖亭留别】：&quot;故人重分携，临流驻归驾。乾坤展清眺，万景若相借。北风三日雪，太素秉元化。九山郁峥嵘，了不受陵跨。寒波澹澹起，白鸟悠悠下。怀归人自急，物态本闲暇。壶觞负吟啸，尘土足悲咤。回首亭中人，平林淡如画。&quot;</font></p>
            <p align="center"><b>四</b></p>
            <p>　　无我之境，人惟于静中得之。有我之境，于由动之静时得之。故一优美，一宏壮也。</p>
            <p align="center"><b>五</b></p>
            <p>　　自然中之物，互相限制。然其写之于文学及美术中也，必遗其关系，限制之处。故虽写实家，亦理想家也。又虽如何虚构之境，其材料必求之于自然，而其构造，亦必从自然之法则。故虽理想家，亦写实家也。</p>
            <p align="center"><b>六</b></p>
            <p>　　境非独谓景物也。喜怒哀乐，亦人心中之一境界。故能写真景物，真感情者，谓之有境界。否则谓之无境界。</p>
            <p align="center"><b>七</b></p>
            <p>　　&quot;红杏枝头春意闹（１）&quot;，著一&quot;闹&quot;字，而境界全出。&quot;云破月来花弄影（２）&quot;，著一&quot;弄&quot;字，而境界全出矣。</p>
            <p><font color="#EEEBC6">注释：<br>
              （１）　宋祁【玉楼春】（春景）：&quot;东城渐觉风光好，毂皱波纹迎客楫。绿扬烟外晓寒轻，红杏枝头春意闹。　浮生长恨欢娱少，肯爱千金轻一笑。为君持酒劝斜阳，且向花间留晚照。&quot;<br>
              <br>
              （２）　张先【天仙子】（时为嘉禾小，以病眠，不赴府会）：&quot;水调数声持酒听，午醉醒来愁未醒。送春春去几时回？临晚镜，伤流景，往事后期空记省。　沙上并禽池上暝，云破月来花弄影。重重帘幕密遮灯，风不定，人初静，明日落红应满径。&quot;</font></p>
            <p align="center"><b>八</b></p>
            <p>　　境界有大小，不以是而分优劣。&quot;细雨鱼儿出，微风燕子斜（１）&quot;何遽不若&quot;落日照大旗，马鸣风萧萧（２）&quot;。&quot;宝帘闲挂小银钩（３）&quot;何遽不若&quot;雾失楼台，月迷津渡（４）&quot;也。</p>
            <p><font color="#EEEBC6">注释：<br>
              （１）　杜甫【水槛遣心二首】之一：&quot;去郭轩楹敞，无村眺望赊。澄江平少岸，幽树晚多花。细雨鱼儿出，微风燕子斜。城中十万户，此地两三家。&quot;</font></p>
            <p><font color="#EEEBC6">（２）　杜甫【后出塞五首】之一：&quot;朝进东门营，暮上河阳桥。落日照大旗，马鸣风萧萧。平沙列万幕，部伍各见招。中天悬明月，令严夜寂寥。悲笳数声动，壮士惨不骄。借问大将谁，恐是霍嫖姚。&quot;</font></p>
            <p><font color="#EEEBC6">（３）　秦观【浣溪沙】：&quot;漠漠轻寒上小楼，晓阴无赖似穷秋，淡烟流水画屏幽。　自在飞花轻似梦，无边丝雨细如愁，宝帘闲挂小银钩。&quot;</font></p>
            <p><font color="#EEEBC6">（４）　秦观【踏沙行】见三注。</font></p>
            <p align="center"><b>九</b></p>
            <p>　　严沧浪《诗话》谓：&quot;盛唐诸人，唯在兴趣。羚羊挂角，无迹可求。故其妙处，透彻玲珑，不可凑泊。如空中之音、相中之色、水中之月、镜中之象，言有尽而意无穷。&quot;余谓：北宋以前之词，亦复如是。然沧浪所谓兴趣，阮亭所谓神韵，犹不过道其面目，不若鄙人拈出&quot;境界&quot;二字，为探其本也。</p>
            <p align="center"><b>十</b></p>
            <p>　　太白纯以气象胜。&quot;西风残照，汉家陵阙。（１）&quot;寥寥八字，遂关千古登临之口。后世唯范文正之渔家傲（２），夏英公之喜迁莺（３），差足继武，然气象已不逮矣。</p>
            <p><font color="#EEEBC6">注释：<br>
              （１）　李白【忆秦娥】：&quot;箫声咽，秦娥梦断秦楼月。秦楼月，年年柳色，灞陵伤别。　乐游原上清秋节，咸阳古道音尘绝。音尘绝，西风残照，汉家陵阙。&quot;</font></p>
            <p><font color="#EEEBC6">（２）　范仲淹【渔家傲】（秋思）：&quot;塞下秋来风景异，衡阳雁去无留意。四面边声连角起。千嶂里，长烟落日孤城闭。　浊酒一杯家万里，燕然未勒归无计。羌管悠悠霜满地。人不寐，将军白发征夫泪。&quot;</font></p>
            <p><font color="#EEEBC6">（３）　夏竦【喜迁莺令】：&quot;霞散绮，月垂钩。帘卷未央楼。夜凉银汉截天流，宫阙锁清秋。　瑶台树，金茎露。凤髓香盘烟雾。三千珠翠拥宸游，水殿按凉州。&quot;</font></p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='01.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='03.htm'>下一页 </a></div>
                </td>
              </tr>
            </table>
            <p align=center>□作者：王国维
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a>
            <p align=center>&nbsp; 
          </td>
        </tr>
      </table>
      
    </td>
  </tr>

</table>
</body>

</html>

