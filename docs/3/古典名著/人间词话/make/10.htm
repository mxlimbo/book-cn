<html>
<head>
<title>第二部分：二一～三十</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" background="bg.jpg" leftmargin="0" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top">
    <td><img src="pic.jpg" width="129" height="146" border="0"></td>
    <td width="647" height="146" background="topbg.jpg" valign="bottom">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">第二部分</p>
            <p align="center" class="h">二一～三十</p>
          </td>
        </tr>
      </table>
    </td>
  </tr>
  <tr valign="top">
    <td width="129" background="sidebg.jpg">
      <table width="37" border="0" cellspacing="0" cellpadding="0" height="270">
        <tr valign="top" align="right"> 
          <td height="90"><a href="content.htm"><img src="return.gif" width="28" height="82" border="0"></a></td>
        </tr>
        <tr valign="middle" align="right"> 
          <td height="90"><a href="09.htm"><img src="last.gif" width="28" height="80" border="0"></a></td>
        </tr>
        <tr valign="bottom" align="right"> 
          <td height="90"><a href="11.htm"><img src="next.gif" width="28" height="79" border="0"></a></td>
        </tr>
      </table>
    </td> 
    <td> <br>
      <table width="600" border="0" cellspacing="0" cellpadding="0">
        <tr> 
          <td>
            <p align="center"><b>二一</b></p>
            <p>　　《衍波词》之佳者，颇似贺方回。虽不及容若，要在浙中诸子之上。</p>
            <p align="center">二二</p>
            <p>　　近人词如《复堂词》之深婉，《疆村词》之隐秀，皆在半塘老人上。疆村学梦窗而情味较梦窗反胜。盖有临川庐陵之高华，而济以白石之疏越者。学人之词，斯为极则。然古人自然神妙处，尚未见及。</p>
            <p align="center"><b>二三</b></p>
            <p>　　宋直方《蝶恋花》：&quot;新样罗衣浑弃却，犹寻旧日春衫著。（１）&quot;谭复堂《蝶恋花》：&quot;连理枝头侬与汝，千花百草从渠许。（２）&quot;可谓寄兴深微。</p>
            <p><font color="#EEEBC6">注释：<br>
              （１）　宋徵兴《蝶恋花》：&quot;宝枕轻风秋梦薄，红敛双蛾，颠倒垂金雀。新样罗衣浑弃却，犹寻旧日春衫著。　偏是断肠花不落，人苦伤心，镜里颜非昨。曾误当初青女约，至今霜夜思量著。&quot;</font></p>
            <p><font color="#EEEBC6">（２）　谭献《蝶恋花》：&quot;帐里迷离香似雾，不烬炉灰，酒醒闻馀语。连理枝头侬与汝，千花百草从渠许。　莲子青青心独苦，一唱将离，日日风兼雨。豆蔻香残杨柳暮，当时人面无寻处。&quot;</font></p>
            <p align="center"><b>二四</b></p>
            <p>　　《半塘丁稿》中和冯正中《鹊踏枝》十阕，乃《鹜翁词》之最精者。&quot;望远愁多休纵目&quot;等阕，郁伊惝恍，令人不能为怀。《定稿》只存六阕，殊为未允也。（１）　王鹏运《鹊踏枝》（冯正中《鹊踏枝》十四阕，郁伊惝恍，义兼比兴，蒙耆诵焉。春日端居，依次属和。就均成词，无关寄托，而章句尤为凌杂。忆云生云：&quot;不为无益之事，何以遣有涯之生？&quot;三复前言，我怀如揭矣。时光绪丙申三月二十八日。录十。）：&quot;落蕊残阳红片片，懊恨比邻，尽日流莺转。似雪杨花吹又散，东风无力将春限。　慵把香罗裁便面，换到轻衫，欢意垂垂浅。襟上泪痕犹隐见，笛声催按梁州遍。&quot;其一。&quot;斜日危阑凝伫久，问讯花枝，可是年时旧？浓睡朝朝如中酒，谁怜梦里人消瘦。　香阁帘栊烟阁柳，片霎氤氲，不信寻常有。休遣歌筵回舞袖，好怀珍重春三后。&quot;其二。&quot;谱到阳关声欲裂，亭短亭长，杨柳那堪折。挑菜湔裙春事歇，带罗羞指同心结。　千里孤光同皓月，画角吹残，风外还呜咽。有限坠欢真忍说，伤生第一生离别。&quot;其三。&quot;风荡春云罗衫薄，难得轻阴，芳事休闲却。几日啼鹃花又落，绿笺莫忘深深约。　老去吟情浑寂寞，细雨檐花，空忆灯前酌。隔院玉箫声乍作，眼前何物供哀乐？。&quot;其四。&quot;漫说目成心便许，无据杨花，风里频来去。怅望朱楼难寄语，伤春谁念司勋误？　枉把游丝牵弱缕，几片闲云，迷却相思路。锦帐珠帘歌舞处，旧欢新恨思量否？&quot;其五。&quot;昼日恹恹惊夜短，片霎欢娱，那惜千金换。燕睨莺颦春不管，敢辞弦索为君断？　隐隐轻雷闻隔岸，暮雨朝霞，咫尺迷云汉。独对舞衣思旧伴，龙山极目烟尘满。&quot;其六。&quot;望远愁多休纵目，步绕珍丛，看笋将成竹。晓露暗垂珠簏簌，芳林一带如新浴。　檐外春山森碧玉，梦里骖鸾，记过清湘曲。自定新弦移雁足，弦声未抵归心促。&quot;其七。&quot;谁遣春韶随水去？醉倒芳尊，望却朝和暮。换尽大堤芳草路，倡条都是相思树。　蜡烛有心灯解语，泪尽唇焦，此恨消沈否？坐对东风怜弱絮，萍飘后日知何处？&quot;其八。&quot;对酒肯教欢意尽？醉醒恹恹，无那春困。锦字双行笺别恨，泪珠界破残妆粉。　轻燕受风飞远近，消息谁传，盼断乌衣信。曲几无l闲自隐，镜奁心事孤鸾鬓。&quot;其九。&quot;几见花飞能上树，难系流光，枉费垂杨缕。筝雁斜飞排锦柱，只伊不解将春去。　漫诩心情黏地絮，容易飘扬，那不惊风雨。倚遍阑干谁与语？思量有恨无人处。&quot;其十。今《半塘定稿・鹜翁集》中存《鹊踏枝》六阕，计删第三、第六、第七、第九四阕。</p>
            <p align="center"><b>二五</b></p>
            <p>　　固哉皋文之为词也！飞卿《菩萨蛮》、永叔《蝶恋花》、子瞻《卜算子》，皆兴到之作，有何命意？皆被皋文深文罗织（１）。阮亭《花草蒙拾》谓：&quot;坡公命宫磨蝎，生前为王舒辈所苦，身后又硬受此差排。（２）&quot;由今观之，受差排者，独一坡公已耶？</p>
            <p><font color="#EEEBC6">注释：<br>
              （１）　温庭筠《菩萨蛮》：&quot;小山重叠金明灭，鬓云欲度香腮雪。懒起画蛾眉，弄妆梳洗迟。　照花前后镜，花面交相映。新帖绣罗襦，双双金鹧鸪。&quot;张惠言《词选》评：&quot;此感士不遇也，篇法仿佛《长门赋》。「照花」四句，《离骚》初服之意。&quot;</font></p>
            <p><font color="#EEEBC6">　　欧阳修《蝶恋花》，即冯延巳《鹊踏枝》：&quot;庭院深深深几许？杨柳堆烟，帘幕无重数。玉勒雕鞍游冶处，楼高不见章台路。　雨横风狂三月暮，门掩黄昏，无计留春住。泪眼问花花不语，乱红飞过秋千去。&quot;张惠言《词选》评：&quot;庭院深深，闺中既以邃远也。楼高不见，哲王又不寤也。章台游冶，小人之径。雨横风狂，政令暴急也。乱红飞去，斥逐者非一人而已，殆为韩范作乎？&quot;</font></p>
            <p><font color="#EEEBC6">　　苏轼《卜算子》（黄州定慧院寓居作）：&quot;缺月挂梧桐，漏断人初静。谁见幽人独往来，缥缈孤鸿影。　惊起却回头，有恨无人省。拣尽寒枝不肯栖，寂寞沙洲冷。&quot;张惠言《词选》评：&quot;此东坡在黄州作。L阳居士云〔《唐宋诸贤绝妙好词选》卷二〕：缺月，刺明微也。漏断，暗时也。幽人，不得志也。独往来，无助也。惊鸿，贤人不安也。回头，爱君不忘也。无人省，君不察也。拣尽寒枝不肯栖，不偷安于高位也。寂寞沙洲冷，非所安也。此词与《考》诗极相似。&quot;</font></p>
            <p><font color="#EEEBC6">（２）　王士祯《花草蒙拾》：&quot;仆尝戏谓：坡公命宫磨蝎，湖州诗案，生前为王舒辈所苦，身后又硬受此差排耶？&quot;</font></p>
            <p align="center"><b>二六</b></p>
            <p>　　贺黄公谓：&quot;姜论史词，不称其「软语商量」，而赏其「柳暗花暝」，固知不免项羽学兵法之恨。（１）&quot;然&quot;柳暗花暝&quot;自是欧秦辈句法，前后有画工化工之殊。吾从白石，不能附和黄公矣。</p>
            <p><font color="#EEEBC6">注释：<br>
              （１）　史达祖《双双燕》（咏燕）：&quot;过春社了，度帘幕中间，去年尘冷。差池欲往，试入旧巢相并。还相雕梁藻井，又软语商量不定。飘然快拂花梢，翠尾分开红影。　芳径，芹泥雨润。爱贴地争飞，竞夸轻俊。红楼归晚，看足柳暗花暝。应自栖香正稳，便忘了、天涯芳信。愁损翠黛双娥，日日画栏独凭。&quot;贺黄公语，见贺裳《皱水轩词筌》。姜论史词，见《中兴以来绝妙词选》卷七所引。</font></p>
            <p align="center"><b>二七</b></p>
            <p>　　&quot;池塘春草谢家春，万古千秋五字新。传语闭门陈正字，可怜无补费精神。&quot;此遗山《论诗绝句》也。梦窗、玉田辈，当不乐闻此语。</p>
            <p align="center"><b>二八</b></p>
            <p>　　朱子《清邃阁论诗》谓：&quot;古人诗中有句，今人诗更无句，只是一直说将去。这般诗一日作百首也得。&quot;余谓北宋之词有句，南宋以后便无句。玉田、草窗之词，所谓&quot;一日作百首也得&quot;者也。</p>
            <p align="center"><b>二九</b></p>
            <p>　　朱子谓：&quot;梅圣俞诗，不是平淡，乃是枯槁。&quot;余谓草窗、玉田之词亦然。（１）　见朱熹《清邃阁论诗》。</p>
            <p align="center"><b>三十</b></p>
            <p>　　&quot;自怜诗酒瘦，难应接，许多春色。（１）&quot;&quot;能几番游，看花又是明年。（２）&quot;此等语亦算警句耶？乃值如许笔力！</p>
            <p><font color="#EEEBC6">注释：<br>
              （１）　史达祖《喜迁莺》：&quot;月波疑滴，望玉壶天近，了无尘隔。翠眼圈花，冰丝织练，黄道宝光相值。自怜诗酒瘦，难应接，许多春色。最无赖，是随香趁烛，曾伴狂客。　踪迹。谩记忆。老了杜郎，忍听东风笛。柳院灯疏，梅厅雪在，谁与细倾春碧。旧情拘未定，犹自学、当年游历。怕万一，误玉人夜寒帘隙。&quot;</font></p>
            <p><font color="#EEEBC6">（２）　张炎《高阳台》（西湖春感）：&quot;接叶巢莺，平波卷絮，断桥斜日归船。能几番游？看花又是明年。东风且伴蔷薇住，到蔷薇、春已堪怜。更凄然，万绿西泠，一抹荒烟。　当年燕子知何处？但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘，怕见飞花，怕听啼鹃。&quot;</font></p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='09.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='11.htm'>下一页 </a></div>
                </td>
              </tr>
            </table>
            <p align=center>□作者：王国维
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a>
            <p align=center>&nbsp; 
          </td>
        </tr>
      </table>
      
    </td>
  </tr>

</table>
</body>

</html>

