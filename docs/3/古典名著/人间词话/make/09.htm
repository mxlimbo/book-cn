<html>
<head>
<title>第二部分：十一～二十</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" background="bg.jpg" leftmargin="0" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top">
    <td><img src="pic.jpg" width="129" height="146" border="0"></td>
    <td width="647" height="146" background="topbg.jpg" valign="bottom">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">第二部分</p>
            <p align="center" class="h">十一～二十</p>
          </td>
        </tr>
      </table>
    </td>
  </tr>
  <tr valign="top">
    <td width="129" background="sidebg.jpg">
      <table width="37" border="0" cellspacing="0" cellpadding="0" height="270">
        <tr valign="top" align="right"> 
          <td height="90"><a href="content.htm"><img src="return.gif" width="28" height="82" border="0"></a></td>
        </tr>
        <tr valign="middle" align="right"> 
          <td height="90"><a href="08.htm"><img src="last.gif" width="28" height="80" border="0"></a></td>
        </tr>
        <tr valign="bottom" align="right"> 
          <td height="90"><a href="10.htm"><img src="next.gif" width="28" height="79" border="0"></a></td>
        </tr>
      </table>
    </td> 
    <td> <br>
      <table width="600" border="0" cellspacing="0" cellpadding="0">
        <tr> 
          <td> 
            <p align="center"><b>十一</b></p>
            <p>　　词家多以景寓情。其专作情语而绝妙者，如牛峤之&quot;甘作一生拼，尽君今日欢。（１）&quot;，顾□賯之&quot;换我心为你心，始知相忆深。（２）&quot;欧阳修之&quot;衣带渐宽终不悔，为伊消得人憔悴。（３）&quot;美成之&quot;许多烦恼，只为当时，一饷留情。（４）&quot;此等词求之古今人词中，曾不多见。</p>
            <p><font color="#EEEBC6">注释：<br>
              （１）　牛峤《菩萨蛮》：&quot;玉炉冰簟鸳鸯锦，粉融香汗流山枕。帘外辘轳声，敛眉含笑惊。　柳阴烟漠漠，低鬓蝉钗落。须作一生拼，尽君今日欢。&quot;</font></p>
            <p><font color="#EEEBC6">（２）　顾賯《诉衷情》：&quot;永夜抛人何处去？绝来音。香阁掩，眉敛，月将沉。争忍不相寻？怨孤衾。换我心，为你心，始知相忆深。&quot;</font></p>
            <p><font color="#EEEBC6">（３）　柳永《凤栖梧》：&quot;伫倚危楼风细细，望极春愁，黯黯生天际。草色烟光残照里，无言谁会凭阑意？　拟把疏狂图一醉，对酒当歌，强乐还无味。衣带渐宽终不悔，为伊消得人憔悴。&quot;此词又误入《欧阳文忠公近体诗乐府》及《醉翁琴趣外编》。</font></p>
            <p><font color="#EEEBC6">（４）　周邦彦《庆宫春》：&quot;云接平冈，山围寒野，路回渐展孤城。衰柳啼鸦，惊风驱雁，动人一片秋声。倦途休驾，淡烟里，微茫见星。尘埃憔悴，生怕黄昏，离思牵萦。　华堂旧日逢迎。花艳参差，香雾飘零。弦管当头，偏怜娇凤，夜深簧暖笙清。眼波传意，恨密约，匆匆未成。许多烦恼，只为当时，一饷留情。&quot;</font></p>
            <p align="center"><b>十二</b></p>
            <p>　　词之为体，要眇宜修。能言诗之所不能言，而不能尽言诗之所能言。诗之景阔，词之言长。</p>
            <p align="center"><b>十三</b></p>
            <p>　　言气质，言神韵，不如言境界。有境界，本也。气质、神韵，末也。有境界而二者随之矣。</p>
            <p align="center"><b>十四</b></p>
            <p>　　&quot;西风吹渭水，落日满长安。（１）&quot;，美成以之入词（２），白仁甫以之入曲（３），此借古人之境界为我之境界者也。然非自有境界，古人亦不为我用。</p>
            <p><font color="#EEEBC6">注释：<br>
              （１）　贾岛《忆江上吴处士》：&quot;闽国扬帆去，蟾蜍亏复圆。秋风吹渭水，落叶满长安。此夜聚会夕，当时雷雨寒。兰桡殊未返，消息海云端。&quot;</font></p>
            <p><font color="#EEEBC6">（２）　周邦彦《齐天乐》（秋思）：&quot;绿芜凋尽台城路，殊乡又逢秋晚。暮雨生寒，鸣蛩劝织，深阁时闻裁剪。云窗静掩。叹重拂罗裀，顿疏花簟。尚有囊，露萤清夜照书卷。　荆江留滞最久，故人相望处，离思何限？渭水西风，长安乱叶，空忆诗情宛转。凭高眺远。正玉液新篘，蟹螯初荐。醉倒山翁，但愁斜照敛。&quot;</font></p>
            <p><font color="#EEEBC6">（３）　白朴《双调·德胜乐》（秋）：&quot;玉露冷，蛩吟砌。听落叶西风渭水。寒雁儿长空嘹唳。陶元亮醉在东篱。&quot;又《梧桐雨》杂剧第二折《普天乐》：&quot;恨无穷，愁无限。争奈仓促之际，避不得蓦岭登山。銮驾迁。成都盼。更哪堪浐水西飞雁，一声声送上雕鞍。伤心故园，西风渭水，落日长安。&quot;</font></p>
            <p align="center"><b>十五</b></p>
            <p>　　长调自以周、柳、苏、辛为最工。美成《浪淘沙慢》二词（１），精壮顿挫，已开北曲之先声。若屯田之《八声甘州》（２），东坡之《水调歌头》（３），则伫兴之作，格高千古，不能以常调论也。</p>
            <p><font color="#EEEBC6">注释：（１）　周邦彦《浪淘沙慢》：&quot;晓阴重，霜凋岸草，雾隐城堞。南陌脂车待发，东门帐饮乍阕。正拂面、垂扬堪揽结。掩红泪、玉手亲折。念汉浦离鸿去何许，经时信音绝。　情切。望中地远天阔。向露冷风清无人处，耿耿寒漏咽。嗟万事难忘，唯是轻别。翠尊未竭，凭断云、留取西楼残月。　罗带光销纹衾叠。连环解、旧香顿歇。怨歌永、琼壶敲尽缺。恨春去、不与人期，弄夜色、空馀满地梨花雪。&quot;</font></p>
            <p><font color="#EEEBC6">　　又一阕：&quot;万叶战，秋声露结，雁度沙碛。细草和烟尚绿，遥山向晚更碧。见隐隐、云边新月白。映落照、帘幕千家，听数声、何处倚楼笛？装点尽秋色。　脉脉。旅情暗自消释。念珠玉、临水犹悲感，何况天涯客？忆少年歌酒，当时踪迹。岁华易老，衣带宽、懊恼心肠终窄。　飞散后、风流人阻。兰桥约、怅恨路隔。马蹄过、犹嘶旧巷陌。叹往事、一一堪伤，旷望极。凝思又把阑干拍。&quot;</font></p>
            <p><font color="#EEEBC6">（２）　柳永《八声甘州》：&quot;对潇潇暮雨洒江天，一番洗清秋。渐霜风凄惨，关河冷落，残照当楼。是处红衰翠减，苒苒物华休。惟有长江水，无语低流。　不忍登高临远，望故乡渺邈，归思难收。叹年来踪迹，何事苦淹留。想佳人、妆楼颙望，误几回、天际识归舟。争知我、倚阑干处、正恁凝愁。&quot;</font></p>
            <p><font color="#EEEBC6">（３）　苏轼《水调歌头》（丙辰中秋，欢饮达旦，大醉，作此篇，兼怀子由。）：&quot;明月几时有？把酒问青天。不知天上宫阙，今夕是何年？我欲乘风归去，又恐琼楼玉宇，高处不胜寒。起舞弄清影，何似在人间？　转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。&quot;</font></p>
            <p align="center"><b>十六</b></p>
            <p>　　稼轩《贺新郎》词&quot;送茂嘉十二弟（１）&quot;，章法绝妙。且语语有境界，此能品而几於神者。然非有意为之，故后人不能学也。</p>
            <p><font color="#EEEBC6">注释：<br>
              （１）　辛弃疾《贺新郎》（送茂嘉十二弟）：&quot;绿树听鹈鴃。更那堪、鹧鸪声住，杜鹃声切！啼到春归无寻处，苦恨芳菲都歇。算未抵人间离别。马上琵琶关塞黑，更长门翠辇辞金阙。看燕燕，送归妾。　将军百战身名裂。向河梁、回头万里，故人长绝。易水萧萧西风冷，满座衣冠似雪。正壮士悲歌未彻。啼鸟还知如许恨，料不啼清泪长啼血。谁共我，醉明月？&quot;</font></p>
            <p align="center"><b>十七</b></p>
            <p>　　稼轩《贺新郎》词：&quot;柳暗凌波路。送春归猛风暴雨，一番新绿。（１）&quot;又《定风波》词：&quot;从此酒酣明月夜。耳热。（２）&quot;&quot;绿&quot;&quot;热&quot;二字，皆作上去用。与韩遇《东浦词》《贺新郎》以&quot;玉&quot;&quot;曲&quot;叶&quot;注&quot;&quot;女&quot;，《卜算子》以&quot;夜&quot;&quot;谢&quot;叶&quot;食&quot;&quot;月&quot;，已开北曲四声通押之祖。</p>
            <p><font color="#EEEBC6">注释：<br>
              （１）　辛弃疾《贺新郎》：&quot;柳暗凌波路。送春归猛风暴雨，一番新绿。千里潇湘葡萄涨，人解扁舟欲去。又樯燕留人相语。艇子飞来生尘步，唾花寒唱我新番句。波似箭，催鸣橹。　黄陵祠下山无数。听湘娥、泠泠曲罢，为谁情苦？行到东吴春已暮，正江阔潮平稳渡〔？〕。望金雀觚棱翔舞。前度刘郎今重到，问玄都千树花存否？愁为倩，么弦诉。&quot;</font></p>
            <p><font color="#EEEBC6">（２）　辛弃疾《定风波》：&quot;金印累累佩陆离，河梁更赋断肠诗。莫拥旌旗真个去。何处？玉堂元自要论思。　且约风流三学士，同醉。春风看试几枪旗。从此酒酣明月夜。耳热。那边应是说侬时。&quot;</font></p>
            <p><font color="#EEEBC6">（３）　韩玉《贺新郎》（咏水仙）：&quot;绰约人如玉。试新妆娇黄半绿，汉宫匀注。倚傍小栏闲凝伫，翠带风前似舞。记洛浦当年俦侣。罗袜生尘香冉冉，料征鸿微步凌波女。惊梦断，楚江曲。　春工若见应为主。忍教都、闲亭笛管，冷风凄雨。待把此花都折取，和泪连香寄与。须信到离情如许。烟水茫茫斜照里，是骚人九辨招魂处。千古恨，与谁语？&quot;</font></p>
            <p><font color="#EEEBC6">（４）　韩玉《卜算子》：&quot;杨柳绿成阴，初过寒食节。门掩金铺独自眠，哪更逢寒夜。　强起立东风，惨惨梨花谢。何事王孙不早归？寂寞秋千月。&quot;</font></p>
            <p align="center"><b>十八</b></p>
            <p>　　谭复堂《箧中词选》谓：&quot;蒋鹿潭《水云楼词》与成容若、项莲生，二百年间，分鼎三足。&quot;然《水云楼词》小令颇有境界，长调惟存气格。《忆云词》精实有馀，超逸不足，皆不足与容若比。然视皋文、止庵辈，则倜乎远矣。</p>
            <p align="center"><b>十九</b></p>
            <p>　　词家时代之说，盛于国初。竹垞谓：词至北宋而大，至南宋而深（１）。后此词人，群奉其说。然其中亦非无具眼者。周保绪曰：&quot;南宋下不犯北宋拙率之病，高不到北宋浑涵之诣。&quot;又曰：&quot;北宋词多就景叙情，故珠圆玉润，四照玲珑。至稼轩、白石，一变而为即事叙景，故深者反浅，曲者反直。（２）&quot;潘四农曰：&quot;词滥觞于唐，畅于五代，而意格之闳深曲挚，则莫盛于北宋。词之有北宋，犹诗之有盛唐。至南宋则稍衰矣。（３）&quot;刘融斋曰：&quot;北宋词用密亦疏、用隐亦亮、用沈亦快、用细亦阔、用精亦浑。南宋只是掉转过来。（４）&quot;可知此事自有公论。虽止庵词颇浅薄，潘刘尤甚。然其推尊北宋，则与明季云间诸公，同一卓识也。</p>
            <p><font color="#EEEBC6">注释：<br>
              （１）　朱彝尊《词综发凡》：&quot;世人言词，必称北宋。然词至南宋始极其工，至宋季而始极其变。&quot;</font></p>
            <p><font color="#EEEBC6">（２）　见周济《介存斋论词杂著》。</font></p>
            <p><font color="#EEEBC6">（３）　见潘德兴《养一斋集》卷二十二&quot;与叶生名澧书&quot;。</font></p>
            <p><font color="#EEEBC6">（４）　见刘熙载《艺概》卷四《词曲概》。</font></p>
            <p align="center"><b>二十</b></p>
            <p>　　唐五代北宋词，可谓生香真色。若云间诸公，则花耳。湘真且然，况其次也者乎？</p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='08.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='10.htm'>下一页 </a></div>
                </td>
              </tr>
            </table>
            <p align=center>□作者：王国维
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a>
            <p align=center>&nbsp; 
          </td>
        </tr>
      </table>
      
    </td>
  </tr>

</table>
</body>

</html>

