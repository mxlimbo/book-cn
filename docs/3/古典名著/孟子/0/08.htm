<html>
<head>
<title>卷七 离娄章句上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table width="776" border="0" cellspacing="0" cellpadding="0" align="center" background="topbg.gif">
  <tr> 
    <td width="165"><img width="165" height="46" border="0" src="top1.gif"></td>
    <td align="right"><img src="top2.gif" width="38" height="46" border="0"></td>
  </tr>
</table>
<table border="0" cellpadding="0" cellspacing="0" width="776" align="center" background="tablebg.gif">
  <tr valign="middle"> 
    <td height="104" width="78"> 
      <p align="center" class="h"><img src="top3.gif" width="78" height="104"></p>
    </td>
    <td align="center" height="104" background="top3bg.gif" class="h">卷七　离娄章句上</td>
  </tr>
</table>
<table border="0" cellpadding="0" cellspacing="0" width="776" align="center" background="tablebg.gif">
  <tr valign="top"> 
    <td width="80"> 
      <p>&nbsp;</p>
      <table border="0" cellpadding="0" cellspacing="0" width="80">
        <tr valign="top"> 
          <td width="6"></td>
          <td width="24"><a href="content.htm"><img src="return.gif" width="24" height="71" border="0"></a></td>
          <td width="24"><a href="07.htm"><img src="last.gif" width="24" height="71" border="0"></a></td>
          <td width="24"><a href="09.htm"><img src="next.gif" width="24" height="71" border="0"></a></td>
        </tr>
      </table>
    </td>
    <td align="center" colspan="2"> 
      <table width="580" border="0" cellspacing="0" cellpadding="0" align="center">
        <tr> 
          <td> 
            <p>　　孟子曰：“离娄之明，公输子之巧，不以规矩，不能成方员：师旷之聪，不以六律，不能正五音；尧舜之道，不以仁政，不能平治天下。<font style="FONT-SIZE: 9pt"><font color="#551A8B">离娄，古之明目者。公输子，名班，鲁之巧人也。规，所以为员之器也。矩，所以为方之器也。师旷，晋之乐师，知音者也。六律，截竹为c，阴阳各六，以节五音之上下。黄钟、太蔟、姑洗、蕤宾、夷则、无射，为阳；大吕、夹钟、仲吕、林钟、南吕、应钟，为阴也。五音：宫、商、角、征、羽也。范氏曰：“此言治天下不可无法度，仁政者，治天下之法度也。”</font></font>今有仁心仁闻而民不被其泽，不可法于后世者，不行先王之道也。<font style="FONT-SIZE: 9pt"><font color="#551A8B">闻，去声。仁心，爱人之心也。仁闻者，有爱人之声闻于人也。先王之道，仁政是也。范氏曰：“齐宣王不忍一牛之死，以羊易之，可谓有仁心。梁武帝终日一食蔬素，宗R以?UU奚，嗨佬瘫橹涕泣，天下知其慈仁，可谓有仁闻。然而宣王之时，齐国不治，武帝之末，江南大乱。其故何哉，有仁心仁闻而不行先王之道故也。”</font></font>故曰，徒善不足以为政，徒法不能以自行。<font style="FONT-SIZE: 9pt"><font color="#551A8B">徒，犹空也。有其心，无其政，是谓徒善；有其政，无其心，是为徒法。程子尝言：“为政须要有纲纪文章，谨权、审量、读法、平价，皆不可阙。”而又曰，“必有关雎麟趾之意，然后可以行周官之法度”，正谓此也。</font></font>诗云：‘不愆不忘，率由旧章。’遵先王之法而过者，未之有也。<font style="FONT-SIZE: 9pt"><font color="#551A8B">诗大雅假乐之篇。愆，过也。率，循也。章，典法也。所行不过差不遗忘者，以其循用旧典故也。</font></font>圣人既竭目力焉，继之以规矩准绳，以为方员平直，不可胜用也；既竭耳力焉，继之以六律，正五音，不可胜用也；既竭心思焉，继之以不忍人之政，而仁覆天下矣。<font style="FONT-SIZE: 9pt"><font color="#551A8B">胜，平声。准，所以为平。绳，所以为直。覆，被也。此言古之圣人，既竭耳目心思之力，然犹以为未足以遍天下，及后世，故制为法度以继续之，则其用不穷，而仁之所被者广矣。</font></font>故曰，为高必因丘陵，为下必因川泽。为政不因先王之道，可谓智乎？<font style="FONT-SIZE: 9pt"><font color="#551A8B">丘陵本高，川泽本下，为高下者因之，则用力少而成功多矣。邹氏曰：“自章首至此，论以仁心仁闻行先王之道。”</font></font>是以惟仁者宜在高位。不仁而在高位，是播其恶于众也。<font style="FONT-SIZE: 9pt"><font color="#551A8B">仁者，有仁心仁闻而能扩而充之，以行先王之道者也。播恶于众，谓贻患于下也。</font></font>上无道揆也。下无法守也，朝不信道，工不信度，君子犯义，小人犯刑，国之所存者幸也。<font style="FONT-SIZE: 9pt"><font color="#551A8B">朝，音潮。此言不仁而在高位之祸也。道，义理也。揆，度也。法，制度也。道揆，谓以义理度量事物而制其宜。法守，谓以法度自守。工，官也。度，即法也。君子小人，以位而言也。由上无道揆，故下无法守。无道揆，则朝不信道而君子犯义；无法守，则工不信度而小人犯刑。有此六者，其国必亡；其不亡者侥幸而已。</font></font>故曰：城郭不完，兵甲不多，非国之灾也；田野不辟，货财不聚，非国之害也。上无礼，下无学，贼民兴，丧无日矣。<font style="FONT-SIZE: 9pt"><font color="#551A8B">辟，与辟同。丧，去声。上不知礼，则无以教民；下不知学，则易与为乱。邹氏曰：“自是以惟仁者至此，所以责其君。”</font></font>诗曰：‘天之方蹶，无然泄泄。’<font style="FONT-SIZE: 9pt"><font color="#551A8B">蹶，居卫反。泄，弋制反。诗大雅板之篇。蹶，颠覆之意。泄泄，怠缓悦从之貌。言天欲颠覆周室，群臣无得泄泄然，不急救正之。</font></font>泄泄，犹沓沓也。<font style="FONT-SIZE: 9pt"><font color="#551A8B">沓，徒合反。沓沓，即泄泄之意。盖孟子时人语如此。</font></font>事君无义，进退无礼，言则非先王之道者，犹沓沓也。<font style="FONT-SIZE: 9pt"><font color="#551A8B">非，诋毁也。</font></font>故曰：责难于君谓之恭，陈善闭邪谓之敬，吾君不能谓之贼。”<font style="FONT-SIZE: 9pt"><font color="#551A8B">范氏曰：“人臣以难事责于君，使其君为尧舜之君者，尊君之大也；开陈善道以禁闭君之邪心，惟恐其君或陷于有过之地者，敬君之至也；谓其君不能行善道而不以告者，贼害其君之甚也。”邹氏曰：“自诗云‘天之方蹶’至此，所以责其臣。”邹氏曰：“此章言为治者，当有仁心仁闻以行先王之政，而君臣又当各任其责也。”</font></font></p>
            <p>　　孟子曰：“规矩，方员之至也；圣人，人伦之至也。<font style="FONT-SIZE: 9pt"><font color="#551A8B">至，极也。人伦说见前篇。规矩尽所以为方员之理，犹圣人尽所以为人之道。</font></font>欲为君尽君道，欲为臣尽臣道，二者皆法尧舜而已矣。不以舜之所以事尧事君，不敬其君者也；不以尧之所以治民治民，贼其民者也。<font style="FONT-SIZE: 9pt"><font color="#551A8B">法尧舜以尽君臣之道，犹用规矩以尽方员之极，此孟子所以道性善而称尧舜也。</font></font>孔子曰：‘道二：仁与不仁而已矣。’<font style="FONT-SIZE: 9pt"><font color="#551A8B">法尧舜，则尽君臣之道而仁矣；不法尧舜，则慢君贼民而不仁矣。二端之外，更无他道。出乎此，则入乎彼矣，可不谨哉？</font></font>暴其民甚，则身s国亡；不甚，则身危国削。名之曰‘幽厉’，虽孝子慈孙，百世不能改也。<font style="FONT-SIZE: 9pt"><font color="#551A8B">幽，暗。厉，虐。皆恶谥也。苟得其实，则虽有孝子慈孙，爱其祖考之甚者，亦不得废公义而改之。言不仁之祸必至于此，可惧之甚也。</font></font>诗云‘殷鉴不远，在夏后之世’，此之谓也。”<font style="FONT-SIZE: 9pt"><font color="#551A8B">诗大雅荡之篇。言商纣之所当鉴者，近在夏桀之世，而孟子引之，又欲后人以幽厉为鉴也。</font></font></p>
            <p>　　孟子曰：“三代之得天下也以仁，其失天下也以不仁。<font style="FONT-SIZE: 9pt"><font color="#551A8B">三代，谓夏、商、周也。禹、汤、文、武，以仁得之；桀、纣、幽、厉，以不仁失之。</font></font>国之所以废兴存亡者亦然。<font style="FONT-SIZE: 9pt"><font color="#551A8B">国，谓诸侯之国。</font></font>天子不仁，不保四海；诸侯不仁，不保社稷；卿大夫不仁，不保宗庙；士庶人不仁，不保四体。<font style="FONT-SIZE: 9pt"><font color="#551A8B">言必死亡。</font></font>今恶死亡而乐不仁，是犹恶醉而强酒。”<font style="FONT-SIZE: 9pt"><font color="#551A8B">恶，去声。乐音洛。强，上声。此承上章之意而推言之也。</font></font><br>
              &nbsp;&nbsp;&nbsp; 孟子曰：“爱人不亲反其仁，治人不治反其智，礼人不答反其敬。<font style="FONT-SIZE: 9pt"><font color="#551A8B">治人之治，平声。不治之治，去声。我爱人而人不亲我，则反求诸己，恐我之仁未至也。智敬放此。</font></font>行有不得者，皆反求诸己，其身正而天下归之。<font style="FONT-SIZE: 9pt"><font color="#551A8B">不得，谓不得其所欲，如不亲、不治、不答是也。反求诸己，谓反其仁、反其智、反其敬也。如此，则其自治益详，而身无不正矣。天下归之，极言其效也。</font></font>诗云：‘永言配命，自求多福。’”<font style="FONT-SIZE: 9pt"><font color="#551A8B">解见前篇。亦承上章而言。</font></font></p>
            <p>　　孟子曰：“人有恒言，皆曰‘天下国家’。天下之本在国，国之本在家，家之本在身。”<font style="FONT-SIZE: 9pt"><font color="#551A8B">恒，胡登反。恒，常也。虽常言之，而未必知其言之有序也。故推言之，而又以家本乎身也。此亦承上章而言之，大学所谓“自天子至于庶人，壹是皆以修身为本”，为是故也。</font></font><br>
              &nbsp;&nbsp;&nbsp; 孟子曰：“为政不难，不得罪于巨室。巨室之所慕，一国慕之；一国之所慕，天下慕之；故沛然德教溢乎四海。”<font style="FONT-SIZE: 9pt"><font color="#551A8B">巨室，世臣大家也。得罪，谓身不正而取怨怒也。麦丘邑人祝齐桓公曰：“愿主君无得罪于群臣百姓。”意盖如此。慕，向也，心悦诚服之谓也。沛然，盛大流行之貌。溢，充满也。盖巨室之心，难以力服，而国人素所取信；今既悦服，则国人皆服，而吾德教之所施，可以无远而不至矣。此亦承上章而言，盖君子不患人心之不服，而患吾身之不修；吾身既修，则人心之难服者先服，而无一人之不服矣。林氏曰：“战国之世，诸侯失德，巨室擅权，为患甚矣。然或者不修其本而遽欲胜之，则未必能胜而适以取祸。故孟子推本而言，惟务修德以服其心。彼既悦服，则吾之德教无所留碍，可以及乎天下矣。裴度所谓韩弘舆疾讨贼，承宗敛手削地，非朝廷之力能制其死命，特以处置得宜，能服其心故尔，正此类也。”</font></font></p>
            <p>　　孟子曰：“天下有道，小德役大德，小贤役大贤；天下无道，小役大，弱役强。斯二者天也。顺天者存，逆天者亡。<font style="FONT-SIZE: 9pt"><font color="#551A8B">有道之世，人皆修德，而位必称其德之大小；天下无道，人不修德，则但以力相役而已。天者，理势之当然也。</font></font>齐景公曰：‘既不能令，又不受命，是绝物也。’涕出而女于吴。<font style="FONT-SIZE: 9pt"><font color="#551A8B">女，去声。引此以言小役大弱役强之事也。令，出令以使人也。受命，听命于人也。物，犹人也。女，以女与人也。吴，蛮夷之国也。景公羞与为昏而畏其强，故涕泣而以女与之。</font></font>今也小国师大国而耻受命焉，是犹弟子而耻受命于先师也。<font style="FONT-SIZE: 9pt"><font color="#551A8B">言小国不修德以自强，其般乐怠敖，皆若效大国之所为者，而独耻受其教命，不可得也。</font></font>如耻之，莫若师文王。师文王，大国五年，小国七年，必为政于天下矣。<font style="FONT-SIZE: 9pt"><font color="#551A8B">此因其愧耻之心而勉以修德也。文王之政，布在方策，举而行之，所谓师文王也。五年七年，以其所乘之势不同为差。盖天下虽无道，然修德之至，则道自我行，而大国反为吾役矣。程子曰：“五年七年，圣人度其时则可矣。然凡此类，学者皆当思其作为如何，乃有益耳。”</font></font>诗云：‘商之孙子，其丽不亿。上帝既命，侯于周服。侯服于周，天命靡常。殷士肤敏，将于京。’孔子曰：‘仁不可为众也。夫国君好仁，天下无敌。’<font style="FONT-SIZE: 9pt"><font color="#551A8B">，音灌。夫，音扶。好，去声。诗大雅文王之篇。孟子引此诗及孔子之言，以言文王之事。丽，数也。十万曰亿。侯，维也。商士，商孙子之臣也。肤，大也。敏，达也。，宗庙之祭，以郁鬯之酒灌地而降神也。将，助也。言高之孙子众多，其数不但十万而已。上帝既命周以天下，则凡此商之孙子，皆臣服于周矣。所以然者，以天命不常，归于有德故也。是以商士之肤大而敏达者，皆执献之礼，助王祭事于周之京师也。孔子因读此诗，而言有仁者则虽有十万之众，不能当之。故国君好仁，则必无敌于天下也。不可为众，犹所谓难为兄难为弟云尔。</font></font>今也欲无敌于天下而不以仁，是犹执热而不以濯也。诗云：‘谁能执热，逝不以濯？’”<font style="FONT-SIZE: 9pt"><font color="#551A8B">耻受命于大国，是欲无敌于天下也；乃师大国而不师文王，是不以仁也。诗大雅桑柔之篇。逝，语辞也。言谁能执持热物，而不以水自濯其手乎？此章言不能自强，则听天所命；修德行仁，则天命在我。</font></font></p>
            <p>　　孟子曰：“不仁者可与言哉？安其危而利其，乐其所以亡者。不仁而可与言，则何亡国败家之有？<font style="FONT-SIZE: 9pt"><font color="#551A8B">，与灾同。乐，音洛。安其危利其者，不知其为危而反以为安利也。所以亡者，谓荒淫暴虐，所以致亡之道也。不仁之人，私欲固蔽，失其本心，故其颠倒错乱至于如此，所以不可告以忠言，而卒至于败亡也。</font></font>有孺子歌曰：‘沧浪之水清兮，可以濯我缨；沧浪之水浊兮，可以濯我足。’<font style="FONT-SIZE: 9pt"><font color="#551A8B">浪，音郎。沧浪，水名。缨，冠系也。</font></font>孔子曰：‘小子听之！清斯濯缨，浊斯濯足矣，自取之也。’<font style="FONT-SIZE: 9pt"><font color="#551A8B">言水之清浊有以自取之也。圣人声入心通，无非至理，此类可见。</font></font>夫人必自侮，然后人侮之；家必自毁，而后人毁之；国必自伐，而后人伐之。<font style="FONT-SIZE: 9pt"><font color="#551A8B">夫，音扶。所谓自取之者。</font></font>太甲曰：‘天作孽，犹可违；自作孽，不可活。’此之谓也。”<font style="FONT-SIZE: 9pt"><font color="#551A8B">解见前篇。此章言心存则有以审夫得失之几，不存则无以辨于存亡之着。祸福之来，皆其自取。</font></font></p>
            <p>　　孟子曰：“桀纣之失天下也，失其民也；失其民者，失其心也。得天下有道：得其民，斯得天下矣；得其民有道：得其心，斯得民矣；得其心有道：所欲与之聚之，所恶勿施尔也。<font style="FONT-SIZE: 9pt"><font color="#551A8B">恶，去声。民之所欲，皆为致之，如聚敛然。民之所恶，则勿施于民。?e所^“人情莫不欲郏三王生之而不；人情莫不欲富，三王厚之而不困；人情莫不欲安，〔一〕三王扶之而不危；人情莫不欲逸，三王节其力而不尽”，此类之谓也。</font></font>民之归仁也，犹水之就下、兽之走圹也。<font style="FONT-SIZE: 9pt"><font color="#551A8B">走，音奏。圹，广野也。言民之所以归乎此，以其所欲之在乎此也。</font></font>故为渊驱鱼者，獭也；为丛驱爵者，r也；为汤武驱民者，桀与纣也。<font style="FONT-SIZE: 9pt"><font color="#551A8B">为，去声。驱，与驱同。獭，音闼。爵，与雀同。r，诸延反。渊，深水也。獭，食鱼者也。丛，茂林也。r，食雀者也。言民之所以去此，以其所欲在彼而所畏在此也。</font></font>今天下之君有好仁者，则诸侯皆为之驱矣。虽欲无王，不可得已。<font style="FONT-SIZE: 9pt"><font color="#551A8B">好、为、王，皆去声。</font></font>今之欲王者，犹七年之病求三年之艾也。苟为不畜，终身不得。苟不志于仁，终身忧辱，以陷于死亡。<font style="FONT-SIZE: 9pt"><font color="#551A8B">王，去声。艾，草名，所以灸者，干久益善。夫病已深而欲求干久之艾，固难卒办，然自今畜之，则犹或可及；不然，则病日益深，死日益迫，而艾终不可得矣。</font></font>诗云‘其何能淑，载胥及溺’，此之谓也。”<font style="FONT-SIZE: 9pt"><font color="#551A8B">诗大雅桑柔之篇。淑，善也。载，则也。胥，相也。言今之所为，其何能善，则相引以陷于乱亡而已。</font></font><font style="FONT-SIZE: 9pt"><font color="#551A8B">〔一〕“情”原作“惰”，据清仿宋大字本改。</font></font></p>
            <p>　　孟子曰：“自暴者，不可与有言也；自弃者，不可与有为也。言非礼义，谓之自暴也；吾身不能居仁由义，谓之自弃也。<font style="FONT-SIZE: 9pt"><font color="#551A8B">暴，犹害也。非，犹毁也。自害其身者，不知礼义之为美而非毁之，虽与之言，必不见信也。自弃其身者，犹知仁义之为美，但弱于怠惰，自谓必不能行，与之有为必不能勉也。程子曰；“人苟以善自治，则无不可移者，虽昏愚之至，皆可渐磨而进也。惟自暴者拒之以不信，自弃者绝之以不为，虽圣人与居，不能化而入也。此所谓下愚之不移也。”</font></font>仁，人之安宅也；义，人之正路也。<font style="FONT-SIZE: 9pt"><font color="#551A8B">仁宅已见前篇。义者，宜也，乃天理之当行，无人欲之邪曲，故曰正路。</font></font>旷安宅而弗居，舍正路而不由，哀哉！”<font style="FONT-SIZE: 9pt"><font color="#551A8B">舍，上声。旷，空也。由，行也。此章言道本固有而人自绝之，是可哀也。此圣贤之深戒，学者所当猛省也。</font></font></p>
            <p>　　孟子曰：“道在尔而求诸远，事在易而求之难。人人亲其亲、长其长而天下平。”<font style="FONT-SIZE: 9pt"><font color="#551A8B">尔、迩，古字通用。易，去声。长，上声。亲长在人为甚迩，亲之长之在人为甚易，而道初不外是也。舍此而他求，则远且难而反失之。但人人各亲其亲、各长其长，则天下自平矣。</font></font></p>
            <p>　　孟子曰：“居下位而不获于上，民不可得而治也。获于上有道：不信于友，弗获于上矣；信于友有道：事亲弗悦，弗信于友矣；悦亲有道：反身不诚，不悦于亲矣；诚身有道：不明乎善，不诚其身矣。<font style="FONT-SIZE: 9pt"><font color="#551A8B">获于上，得其上之信任也。诚，实也。反身不诚，反求诸身而其所以为善之心有不实也。不明乎善，不能即事以穷理。无以真知善之所在也。游氏曰：“欲诚其意，先致其知；不明乎善，不诚乎身矣。学至于诚身，则安往而不致其极哉？以内则顺乎亲，以外则信乎友，以上则可以得君，以下则可以得民矣。”</font></font>是故诚者，天之道也；思诚者，人之道也。<font style="FONT-SIZE: 9pt"><font color="#551A8B">诚者，理之在我者皆实而无伪，天道之本然也；思诚者，欲此理之在我者皆实而无伪，人道之当然也。</font></font>至诚而不动者，未之有也；不诚，未有能动者也。”<font style="FONT-SIZE: 9pt"><font color="#551A8B">至，极也。杨氏曰：“动便是验处，若获乎上、信乎友、悦于亲之类是也。”此章述中庸孔子之言，见思诚为修身之本，而明善又为思诚之本。乃子思所闻于曾子，而孟子所受乎子思者，亦c大W相表?，W者宜心焉。</font></font></p>
            <p>　　孟子曰：“伯夷辟纣，居北海之滨，闻文王作，兴曰：‘盍归乎来！吾闻西伯善养老者。’太公辟纣，居东海之滨，闻文王作，兴曰：‘盍归乎来！吾闻西伯善养老者。’<font style="FONT-SIZE: 9pt"><font color="#551A8B">辟，去声。作、兴，皆起也。盍，何不也。西伯，即文王也。纣命为西方诸侯之长，得专征伐，故称西伯。太公，姜姓，吕氏，名尚。文王发政，必先鳏寡孤独，庶人之老，皆无冻馁，故伯夷、太公来就其养，非求仕也。</font></font>二老者，天下之大老也，而归之，是天下之父归之也。天下之父归之，其子焉往？<font style="FONT-SIZE: 9pt"><font color="#551A8B">焉，于虔反。二老，伯夷、太公也。大老，言非常人之老者。天下之父，言齿德皆尊，如众父然。既得其心，则天下之心不能外矣。萧何所谓养民致贤以图天下者，暗与此合，但其意则有公私之辨，学者又不可以不察也。</font></font>诸侯有行文王之政者，七年之内，必为政于天下矣。”<font style="FONT-SIZE: 9pt"><font color="#551A8B">七年，以小国而言也。大国五年，在其中矣。</font></font></p>
            <p>　　孟子曰：“求也为季氏宰，无能改于其德，而赋粟倍他日。孔子曰：‘求非我徒也，小子鸣鼓而攻之可也。’<font style="FONT-SIZE: 9pt"><font color="#551A8B">求，孔子弟子冉求。季氏，鲁卿。宰，家臣。赋，犹取也，取民之粟倍于他日也。小子，弟子也。鸣鼓而攻之，声其罪而责之也。</font></font>由此观之，君不行仁政而富之，皆弃于孔子者也。况于为之强战？争地以战，杀人盈野；争城以战，杀人盈城。此所谓率土地而食人肉，罪不容于死。<font style="FONT-SIZE: 9pt"><font color="#551A8B">为，去声。林氏曰：“富其君者，夺民之财耳，而夫子犹恶之。况为土地之故而杀人，使其肝脑涂地，则是率土地而食人之肉。其罪之大，虽至于死，犹不足以容之也。”</font></font>故善战者服上刑，连诸侯者次之，辟草莱、任土地者次之。”<font style="FONT-SIZE: 9pt"><font color="#551A8B">辟与辟同。善战，如孙膑、吴起之徒。连结诸侯，如苏秦、张仪之类。辟，开垦也。任土地，谓分土授民，使任耕稼之责，如李悝尽地方，商鞅开阡陌之类也。</font></font><br>
              &nbsp;&nbsp;&nbsp; 孟子曰：“存乎人者，莫良于眸子。眸子不能掩其恶。胸中正，则眸子了焉；胸中不正，则眸子g焉。<font style="FONT-SIZE: 9pt"><font color="#551A8B">眸，音牟。了，音了。g，音耄。良，善也。眸子，目瞳子也。了，明也。g者，蒙蒙，目不明之貌。盖人与物接之时，其神在目，故胸中正则神精而明，不正则神散而昏。</font></font>听其言也，观其眸子，人焉C哉？”<font style="FONT-SIZE: 9pt"><font color="#551A8B">焉，于虔反。C，音搜。C，匿也。言亦心之所发，故沾艘怨郏则人之邪正不可匿矣。然言犹可以伪为，眸子则有不容伪者。</font></font></p>
            <p>　　孟子曰：“恭者不侮人，俭者不夺人。侮夺人之君，惟恐不顺焉，恶得为恭俭？恭俭岂可以声音笑貌为哉？”<font style="FONT-SIZE: 9pt"><font color="#551A8B">恶，平声。惟恐不顺，言恐人之不顺己。声音笑貌，伪为于外也。</font></font></p>
            <p>　　淳于髡曰：“男女授受不亲，礼与？”孟子曰：“礼也。”曰：“嫂溺则援之以手乎？”曰：“嫂溺不援，是豺狼也。男女授受不亲，礼也；嫂溺援之以手者，权也。”<font style="FONT-SIZE: 9pt"><font color="#551A8B">与，平声。援，音爰。淳于，姓；髡，名；齐之辩士。授，与也。受，取也。古礼，男女不亲授受，以远别也。援，救之也。权，称锤也，称物轻重而往来以取中者也。权而得中，是乃礼也。</font></font>曰：“今天下溺矣，夫子之不援，何也？”<font style="FONT-SIZE: 9pt"><font color="#551A8B">言今天下大乱，民遭陷溺，亦当从权以援之，不可守先王之正道也。</font></font>曰：“天下溺，援之以道；嫂溺，援之以手。子欲手援天下乎？”<font style="FONT-SIZE: 9pt"><font color="#551A8B">言天下溺，惟道可以褐，非若嫂溺可手援也。今子欲援天下，乃欲使我枉道求合，则先失其所以援之之具矣。是欲使我以手援天下乎？此章言直己守道，所以济时；枉道殉人，徒为失己。</font></font></p>
            <p>　　公孙丑曰：“君子之不教子，何也？”<font style="FONT-SIZE: 9pt"><font color="#551A8B">不亲教也。</font></font>孟子曰：“势不行也。教者必以正；以正不行，继之以怒；继之以怒，则反夷矣。‘夫子教我以正，夫子未出于正也。’则是父子相夷也。父子相夷，则恶矣。<font style="FONT-SIZE: 9pt"><font color="#551A8B">夷，伤也。教子者，本为爱其子也，继之以怒，则反伤其子矣。父既伤其子，子之心又责其父曰：‘夫子教我以正道，而夫子之身未必自行正道。”则是子又伤其父也。</font></font>古者易子而教之。<font style="FONT-SIZE: 9pt"><font color="#551A8B">易子而教，所以全父子之恩，而亦不失其为教。</font></font>父子之间不责善。责善则离，离则不祥莫大焉。”<font style="FONT-SIZE: 9pt"><font color="#551A8B">责善，朋友之道也。王氏曰：“父有争子，何也？所谓争者，非责善也。当不义则争之而已矣。父之于子也如何？曰，当不义，则亦戒之而已矣。”</font></font></p>
            <p>　　孟子曰：“事孰为大？事亲为大；守孰为大？守身为大。不失其身而能事其亲者，吾闻之矣；失其身而能事其亲者，吾未之闻也。<font style="FONT-SIZE: 9pt"><font color="#551A8B">守身，持守其身，使不陷于不义也。一失其身，则亏体辱亲，虽日用三牲之养，亦不足以为孝矣。</font></font>孰不为事？事亲，事之本也；孰不为守？守身，守之本也。<font style="FONT-SIZE: 9pt"><font color="#551A8B">事亲孝，则忠可移于君，顺可移于长。身正，则家齐、国治、而天下平。</font></font>曾子养曾皙，必有酒肉。将彻，必请所与。问有余，必曰‘有’。曾皙死，曾元养曾子，必有酒肉。将彻，不请所与。问有余，曰‘亡矣’。将以复进也。此所谓养口体者也。若曾子，则可谓养志也。<font style="FONT-SIZE: 9pt"><font color="#551A8B">养，去声。复，扶又反。此承上文事亲言之。曾皙，名点，曾子父也。曾元，曾子子也。曾子养其父，每食必有酒肉。食毕将彻去，必请于父曰：“此余者与谁？”或父问此物尚有余否？必曰“有”。恐亲意更欲与人也。曾元不请所与，虽有言无。其意将以复进于亲，不欲其与人也。此但能养父母之口体而已。曾子则能承顺父母之志，而不忍伤之也。</font></font>事亲若曾子者，可也。”<font style="FONT-SIZE: 9pt"><font color="#551A8B">言当如曾子之养志，不可如曾元但养口体。程子曰：“子之身所能为者，皆所当为，无过分之事也。故事亲若曾子可谓至矣，而孟子止曰可也，岂以曾子之孝为有余哉？”</font></font></p>
            <p>　　孟子曰：“人不足与适也，政不足间也。惟大人为能格君心之非。君仁莫不仁，君义莫不义，君正莫不正。一正君而国定矣。”<font style="FONT-SIZE: 9pt"><font color="#551A8B">适，音谪。间，去声。赵氏曰：“适，过也。间，非也。格，正也。”徐氏曰：“格者，物之所取正也。书曰：‘格其非心。’”愚谓间字上亦当有与字。言人君用人之非，不足过?；行政之失，不足非间。惟有大人之德，则能格其君心之不正以归于正，而国无不治矣。大人者，大德之人，正己而物正者也。程子曰：“天下之治乱，系乎人君之仁与不仁耳。心之非，即害于政，不待乎发之于外也。昔者孟子三见齐王而不言事，门人疑之。孟子曰：‘我先攻其邪心，心既正，而后天下之事可从而理也。’夫政事之失，用人之非，知者能更之，直者能谏之。然非心存焉，则事事而更之，后复有其事，将不胜其更矣；人人而去之，后复用其人，将不胜其去矣。是以辅相之职，必在乎格君心之非，然后无所不正；而欲格君心之非者，非有大人之德，则亦莫之能也。”</font></font><br>
              &nbsp;&nbsp;&nbsp; 孟子曰：“有不虞之誉，有求全之毁。”<font style="FONT-SIZE: 9pt"><font color="#551A8B">虞，度也。吕氏曰“行不足以致誉而偶得誉，是谓不虞之誉。求免于毁而反致毁，是谓求全之毁。言毁誉之言，未必皆实，修己者不可以是遽为忧喜。观人者不可以是轻为进退。”</font></font></p>
            <p>　　孟子曰：“人之易其言也，无责耳矣。”<font style="FONT-SIZE: 9pt"><font color="#551A8B">易，去声。人之所以轻易其言者，以其未遭失言之责故耳。盖常人之情，无所惩于前，则无所警于后。非以为君子之学，必俟有责而后不敢易其言也。然此岂亦有为而言之与？</font></font></p>
            <p>　　孟子曰：“人之患在好为人师。”<font style="FONT-SIZE: 9pt"><font color="#551A8B">好，去声。王勉曰：“学问有余，人资于己，以不得已而应之可也。若好为人师，则自足而不复有进矣，此人之大患也。”</font></font></p>
            <p>　　乐正子从于子敖之齐。<font style="FONT-SIZE: 9pt"><font color="#551A8B">子敖，王O字。</font></font>乐正子见孟子。孟子曰：“子亦来见我乎？”曰：“先生何为出此言也？”曰：“子来几日矣？”曰：“昔昔。”曰：“昔昔，则我出此言也，不亦宜乎？”曰：“舍馆未定。”曰：“子闻之也，舍馆定，然后求见长者乎？”<font style="FONT-SIZE: 9pt"><font color="#551A8B">长，上声。昔者，前日也。馆，客舍也。王O，孟子所不与言者，则其人可知矣。乐正子乃从之行，其失身之罪大矣；又不早见长者，则其罪又有甚者焉。故孟子姑以此责之。</font></font>曰：“克有罪。”<font style="FONT-SIZE: 9pt"><font color="#551A8B">陈氏曰：“乐正子固不能无罪矣，然其勇于受责如此，非好善而笃信之，其能若是乎？世有强辩饰非，闻谏愈甚者，又乐正子之罪人也。”</font></font><br>
              &nbsp;&nbsp;&nbsp; 孟子谓乐正子曰：“子之从于子敖来，徒J啜也。我不意子学古之道，而以J啜也。”<font style="FONT-SIZE: 9pt"><font color="#551A8B">J，博孤反。啜，昌悦反。徒，但也。J，食也。啜，饮也。言其不择所从，但求食耳。此乃正其罪而切责之。</font></font></p>
            <p>　　孟子曰：“不孝有三，无后为大。<font style="FONT-SIZE: 9pt"><font color="#551A8B">赵氏曰：“于礼有不孝者三事：谓阿意曲从，陷亲不义，一也；家贫亲老，不为禄仕，二也；不娶无子，绝先祖祀，三也。三者之中，无后为大。”</font></font>舜不告而娶，为无后也，君子以为犹告也。”<font style="FONT-SIZE: 9pt"><font color="#551A8B">为无之为，去声》。舜告焉则不得娶，而终于无后矣。告者礼也。不告者权也。犹告，言与告同也。盖权而得中，则不离于正矣。范氏曰：“天下之道，有正有权。正者万世之常，权者一时之用。常道人皆可守，权非体道者不能用也。盖权出于不得已者也，若父非瞽瞍，子非大舜，而欲不告而娶，则天下之罪人也。”</font></font></p>
            <p>　　孟子曰：“仁之实，事亲是也；义之实，从兄是也。<font style="FONT-SIZE: 9pt"><font color="#551A8B">仁主于爱，而爱莫切于事亲；义主于敬，而敬莫先于从兄。故仁义之道，其用至广，而其实不越于事亲从兄之间。盖良心之发，最为切近而精实者。有子以孝弟为为仁之本，其意亦犹此也。</font></font>智之实，知斯二者弗去是也；礼之实，节文斯二者是也；乐之实，乐斯二者，乐则生矣；生则恶可已也，恶可已，则不知足之蹈之、手之舞之。”<font style="FONT-SIZE: 9pt"><font color="#551A8B">乐斯、乐则之乐，音洛。恶，平声。斯二者，指事亲从兄而言。知而弗去，则见之明而守之固矣。节文，谓品节文章。乐则生矣，谓和顺从容，无所勉强，事亲从兄之意油然自生，如草木之有生意也。既有生意，则其畅茂条达，自有不可遏者，所谓恶可已也。其又盛，则至于手舞足蹈而不自知矣。此章言事亲从兄，良心真切，天下之道，皆原于此。然必知之明而守之固，然后节之密而乐之深也。</font></font></p>
            <p>　　孟子曰：“天下大悦而将归己。视天下悦而归己，犹草芥也。惟舜为然。不得乎亲，不可以为人；不顺乎亲，不可以为子。<font style="FONT-SIZE: 9pt"><font color="#551A8B">言舜视天下之归己如草芥，而惟欲得其亲而顺之也。得者，曲为承顺以得其心之悦而已。顺则有以谕之于道，心与之一而未始有违，尤人所难也。为人盖泛言之，为子则愈密矣。</font></font>舜尽事亲之道而瞽瞍}豫，瞽瞍}豫而天下化，瞽瞍}豫而天下之为父子者定，此之谓大孝。”<font style="FONT-SIZE: 9pt"><font color="#551A8B">底，之尔反。瞽瞍，舜父名。}，致也。豫，悦乐也。瞽瞍至顽，尝欲杀舜，至是而}豫焉。书所谓“不格奸亦允若”是也。盖舜至此而有以顺乎亲矣。是以天下之为子者，知天下无不可事之亲，顾吾所以事之者未若舜耳。于是莫不勉而为孝，至于其亲亦}豫焉，则天下之为父者，亦莫不慈，所谓化也。子孝父慈，各止其所，而无不安其位之意，所谓定也。为法于天下，可传于后世，非止一身一家之孝而已，此所以为大孝也。李氏曰：“舜之所以能使瞽瞍}豫者，尽事亲之道，其为子职，不见父母之非而已。昔罗仲素语此云：‘只为天下无不是}父母。’了翁闻而善之曰：‘惟如此而后天下之为父子者定。彼臣s其君、子s其父者，常始于见其有不是处耳。’”</font></font></p>
            </td>
        </tr>
      </table>
      <br>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='07.htm'>上一卷</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='09.htm'>下一卷</a></div>
                </td>
              </tr>
            </table>
            <p align=center>□ 作者：孟子及其弟子 
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

