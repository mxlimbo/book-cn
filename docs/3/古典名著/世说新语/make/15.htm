<html>
<head>
<title>自新第十五</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" bgcolor="#cfd3dc">
<table border="0" cellpadding="0" cellspacing="0" width="776">
  <tr valign="top">
    <td background="leftbg.jpg" width="75" align="right" height="600"> 
      <table border="0" cellpadding="0" cellspacing="0">
        <tr valign="top"> 
          <td height="10"></td>
        </tr>
        <tr valign="top"> 
          <td><a href="content.htm"><img src="return.jpg" width="28" height="77" border="0"></a></td>
        </tr>
        <tr valign="top"> 
          <td height="17"></td>
        </tr>
        <tr valign="top"> 
          <td><a href="14.htm"><img src="last.jpg" width="28" height="77" border="0"></a></td>
        </tr>
        <tr valign="top"> 
          <td height="17"></td>
        </tr>
        <tr valign="top"> 
          <td><a href="16.htm"><img src="next.jpg" width="28" height="77" border="0"></a></td>
        </tr>
      </table>
    </td>
    <td align="center" background="mainbg.jpg"> <br>
      <table width="500" cellspacing="0" cellpadding="0" align="center" border="0">
        <tr> 
          <td> 
            <p align="center" class="h">&nbsp;</p>
            <p align="center" class="h">自新第十五</p>
          </td>
        </tr>
      </table>
      <br>
      <table width="600" border="0" cellspacing="0" cellpadding="0" align="center">
        <tr> 
          <td>　　1周处年少时，凶强侠气，为乡里所患，又义兴水中有蛟，山中有邅迹虎，并皆暴犯百姓，义兴人谓为「三横」，而处尤剧。或说处杀虎斩蛟，实冀三横唯余其一。处即刺杀虎，又入水击蛟，蛟或浮或没，行数十里，处与之俱，经三日三夜，乡里皆谓已死，更相庆。竟杀蛟而出。闻里人相庆，始知为人情所患，有自改意。乃自吴寻二陆，平原不在，正见清河，具以情告，并云：「欲自修改而年已蹉跎，终无所成。」清河曰：「古人贵朝闻夕死，况君前途尚可。且人患志之不立，亦何忧令名不彰邪？」处遂改励，终为忠臣孝子。 
            <p>　　2戴渊少时，游侠不治行检，尝在江，淮间攻掠商旅。陆机赴假还洛，轻重甚盛。渊使少年掠劫，渊在岸上，据胡床指麾左右，皆得其宜。渊既神姿峰颍，虽处鄙事，神气犹异。机于船屋上遥谓之曰：「卿才如此，亦复作劫邪？」渊便泣涕，投剑归机，辞厉非常。机弥重之，定交，作笔荐焉。过江，仕至征西将军。</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='14.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='16.htm'>下一篇</a></div>
                </td>
              </tr>
            </table>
            <p align=center>□ 作者：〔南朝.宋〕刘义庆
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

