<html>
<head>
<title>坊记</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td background="top1bg.gif"><img src="top1.gif" width="68" height="44" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="68"><img src="top2.gif" width="68" height="21" border="0"></td>
    <td width="73"><a href="content.htm"><img src="return.gif" width="73" height="21" border="0"></a></td>
    <td width="15"></td>
    <td width="73"><a href="27.htm"><img src="last.gif" width="73" height="21" border="0"></a></td>
    <td width="14"></td>
    <td width="73"><a href="29.htm"><img src="next.gif" width="73" height="21" border="0"></a></td>
    <td width="460"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="316" background="top4bg.gif"><img src="top3.gif" width="68" height="51" border="0"></td>
    <td><img name="main_r3_c10" src="top5.gif" width="6" height="51" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="38" background="leftbg.gif">&nbsp;</td>
    <td align="center">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">坊记</p>
            </td>
        </tr>
      </table>
      <br>
      <table width="600" border="0" cellspacing="0" cellpadding="0">
        <tr> 
          <td> 
            <p>　　子言之．君子之道．辟则坊与．坊民之所不足者也．大为之坊．民犹u之．故君子礼以坊德．刑以坊淫．命以坊欲．</p>
            <p>　　子云．小人贫斯约．富斯骄．约斯盗．骄斯乱．礼者．因人之情而为之节文．以为民坊者也．故圣人之制富贵也．使民富不足以骄．贫不至于约．贵不慊于上．故乱益亡．</p>
            <p>　　子云．贫而好乐．富而好礼．众而以宁者．天下其几矣．诗云．民之贪乱．宁为荼毒．故制国不过千乘．都城不过百雉．家富不过百乘．以此坊民．诸侯犹有畔者．</p>
            <p>　　子云．夫礼者．所以章疑别微．以为民坊者也．故贵贱有等．衣服有别．朝廷有位．则民有所让．</p>
            <p>　　子云．天无二日．土无二王．家无二主．尊无二上．示民有君臣之别也．春秋不称楚越之王丧．礼．君不称天．大夫不称君．恐民之惑也．诗云．相彼盍旦．尚犹患之．</p>
            <p>　　子云．君不与同姓同车．与异姓同车不同服．示民不嫌也．以此坊民．民犹得同姓以s其君．</p>
            <p>　　子云．君子辞贵不辞贱．辞富不辞贫．则乱益亡．故君子与其使食浮于人也．宁使人浮于食．</p>
            <p>　　子云．觞酒豆肉．让而受恶．民犹犯齿．衽席之上．让而坐下．民犹犯贵．朝延之位．让而就贱．民犹犯君．诗云．民之无良．相怨一方．受爵不让．至于已斯亡．</p>
            <p>　　子云．君子贵人而贱已．先人而后己．则民作让故称人之君曰君．自称其君曰寡君．</p>
            <p>　　子云．利禄先死者而后生者．则民不常先亡者而后存者．则民可以托．诗云．先君之思．以畜寡人．以此坊民．民犹乘蓝号无告．</p>
            <p>　　子云．有国家者．贵人而贱禄．则民兴让．尚技而贱车．则民兴艺．故君子约言．小人先言．</p>
            <p>　　子云．上酌民言．则下天上施．上不酌民言．则犯也．下不天上施．则乱也．故君子信让以莅百姓．则民之报礼重．诗云．先民有言．询于刍荛．</p>
            <p>　　子云．善则称人．过则称己．则民不争．善则称人．过则称己．则怨益亡．诗云．尔卜尔筮．履无咎言．子云．善则称人．过则称己．则民让善．诗云．考卜惟王．度是镐京．惟龟正之．武王成之．子云．善则称君．过则称己．则民作忠．君陈曰．尔有嘉谋嘉猷．入告尔君于内．女乃顺之于外曰．此谋此猷．惟我君之德．于乎是惟良显哉．子云．善则称亲．过则称己．则民作孝．大誓曰．予克纣．非予武．惟朕文考无罪．纣克予．非朕文考有罪．惟予小子无良．</p>
            <p>　　子云．君子弛其亲之过．而敬其美．论语曰．三年无改于父之道．可谓孝矣．高宗云．三年其惟不言．言乃．</p>
            <p>　　子云．从命不忿．微谏不倦．劳而不怨．可谓孝矣．诗云．孝子不匮．</p>
            <p>　　子云．睦于父母之党．可谓孝矣．故君子因睦以合族．诗云．此令兄弟．绰绰有裕．不令兄弟．交相为愈．</p>
            <p>　　子云．于父之执．可以乘其车．不可以衣其衣．君子以广孝也．</p>
            <p>　　子云．小人皆能养其亲．君子不敬何以辨．</p>
            <p>　　子云．父子不同位．以厚敬也．书云．厥辟不辟．忝厥祖．</p>
            <p>　　子云．父母在．不称老．言孝不言慈．闺门之内．戏而不叹．君子以此坊民．民犹薄于孝而厚于慈．</p>
            <p>　　子云．长民者．朝廷敬老则民作孝．</p>
            <p>　　子云．祭祀之有尸也．宗庙之主也．示民有事也．修宗庙．敬祀事．教民追孝也．以此坊民．民犹忘其亲．</p>
            <p>　　子云．敬则用祭器．故君子不以菲废礼．不以美没礼．故食礼．主人亲馈则客祭．主人不亲馈则客不祭．故君子苟无礼．虽美不食焉．易曰．东邻杀牛．不如西邻之^祭．受其福．诗云．既醉以酒．既饱以德．以此示民．民犹争利而忘义．</p>
            <p>　　子云．七日戒．三日齐．承一人焉以为尸．过之者趋走．以教敬也．醴酒在室．醍酒在堂．澄酒在下．示不淫也．尸饮三．众宾饮一．示民有上下也．因其酒肉．聚其宗族．以教民睦也．故堂上观乎室．堂下观乎上．诗云．礼仪卒度．笑语卒获．</p>
            <p>　　子云．宾礼每进以让．丧礼每加以远．浴于中溜．饭于牖下．小敛于户内．大敛于阼．殡于客位．祖于庭．葬于墓．所以示远也．殷人吊于圹．周人吊于家．示民不骋玻子云．死．民之卒事也．吾从周．以此坊民．诸侯犹有薨而不葬者．</p>
            <p>　　子云．升自客阶．受吊于宾位．教民追孝也．未没丧．不称君．示民不争也．故鲁春秋记晋丧曰．杀其君之子奚齐．及其君卓．以此坊民．子犹有s其父者．</p>
            <p>　　子云．孝以事君．弟以事长．示民不贰也．故君子有君不谋仕．唯卜之日称二君．丧父三年．丧君三年．示民不疑也．父母在不敢有其身．不敢私其财．示民有上下也．故天子四海之内．无客礼莫敢为主焉．故君适其臣．升自阼阶．即位于堂．示民不敢有其室也．父母在．馈献不及车马．示民不敢专也．以此坊民．民犹忘其亲而贰其君．</p>
            <p>　　子云．礼之先币帛也．欲民之先事而后禄也．先财而后礼．则民利．无辞而行情．则民争．故君子于有馈者．弗能见．则不视其馈．易曰．不耕获．不．凶．以此坊民．民犹贵禄而贱行．</p>
            <p>　　子云．君子不尽利以遗民．诗云．彼有遗秉．此有不敛}．伊寡妇之利．故君子仕则不稼．田则不渔．食时不力珍．大夫不坐羊．士不坐犬．诗云．采葑采菲．无以下体．德音莫违．及尔同死．以此坊民．民犹忘义而争利．以亡其身．</p>
            <p>　　子云．夫礼坊民所淫．章民之别．使民无嫌．以为民纪者也．故男女无媒不交．无币不相见．恐男女之无别也．以此坊民．民犹有自献其身．诗云．伐柯如之何．匪斧不克．取妻如之何．匪媒不得．麻如之何横从其亩．取妻如之何．必告父母．</p>
            <p>　　子云．取妻不取同姓．以厚别也．故买妾不知其姓．则卜之．以此坊民．鲁春秋犹去夫人之姓曰吴．其死曰孟子卒．</p>
            <p>　　子云．礼．非祭．男女不交爵．以此坊民．阳侯犹杀缪侯．而窃其夫人．故大飨废夫人之礼．</p>
            <p>　　子云．寡妇之子．不有见焉．则弗友也．君子以辟远也．故朋友之交．主人不在．不有大故．则不入其门．以此坊民．民犹以色厚于德．</p>
            <p>　　子云．好德如好色．诸侯不下渔色．故君子远色以为民纪．故男女授受不亲．御妇人则进左手．姑姊妹女子子已嫁而反．男子不与同席而坐．寡妇不夜哭．妇人疾．问之．不问其疾．以此坊民．民犹淫u而乱于族．</p>
            <p>　　子云．昏礼．婿亲迎．见于舅姑．舅姑承子以授婿．恐事之违也．以此坊民．妇犹有不至者．</p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='27.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='29.htm'>下一篇</a></div>
                </td>
              </tr>
            </table>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

