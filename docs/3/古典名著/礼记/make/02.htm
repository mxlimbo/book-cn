<html>
<head>
<title>檀弓</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td background="top1bg.gif"><img src="top1.gif" width="68" height="44" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="68"><img src="top2.gif" width="68" height="21" border="0"></td>
    <td width="73"><a href="content.htm"><img src="return.gif" width="73" height="21" border="0"></a></td>
    <td width="15"></td>
    <td width="73"><a href="01.htm"><img src="last.gif" width="73" height="21" border="0"></a></td>
    <td width="14"></td>
    <td width="73"><a href="03.htm"><img src="next.gif" width="73" height="21" border="0"></a></td>
    <td width="460"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="316" background="top4bg.gif"><img src="top3.gif" width="68" height="51" border="0"></td>
    <td><img name="main_r3_c10" src="top5.gif" width="6" height="51" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="38" background="leftbg.gif">&nbsp;</td>
    <td align="center">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">檀弓</p>
            </td>
        </tr>
      </table>
      <br>
      <table width="600" border="0" cellspacing="0" cellpadding="0">
        <tr> 
          <td> 　　公仪仲子之丧．檀弓免焉．仲子舍其孙而立其子．檀弓曰．何居．我未之前闻也．趋而就子服伯子于门右．曰．仲子舍其孙而立其子．何也．伯子曰．仲子亦犹行古之道也．昔者文王舍伯邑考而立武王．微子舍其孙]而立衍也．夫仲子亦犹行古之道也．子游问诸孔子．孔子曰否．立孙． 
            <p>　　事亲有隐而无犯．左右就养无方．服勤至死．致丧三年．事君有犯而无隐．左右就养有方．服勤至死．方丧三年．事师无犯无隐．左右就养无方．服勤至死．心丧三年．</p>
            <p>　　季武子成寝．杜氏之葬在西阶之下．请合葬焉．许之．入宫而不敢哭．武子曰．合葬．非古也．自周公以来．未之有改也．吾许其大而不许其细．何居．命之哭．</p>
            <p>　　子上之母死而不丧．门人问诸子思曰．昔者子之先君子丧出母乎．曰．然．子之不使白也丧之．何也．子思曰．昔者吾先君子无所失道．道隆则从而隆．道污则从而污．急则安能．为急也妻者．是为白也母．不为急也妻者．是不为白也母．故孔氏之不丧出母．自子思始也</p>
            <p>　　孔子曰．拜而后稽颡．颓乎其顺也．稽颡而后拜．颀乎其至也．三年之丧．吾从其至者．</p>
            <p>　　孔子既得合葬于防．曰．吾闻之．古也墓而不坟．今丘也．东西南北之人也．不可以弗识也．于是封之．崇四尺．孔子先反．门人后．雨甚至．孔子问焉．曰．尔来何迟也．曰．防墓崩．孔子不应．三．孔子泫然流涕曰．吾闻之．古不修墓．</p>
            <p>　　孔子哭子路于中庭．有人吊者．而夫子拜之．既哭．进使者而问故．使者曰．醢之矣．遂命覆醢．</p>
            <p>　　曾子曰．朋友之墓．有宿草而不哭焉．</p>
            <p>　　子思曰．丧三日而殡．凡附于身者．必诚必信．勿之有悔焉耳矣．三月而葬．凡附于棺者．必诚必信．勿之有悔焉耳矣．丧三年．以为极亡．则弗之忘矣．故君子有终身之忧．而无一朝之患．故忌日不乐．</p>
            <p>　　孔子少孤．不知其墓．殡于五父之衢．人之见之者．皆以为葬也．其慎也．盖殡也．问于Y曼父之母．然后得合葬于防．</p>
            <p>　　邻有丧．舂不相．里有殡．不巷歌．</p>
            <p>　　丧冠不q．</p>
            <p>　　有虞氏瓦棺．夏后氏糁埽殷人棺椁．周人墙置．周人以殷人之棺椁葬长殇．以夏后氏之糁茉嶂虚湎麻洌以有虞氏之瓦棺葬无服之殇．</p>
            <p>　　夏后氏尚黑．大事敛用昏．戎事乘骊．牲用玄．殷人尚白．大事敛用日中．戎事乘翰．牲用白．周人尚赤．大事敛用日出．戎事乘{．牲用U．</p>
            <p>　　穆公之母卒．使人问于曾子曰．如之何．对曰．申也闻诸申之父曰．哭泣之哀齐斩之情．粥之食．自天子达．布幕．卫也．幕．鲁也．</p>
            <p>　　晋献公将杀其世子申生．公子重耳谓之曰．子盖言子之志于公乎．世子曰．不可．君安骊姬．是我伤公之心也．曰．然则盖行乎．世子曰．不可．君谓我欲s君也．天下岂有无父之国哉．吾何行如之．使人辞于狐突曰．申生有罪．不念伯氏之言也．以至于死．申生不敢爱其死．虽然．吾君老矣．子少．国家多难．伯氏不出而图吾君．伯氏苟出而图吾君．申生受赐而死．再拜稽首乃卒．是以为恭世子也．</p>
            <p>　　鲁人有朝祥而莫歌者．子路笑之．夫子曰．由．尔责于人．终无已夫．三年之丧．亦已久矣夫．子路出．夫子曰．又多乎哉．u月则其善也．</p>
            <p>　　鲁庄公及宋人战于乘丘．县贲父御．卜国为右．马惊败绩．公队．佐车授绥．公曰．末之卜也．县贲父曰．他日不败绩．而今败绩．是无勇也．遂死之．圉人浴马．有流矢在白肉．公曰．非其罪也．遂诔之．士之有诔．自此始也．</p>
            <p>　　曾子寝疾．病．乐正子春坐于床下．曾元．曾申．坐于足．童子隅坐而执烛．童子曰．华而．大夫之箦与．子春曰．止．曾子闻之．瞿然曰．呼．曰．华而．大夫之箦与．曾子曰．然．斯季孙之赐也．我未之能易也．元起易箦．曾元曰．夫子之病革矣．不可以变．幸而至于旦．请敬易之．曾子曰．尔之爱我也不如彼．君子之爱人也以德．细人之爱人也以姑息．吾何求哉．吾得正而毙焉．斯已矣．举扶而易之．反席未安而没．</p>
            <p>　　始死．充充如有穷．既殡．瞿瞿如有求而弗得．既葬．皇皇如有望而弗至．练而慨然．祥而廓然．</p>
            <p>　　邾娄复之以矢．盖自战于升陉始也．鲁妇人之而吊也．自败于台鲐始也．</p>
            <p>　　南宫绦之妻之姑之丧．夫子诲之．曰．尔毋从从尔．尔毋扈扈尔．盖榛以为笄．长尺而总八寸．</p>
            <p>　　孟献子V．县而不乐．比御而不入．夫子曰．献子加于人一等矣．</p>
            <p>　　孔子既祥．五日弹琴而不成声．十日而成笙歌．</p>
            <p>　　有子盖既祥．而丝屦组缨．</p>
            <p>　　死而不吊者．三．畏．厌．溺．</p>
            <p>　　子路有姊之丧．可以除之矣．而弗除也．孔子曰．何弗除也．子路曰．吾寡兄弟而弗忍也．孔子曰．先王制礼．行道之人．皆弗忍也．子路闻之．遂除之．</p>
            <p>　　大公封于营丘．比及五世．皆反葬于周．君子曰．乐．乐其所自生．礼．不忘其本．古之人有言曰．狐死正丘首．仁也．</p>
            <p>　　伯鱼之母死．期而犹哭．夫子闻之．曰．谁与哭者．门人曰．鲤也．夫子曰．嘻．其甚也．伯鱼闻之．遂除之．</p>
            <p>　　舜葬于苍梧之野．盖三妃未之从也．季武子曰．周公盖y．</p>
            <p>　　曾子之丧．浴于爨室．</p>
            <p>　　大功废业．或曰．大功诵可也．</p>
            <p>　　子张病．召申祥而语之曰．君子曰终．小人曰死．吾今日其庶几乎．</p>
            <p>　　曾子曰．始死之奠．其余阁也与．</p>
            <p>　　曾子曰．小功不为位也者．是委巷之礼也．子思之哭嫂也为位．妇人倡踊．申祥之哭言思也亦然．</p>
            <p>　　古者冠缩缝．今也衡缝．故丧冠之反吉．非古也．</p>
            <p>　　曾子谓子思曰．急．吾执亲之丧也．水浆不入于口者七日．子思曰．先王之制礼也．过之者．俯而就之．不至焉者．而及之．故君子之执亲之丧也．水浆不入于口者三日．杖而后能起．</p>
            <p>　　曾子曰．小功不税．则是远兄弟．终无服也．而可乎．</p>
            <p>　　伯高之丧．孔氏之使者未至．冉子摄束帛乘马而将之．孔子曰．异哉．徒使我不诚于伯高．</p>
            <p>　　伯高死于卫．赴于孔子．孔子曰．吾恶乎哭诸．兄弟．吾哭诸庙．父之友．吾哭诸庙门之外．师．吾哭诸寝．朋友．吾哭诸寝门之外．所知．吾哭诸野．于野则已疏．于寝则已重．夫由赐也见我．吾哭诸赐氏．遂命子贡为之主．曰．为尔哭也．来者拜之．知伯高而来者勿拜也．</p>
            <p>　　曾子曰．丧有疾．食肉饮酒．必有草木之滋焉．以为姜桂之谓也．</p>
            <p>　　子夏丧其子而丧其明．曾子吊之．曰．吾闻之也．朋友丧明则哭之．曾子哭．子夏亦哭．曰．天乎．予之无罪也．曾子怒．曰．商．女何无罪也．吾与女事夫子于洙泗之间．退而老于西河之上．使西河之民．疑女于夫子．尔罪一也．丧尔亲．使民未有闻焉．尔罪二也．丧尔子．丧尔明．尔罪三也．而曰．女何无罪与．子夏投其杖而拜．曰．吾过矣．吾过矣．吾离群而索居．亦已久矣．</p>
            <p>　　夫昼居于内．问其疾可也．夜居于外．吊之可也．是故君子非有大故．不宿于外．非致齐也．非疾也．不昼夜居于内．</p>
            <p>　　高子皋之执亲之丧也．泣血三年．未尝见齿．君子以为难．</p>
            <p>　　衰与其不当物也．宁无衰．齐衰不以边坐．大功不以服勤．</p>
            <p>　　孔子之卫．遇旧馆人之丧．入而哭之哀．出．使子贡说骖而赙之．子贡曰．于门人之丧．未有所说骖．说骖于旧馆．无乃已重乎．夫子曰．予乡者入而哭之．遇于一哀．而出涕．予恶夫涕之无从也．小子行之．</p>
            <p>　　孔子在卫．有送葬者．而夫子观之．曰．善哉为丧乎．足以为法矣．小子识之．子贡曰．夫子何善尔也．曰．其往也如慕．其反也如疑．子贡曰．岂若速反而虞乎．子曰．小子识之．我未之能行也．</p>
            <p>　　颜渊之丧．馈祥肉．孔子出受之．入弹琴而后食之．</p>
            <p>　　孔子与门人立．拱而尚右．二三子亦皆尚右．孔子曰．二三子之嗜学也．我则有姊之丧故也．二三子皆尚左．</p>
            <p>　　孔子蚤作．负手曳杖．消摇于门．歌曰．泰山其颓乎．梁木其坏乎．哲人其萎乎．既歌而入．当户而坐．子贡闻之．曰．泰山其颓．则吾将安仰梁木其坏．哲人其萎则吾将安放．夫子殆将病也．遂趋而入．夫子曰．赐．尔来何迟也．夏后氏殡于东阶之上．则犹在阼也．殷人殡于两楹之间．则与宾主夹之也．周人殡于西阶之上．则犹宾之也．而丘也．殷人也．予畴昔之夜．梦坐奠于两楹之间．夫明王不兴．而天下其孰能宗予．予殆将死也．盖寝疾七日而没．</p>
            <p>　　孔子之丧．门人疑所服．子贡曰．昔者夫子之丧颜渊．若丧子而无服．丧子路亦然．请丧夫子．若丧父而无服．</p>
            <p>　　孔子之丧．公西赤为志焉．饰棺墙．置．设披．周也．设崇．殷也．绸练设恚夏也．</p>
            <p>　　子张之丧．公明仪为志焉．褚幕丹质．蚁结于四隅．殷士也．</p>
            <p>　　子夏问于孔子曰．居父母之仇．如之何．夫子曰．寝苫．枕干不仕．弗与共天下也．遇诸市朝．不反兵而斗．曰．请问居昆弟之仇．如之何．曰．仕弗与共国．衔君命而使．虽遇之不斗．曰．请问居从父昆弟之仇．如之何．曰．不为魁．主人能．则执兵而陪其后．</p>
            <p>　　孔子之丧．二三子皆而出．群居则．出则否．</p>
            <p>　　易墓．非古也．</p>
            <p>　　子路曰．吾闻诸夫子．丧礼．与其哀不足而礼有余也．不若礼不足而哀有余也．祭礼．与其敬不足而礼有余也．不若礼不足而敬有余也．</p>
            <p>　　曾子吊于负夏．主人既祖填池．推柩而反之．降妇人而后行礼．从者曰．礼与．曾子曰．夫祖者且也．且胡为其不可以反宿也．从者又问诸子游曰．礼与．子游曰．饭于牖下．小敛于户内．大敛于阼．殡于客位．祖于庭．葬于墓．所以即远也．故丧事有进而无退．曾子闻之．曰．多矣乎．予出祖者．</p>
            <p>　　曾子袭裘而吊．子游裼裘而吊．曾子指子游而示人曰．夫夫也．为习于礼者．如之何其裼裘而吊也．主人既小敛．袒括发．子游趋而出．袭裘带而入．曾子曰．我过矣．我过矣．夫夫是也．</p>
            <p>　　子夏既除丧而见．予之琴．和之而不和．弹之而不成声．作而曰．哀未忘也．先王制礼．而弗敢过也．子张既除丧而见．予之琴．和之而和．弹之而成声．作而曰．先王制礼．不敢不至焉．</p>
            <p>　　司寇惠子之丧．子游为之麻衰．牡麻．文子辞曰．子辱与弥牟之弟游．又辱为之服．敢辞．子游曰．礼也．文子退．反哭．子游趋而就诸臣之位．文子又辞曰．子辱与弥牟之弟游．又辱为之服．又辱临其丧．敢辞．子游曰．固以请．文子退．扶适子南面而立．曰．子辱与弥牟之弟游．又辱为之服．又辱临其丧．虎也敢不复位．子游趋而就客位．</p>
            <p>　　将军文子之丧．既除丧而后越人来吊．主人深衣练冠．待于庙．垂涕．子游观之曰．将军文氏之子．其庶几乎．亡于礼者之礼也．其动也中．</p>
            <p>　　幼名．冠字．五十以伯仲．死谥．周道也．</p>
            <p>　　也者．实也．</p>
            <p>　　掘中溜而浴．毁灶以缀足．及葬．毁宗躐行．出于大门．殷道也．学者行之．</p>
            <p>　　子柳之母死．子硕请具．子柳曰．何以哉．子硕曰．请粥庶弟之母．子柳曰．如之何其粥人之母．以葬其母也．不可．既葬．子硕欲以赙布之余具祭器．子柳曰．不可．吾闻之也．君子不家于丧．请班诸兄弟之贫者．</p>
            <p>　　君子曰．谋人之军师．败则死之．谋人之邦邑．危则亡之．</p>
            <p>　　公叔文子升于瑕丘．蘧伯玉从．文子曰．乐者斯丘也．死则我欲葬焉．蘧伯玉曰．吾子乐之．则瑗请前．</p>
            <p>　　弁人有其母死．而孺子泣者．孔子曰．哀则哀矣．而难为继也．夫礼．为可传也．为可继也．故哭踊有节．</p>
            <p>　　叔孙武叔之母死．既小敛．举者出户．出户袒．且投其冠．括发．子游曰．知礼．</p>
            <p>　　扶君．卜人师扶右．射人师扶左．君薨以是举．</p>
            <p>　　从母之夫．舅之妻．二夫人相为服．君子未之言也．或曰．同爨缌．</p>
            <p>　　丧事欲其纵纵尔．吉事欲其折折尔．故丧事虽遽不陵节．吉事虽止不怠．故骚骚尔则野．鼎鼎尔则小人．君子盖犹犹尔．</p>
            <p>　　丧具．君子耻具．一日二日而可为也者．君子弗为也．</p>
            <p>　　丧服．兄弟之子犹子也．盖引而进之也．嫂叔之无服也．盖推而远之也．姑姊妹之薄也．盖有受我而厚之者也．</p>
            <p>　　食于有丧者之侧．未尝饱也．</p>
            <p>　　曾子与客立于门侧．其徒趋而出．曾子曰．尔将何之．曰．吾父死．将出哭于巷．曰．反哭于尔次．曾子北面而吊焉．</p>
            <p>　　孔子曰．之死而致死之．不仁而不可为也．之死而致生之．不知而不可为也．是故竹不成用．瓦不成味．木不成郏琴瑟张而不平．竽笙备而不和．有钟磬而无．其曰明器．神明之也．</p>
            <p>　　有子问于曾子曰．问丧于夫子乎．曰．闻之矣．丧欲速贫．死欲速朽．有子曰．是非君子之言也．曾子曰．参也闻诸夫子也．有子又曰．是非君子之言也．曾子曰．参也与子游闻之．有子曰．然．然则夫子有为言之也．曾子以斯言告于子游．子游曰．甚哉．有子之言似夫子也．昔者夫子居于宋．见桓司马自为石椁．三年而不成．夫子曰．若是其靡也．死不如速朽之愈也．死之欲速朽．为桓司马言之也．南宫敬叔反．必载宝而朝．夫子曰．若是其货也．丧不如速贫之愈也．丧之欲速贫．为敬叔言之也．曾子以子游之言告于有子．有子曰．然．吾固曰．非夫子之言也．曾子曰．子何以知之．有子曰．夫子制于中都．四寸之棺．五寸之椁．以斯知不欲速朽也．昔者夫子失鲁司寇．将之荆．盖先之以子夏．又申之以冉有．以斯知不欲速贫也．</p>
            <p>　　陈庄子死．赴于鲁．鲁人欲勿哭．缪公召县子而问焉．县子曰．古之大夫．束修之问不出竟．虽欲哭之．安得而哭之．今之大夫．交政于中国．虽欲勿哭．焉得而弗哭．且臣闻之．哭有二道．有爱而哭之．有畏而哭之．公曰．然．然则如之何而可．县子曰．请哭诸异姓之庙．于是与哭诸县氏．</p>
            <p>　　仲宪言于曾子曰．夏后氏用明器．示民无知也．殷人用祭器．示民有知也．周人兼用之．示民疑也．曾子曰．其不然乎．其不然乎．夫明器．鬼器也．祭器．人器也．夫古之人胡为而死其亲乎．</p>
            <p>　　公叔木有同母异父之昆弟死．问于子游．子游曰．其大功乎．狄仪有同母异父之昆弟死．问于子夏．子夏曰．我未之前闻也．鲁人则为之齐衰．狄仪行齐衰．今之齐衰．狄仪之问也．</p>
            <p>　　子思之母死于卫．柳若谓子思曰．子圣人之后也．四方于子乎观礼．子盖慎诸．子思曰．吾何慎哉．吾闻之．有其礼无其财．君子弗行也．有其礼有其财．无其时．君子弗行也．吾何慎哉．</p>
            <p>　　县子琐曰．吾闻之．古者不降．上下各以其亲．滕伯文为孟虎齐衰．其叔父也．为孟皮齐衰．其叔父也．</p>
            <p>　　后木曰．丧．吾闻诸县子曰．夫丧．不可不深长思也．买棺外内易．我死则亦然．</p>
            <p>　　曾子曰．尸未设饰．故帷堂．小敛而彻帷．仲梁子曰．夫妇方乱．故帷堂．小敛而彻帷．</p>
            <p>　　小敛之奠．子游曰．于东方．曾子曰．于西方．敛斯席矣．小敛之奠在西方．鲁礼之未失也．</p>
            <p>　　县子曰．衰裳．非古也．</p>
            <p>　　子蒲卒．哭者呼灭．子皋曰．若是野哉．哭者改之．</p>
            <p>　　杜桥之母之丧．宫中无相．以为沽也．</p>
            <p>　　夫子曰．始死．羔裘玄冠者．易之而已．羔裘玄冠．夫子不以吊．</p>
            <p>　　子游问丧具．夫子曰．称家之有亡．子游曰．有无恶乎齐．夫子曰．有．毋过礼．苟亡矣．敛首足形．还葬．县棺而封．人岂有非之者哉．</p>
            <p>　　司士贲告于子游曰．请袭于床．子游曰．诺．县子闻之．曰．汰哉叔氏．专以礼许人．</p>
            <p>　　宋襄公葬其夫人．醯醢百瓮．曾子曰．既曰明器矣．而又实之．</p>
            <p>　　孟献子之丧．司徒旅归四布．夫子曰．可也．</p>
            <p>　　读R．曾子曰．非古也．是再告也．</p>
            <p>　　成子高寝疾．庆遗入请曰．子之病革矣．如至乎大病．则如之何．子高曰．吾闻之也．生有益于人．死不害于人．吾纵生无益于人．吾可以死害于人乎哉．我死．则择不食之地而葬我焉．</p>
            <p>　　子夏问诸夫子曰．居君之母．与妻之丧．居处言语饮食b尔．</p>
            <p>　　宾客至．无所馆．夫子曰．生于我乎馆．死于我乎殡．</p>
            <p>　　国子高曰．葬也者．藏也．藏也者．欲人之弗得见也．是故衣足以饰身．棺周于衣．椁周于棺．土周于椁．反壤树之哉．</p>
            <p>　　孔子之丧．有自燕来观者．舍于子夏氏．子夏曰．圣人之葬人．与人之葬圣人也．子何观焉．昔者夫子言之曰．吾见封之若堂者矣．见若坊者矣．见若覆夏屋者矣．见若斧者矣．从若斧者焉．马鬣封之谓也．今一日而三斩板．而已封．尚行夫子之志乎哉．</p>
            <p>　　妇人不葛带．</p>
            <p>　　有荐新．如朔奠．</p>
            <p>　　既葬．各以其服除．</p>
            <p>　　池视重溜．</p>
            <p>　　君即位而为溃岁壹漆之．藏焉．</p>
            <p>　　复楔齿．缀足．饭．设饰．帷堂．并作．父兄命赴者．</p>
            <p>　　君复于小寝．大寝．小祖．大祖．库门．四郊．</p>
            <p>　　丧不剥奠也与．祭肉也与．</p>
            <p>　　既殡．旬而布材与明器．</p>
            <p>　　朝奠日出．夕奠逮日．</p>
            <p>　　父母之丧哭无时．使必知其反也．</p>
            <p>　　练练衣黄里．X．缘．葛要．绳屦无P．角．鹿裘．衡长．．裼之可也．</p>
            <p>　　有殡．闻远兄弟之丧．虽缌必往．非兄弟．虽邻不往．</p>
            <p>　　所识．其兄弟不同居者皆吊．</p>
            <p>　　天子之棺四重．水兕革棺被之．其厚三寸．s棺一．梓棺二．四者皆周．棺束．缩二．衡三．衽每束一．柏椁以端长六尺．</p>
            <p>　　天子之哭诸侯也．爵弁．(纟才)衣．或曰．使有司哭之．为之不以乐食．</p>
            <p>　　天子之殡也．涂龙以椁．加斧于椁上．毕涂屋．天子之礼也．</p>
            <p>　　唯天子之丧．有别姓而哭．</p>
            <p>　　鲁哀公诔孔丘曰．天不遗耆老．莫相予位焉．呜呼哀哉．尼父．</p>
            <p>　　国亡大县邑．公卿大夫士皆厌冠．哭于大庙三日．君不举．或曰．君举而哭于后土．</p>
            <p>　　孔子恶野哭者．</p>
            <p>　　未仕者不敢税人．如税人．则以父兄之命．</p>
            <p>　　士备入而后朝夕踊．</p>
            <p>　　祥而缟．是月V．徙月乐．</p>
            <p>　　君于士有赐．</p>
            <p>　　君之适长殇．车三乘．公之庶长殇．车一乘．大夫之适长殇．车一乘．</p>
            <p>　　公之丧．诸达官之长杖．</p>
            <p>　　君于大夫．将葬．吊于宫．及出．命引之．三步则止．如是者三．君退．朝亦如之．哀次亦如之．</p>
            <p>　　五十无车者．不越疆而吊人．</p>
            <p>　　季武子寝疾．f固不说齐衰而入见．曰．斯道也．将亡矣．士唯公门说齐衰．武子曰．不亦善乎．君子表微．及其丧也．曾点倚其门而歌．</p>
            <p>　　大夫吊．当事而至．则辞焉．吊于人．是日不乐．妇人不越疆而吊人．行吊之日．不饮酒食肉焉．吊于葬者必执引．若从柩．及圹．皆执绋．</p>
            <p>　　丧公吊之．必有拜者．虽朋友州里舍人可也．吊曰．寡君承事．主人曰临．君遇柩于路．必使人吊之．大夫之丧．庶子不受吊．</p>
            <p>　　妻之昆弟为父后者死．哭之适室．子为主．袒免哭踊．夫入门右．使人立于门外．告来者．狎则入哭．父在．哭于妻之室．非为父后者．哭诸异室．</p>
            <p>　　有殡．闻远兄弟之丧．哭于侧室．无侧室．哭于门内之右．同国则往哭之．</p>
            <p>　　子张死．曾子有母之丧．齐衰而往哭之．或曰．齐衰不以吊．曾子曰．我吊也与哉．</p>
            <p>　　有若之丧．悼公吊焉．子游摈由左．</p>
            <p>　　齐谷王姬之丧．鲁庄公为之大功．或曰．由鲁嫁．故为之服姊妹之服．或曰．外祖母也．故为之服．</p>
            <p>　　晋献公之丧．秦穆公使人吊公子重耳．且曰寡人闻之．亡国恒于斯．得国恒于斯．虽吾子俨然在忧服之中．丧亦不可久也．时亦不可失也．孺子其图之．以告舅犯．舅犯曰．孺子其辞焉．丧人无宝．仁亲以为宝．父死之谓何．又因以为利．而天下其孰能说之．孺子其辞焉．公子重耳对客曰．君惠吊亡臣重耳．身丧父死．不得与于哭泣之哀．以为君忧．父死之谓何．或敢有他志．以辱君义．稽颡而不拜．哭而起．起而不私．子显以致命于穆公．穆公曰．仁夫公子重耳．夫稽颡而不拜．则未为后也．故不成拜．哭而起．则爱父也．起而不私．则远利也．</p>
            <p>　　帷殡．非古也．自敬姜之哭穆伯始也．</p>
            <p>　　丧礼．哀戚之至也．节哀．顺变也．君子念始之者也．复．尽爱之道也．有祷祠之心焉．望反诸幽．求诸鬼神之道也．北面．求诸幽之义也．拜稽颡．哀戚之至隐也．稽颡．隐之甚也．饭用米贝．弗忍虚也．不以食道．用美焉尔．铭．明旌也．以死者为不可别已．故以其旗识之．爱之斯录之矣．敬之斯尽其道焉耳．重．主道也．殷主缀重焉．周主重彻焉．奠以素器．以生者有哀素之心也．唯祭祀之礼．主人自尽焉尔．岂知神之所飨．亦以主人有齐敬之心也．辟踊．哀之至也．有g．为之节文也．袒括发．变也．愠．哀之变也．去饰去美也．袒括发．去饰之甚也．有所袒．有所袭．哀之节也．弁葛而葬．与神交之道也．有敬心焉．周人弁而葬．殷人鄱葬．f主人主妇室老．为其病也．君命食之也．反哭升堂．反诸其所作也．主妇入于室．反诸其所养也．反哭之吊也．哀之至也．反而亡焉．失之矣．于是为甚．殷既封而吊．周反哭而吊．孔子曰．殷已悫．吾从周．葬于北方北首．三代之达礼也．之幽之故也．既封．主人赠．而祝宿虞尸．既反哭．主人与有司视虞牲．有司以几筵舍奠于墓左．反．日中而虞．葬日虞．弗忍一日离也．是月也．以虞易奠．卒哭曰成事．是日也以吉祭易丧祭．明日y于祖父．其变而之吉祭也．比至于y．必于是日也接．不忍一日末有所归也．殷练而y．周卒哭而y．孔子善殷．</p>
            <p>　　君临臣丧．以巫祝桃执戈．恶之也．所以异于生也．</p>
            <p>　　丧有死之道焉．先王之所难言也．</p>
            <p>　　丧之朝也．顺死者之孝心也．其哀．离其室也．故至于祖考之庙而后行．殷朝而殡于祖．周朝而遂葬．</p>
            <p>　　孔子谓为明器者．知丧道矣．备物而不可用也．哀哉．死者而用生者之器也．不殆于用殉乎哉．其曰明器．神明之也．涂车刍灵．自古有之．明器之道也．孔子谓为刍灵者善．谓为俑者不仁．殆于用人乎哉．</p>
            <p>　　穆公问于子思曰．为旧君反服．古与．子思曰．古之君子．进人以礼．退人以礼．故有旧君反服之礼也．今之君子．进人若将加诸膝．退人若将队诸渊．毋为戎首．不亦善乎．又何反服之礼之有．</p>
            <p>　　悼公之丧．季昭子问于孟敬子曰．为君何食．敬子曰．食粥．天下之达礼也．吾三臣者之不能居公室也．四方莫不闻矣．勉而为瘠．则吾能．毋乃使人疑夫不以情居瘠者乎哉．我则食食．</p>
            <p>　　卫司徒敬子死．子夏吊焉．主人未小敛．而往．子游吊焉．主人既小敛．子游出．反哭．子夏曰．闻之也与．曰．闻诸夫子．主人未改服．则不．</p>
            <p>　　曾子曰．晏子可谓知礼也已．恭敬之有焉．有若曰．晏子一狐裘三十年．遣车一乘．及墓而反．国君七个．遣车七乘．大夫五个．遣车五乘．晏子焉知礼．曾子曰．国无道．君子耻盈礼焉．国奢则示之以俭．国俭则示之以礼．</p>
            <p>　　国昭子之母死．问于子张曰．葬及墓．男子妇人安位．子张曰．司徒敬子之丧．夫子相．男子西乡．妇人东乡．曰．噫．毋．曰．我丧也斯沾．尔专之．宾为宾焉．主为主焉．妇人从男子皆西乡．</p>
            <p>　　穆伯之丧．敬姜昼哭．文伯之丧．昼夜哭．孔子曰．知礼矣．</p>
            <p>　　文伯之丧．敬姜据其床而不哭．曰．昔者吾有斯子也．吾以将为贤人也．吾未尝以就公室．今及其死也．朋友诸臣未有出涕者．而内人皆行哭失声．斯子也．必多旷于礼矣夫．</p>
            <p>　　季康子之母死．陈亵衣．敬姜曰．妇人不饰．不敢见舅姑．将有四方之宾来．亵衣何为陈于斯．命彻之．</p>
            <p>　　有子与子游立．见孺子慕者．有子谓子游曰．予壹不知夫丧之踊也．予欲去之久矣．情在于斯．其是也夫．子游曰．礼有微情者．有以故兴物者．有直情而径行者．戎狄之道也．礼道则不然．人喜则斯陶．陶斯咏．咏斯犹．犹斯舞．舞斯愠．愠斯戚．戚斯叹．叹斯辟．辟斯踊矣．品节斯．斯之谓礼．人死．斯恶之矣．无能也．斯倍之矣．是故制绞衾．设蒌．为使人勿恶也．始死．脯醢之奠．将行遣而行之．既葬而食之．未有见其飨之者也．自上世以来．未之有舍也．为使人勿倍也．故子之所刺于礼者．亦非礼之訾也．</p>
            <p>　　吴侵陈．斩祀杀厉．师还出竟．陈大宰菏褂谑Γ夫差谓行人仪曰．是夫也多言．盍尝问焉．师必有名．人之称斯师也者．则谓之何．大宰涸唬古之侵伐者．不斩祀．不杀厉．不获二毛．今斯师也．杀厉与．其不谓之杀厉之师与．曰．反尔地．归尔子．则谓之何．曰．君王讨敝邑之罪．又矜而赦之．师与．有无名乎．</p>
            <p>　　颜丁善居丧．始死．皇皇焉．如有求而弗得．及殡．望望焉．如有从而弗及．既葬．慨焉．如不及其反而息．</p>
            <p>　　子张问曰．书云．高宗三年不言．言乃．有诸．仲尼曰．胡为其不然也．古者天子崩．王世子听于冢宰三年．</p>
            <p>　　知悼子卒．未葬．平公饮酒．师旷．李调．侍鼓．钟．杜蒉自外来．闻钟声．曰．安在．曰．在寝．杜蒉入寝．历阶而升．酌曰．旷饮斯．又酌曰．调饮斯．又酌堂上北面坐饮之降．趋而出．平公呼而进之．曰．蒉．曩者尔心或开予．是以不与尔言．尔饮旷何也．曰．子卯不乐．知悼子在堂．斯其为子卯也大矣．旷也．大师也．不以诏．是以饮之也．尔饮调何也．曰．调也．君之亵臣也．为一饮一食．亡君之疾．是以饮之也．尔饮何也．曰．蒉也．宰夫也．非刀匕是共．又敢与知防．是以饮之也．平公曰．寡人亦有过焉．酌而饮寡人．杜蒉洗而扬觯．公谓侍者曰．如我死．则必无废斯爵也．至于今既毕献．斯扬觯．谓之杜举．</p>
            <p>　　公叔文子卒．其子戍请谥于君．曰．日月有时．将葬矣．请所以易其名者．君曰．昔者卫国凶饥．夫子为粥与国之饿者．是不亦惠乎．昔者卫国有难．夫子以其死卫寡人．不亦贞乎．天子听卫国之政．修其班制．以与四邻交．卫国之社稷不辱．不亦文乎．故谓夫子贞惠文子．</p>
            <p>　　石骀仲卒．无适子．有庶子六人．卜所以为后者．曰．沐浴佩玉则兆．五人者皆沐浴佩玉．石祁子曰．孰有执亲之丧．而沐浴佩玉者乎．不沐浴佩玉．石祁子兆．卫人以龟为有知也．</p>
            <p>　　陈子车死于卫．其妻与其家大夫谋以殉葬．定而后陈子亢至．以告曰．夫子疾．莫养于下．请以殉葬．子亢曰．以殉葬．非礼也．虽然．则彼疾．当养者．孰若妻与宰．得已．则吾欲已．不得已．则吾欲以二子者之为之也．于是弗果用．</p>
            <p>　　子路曰．伤哉贫也．生无以为养．死无以为礼也．孔子曰．啜菽饮水．尽其欢．斯之谓孝．敛手足形．还葬而无椁．称其财．斯之谓礼．</p>
            <p>　　卫献公出奔．反于卫．及郊．将班邑于从者而后入．柳庄曰．如皆守社稷．则孰执羁{而从．如皆从．则孰守社稷．君反其国而有私也．毋乃不可乎．弗果班．</p>
            <p>　　卫有大史曰．柳庄寝疾．公曰．若疾革．虽当祭必告．公再拜稽首请于尸曰．有臣柳庄也者．非寡人之臣．社稷之臣也．闻之死．请往．不释服而往．遂以`之．与之邑．裘氏与县潘氏．书而纳诸棺曰．世世万子孙无变也．</p>
            <p>　　陈干昔寝疾．属其兄弟．而命其子尊已．曰．如我死．则必大为我棺．使吾二婢子夹我．陈干昔死．其子曰．以殉葬．非礼也．况又同棺乎．弗果杀．</p>
            <p>　　仲遂卒于垂．壬午独绎．万入去钥．仲尼曰．非礼也．卿卒不绎．</p>
            <p>　　季康子之母死．公输若方小．敛．般请以机封．将从之．公肩假曰．不可．夫鲁有初．公室视丰碑．三家视桓楹．般．尔以人之母尝巧．则岂不得以．其母以尝巧者乎．则病者乎．噫．弗果从．</p>
            <p>　　战于郎．公叔禺人遇负杖入保者息．曰．使之虽病也．任之虽重也．君子不能为谋也．士弗能死也．不可．我则既言矣．与其邻重汪p往．皆死焉．鲁人欲勿殇重汪p．问于仲尼．仲尼曰．能执干戈．以卫社稷．虽欲勿殇也．不亦可乎．</p>
            <p>　　子路去鲁．谓颜渊曰．何以赠我．曰．吾闻之也．去国．则哭于墓而后行．反其国不哭．展墓而入．谓子路曰．何以处我．子路曰．吾闻之也．过墓则式．过祀则下．</p>
            <p>　　工尹商阳．与陈弃疾．追吴师．及之．陈弃疾谓工尹商阳曰．王事也．子手弓而可．手弓．子射诸．射之．毙一人．o弓．又及．谓之．又毙二人．每毙一人．R其目．止其御曰．朝不坐．燕不与．杀三人．亦足以反命矣．孔子曰．杀人之中．又有礼焉．</p>
            <p>　　诸侯伐秦．曹桓公卒于会．诸侯请含．使之袭．</p>
            <p>　　襄公朝于荆．康王卒．荆人曰．必请袭．鲁人曰．非礼也．荆人强之．巫先拂柩．荆人悔之．</p>
            <p>　　滕成公之丧．使子叔敬叔吊．进书．子服惠伯为介．及郊．为懿伯之忌不入．惠伯曰．政也．不可以叔父之私．不将公事．遂入．</p>
            <p>　　哀公使人吊蒉尚．遇诸道．辟于路．画宫而受吊焉．曾子曰．蒉尚不如杞梁之妻之知礼也．齐庄公袭莒于夺．杞梁死焉．其妻迎其柩于路．而哭之哀．庄公使人吊之．对曰．君之臣不免于罪．则将肆诸市朝．而妻妾执．君之臣免于罪．则有先人之敝庐在．君无所辱命．</p>
            <p>　　孺子●之丧．哀公欲设拨．问于有若．有若曰．其可也．君之三臣犹设之．颜柳曰．天子龙而椁帱．诸侯而设帱．为榆沉．故设拨．三臣者废．而设拨．窃礼之不中者也．而君何学焉．</p>
            <p>　　悼公之母死．哀公为之齐衰．有若曰．为妾齐衰．礼与．公曰．吾得已乎哉．鲁人以妻我．</p>
            <p>　　季子皋葬其妻．犯人之禾．申祥以告．曰．请庚之．子皋曰．孟氏不以是罪予．朋友不以是弃予．以吾为邑长于斯也．买道而葬．后难继也．</p>
            <p>　　仕而未有禄者．君有馈焉曰献．使焉曰寡君．违而君薨．弗为服也．</p>
            <p>　　虞而立尸．有几筵．</p>
            <p>　　卒哭而讳．生事毕而鬼事始已．既卒哭．宰夫执木铎以命于宫曰．舍故而讳新．自寝门至于库门．</p>
            <p>　　二名不偏讳．夫子之母名征在．言在不称征．言征不称在．</p>
            <p>　　军有忧．则素服哭于库门之外．赴车不载岔o．</p>
            <p>　　有焚其先人之室．则三日哭．故曰．新宫火．亦三日哭．</p>
            <p>　　孔子过泰山侧．有妇人哭于墓者而哀．夫子式而听之．使子路问之曰．子之哭也．壹似重有忧者．而曰然．昔者吾舅死于虎．吾夫又死焉．今吾子又死焉．夫子曰．何为不去也．曰．无苛政．夫子曰．小子识之．苛政猛于虎也．</p>
            <p>　　鲁人有周丰也者．哀公执挚请见之．而曰不可．公曰．我其已夫．使人问焉．曰．有虞氏未施信于民而民信之．夏后氏未施敬于民而民敬之．何施而得斯于民也．对曰．墟墓之间．未施哀于民而民哀．社稷宗庙之中．未施敬于民而民敬．殷人作誓而民始畔．周人作会而民始疑．苟无礼义忠信诚悫之心以莅之．虽固结之．民其不解乎．</p>
            <p>　　丧不虑居．毁不危身．丧不虑居．为无庙也．毁不危身．为无后也．</p>
            <p>　　延陵季子适齐．于其反也．其长子死．葬于赢博之间．孔子曰．延陵季子．吴之习于礼者也．往而观其葬焉．其坎深不至于泉．其敛以时服．既葬而封．广轮R坎．其高可隐也．既封．左袒．右还其封．且号者三．曰．骨肉归复于土．命也．若魂气则无不之也．无不之也．而遂行．孔子曰．延陵季子之于礼也．其合矣乎．</p>
            <p>　　邾娄考公之丧．徐君使容居来吊含．曰．寡君使容居坐含．进侯玉．其使容居以含．有司曰．诸侯之来辱敝邑者．易则易．于则于．易于杂者．未之有也．容居对曰．容居闻之．事君不敢忘其君．亦不敢遗其祖．昔我先君驹王．西讨济于河．无所不用斯言也．容居鲁人也．不敢忘其祖．</p>
            <p>　　子思之母死于卫．赴于子思．子思哭于庙．门人至曰．庶氏之母死．何为哭于孔氏之庙乎．子思曰．吾过矣．吾过矣．遂哭于他室．</p>
            <p>　　天子崩．三日．祝先服．五日．官长服．七日．国中男女服．三月天下服．虞人致百祀之木．可以为棺椁者斩之．不至者．废其祀．刎其人．</p>
            <p>　　齐大饥．黔敖为食于路．以待饿者而食之．有饿者．蒙袂辑屦．贸贸然来．黔敖左奉食．右执饮．曰．嗟来食．扬其目而视之．曰．予唯不食嗟来之食．以至于斯也．从而谢焉．终不食而死．曾子闻之曰．微与．其嗟也可去．其谢也可食．</p>
            <p>　　邾娄定公之时．有s其父者．有司以告．公瞿然失席．曰．是寡人之罪也．曰．寡人尝学断斯狱矣．臣s君．凡在官者．杀无赦．子s父．凡在宫者杀无赦．杀其人．坏其室．雌涔而猪焉．盖君u月而后举爵．</p>
            <p>　　晋献文子成室．晋大夫发焉．张老曰．美哉轮焉．美哉奂焉．歌于斯．哭于斯．聚国族于斯．文子曰．武也．得歌于斯．哭于斯．聚国族于斯．是全要领以从先大夫于九京也．北面再拜稽首．君子谓之善颂善祷．</p>
            <p>　　仲尼之畜狗死．使子贡埋之曰．吾闻之也．敝帷不弃．为埋马也．敝盖不弃．为埋狗也．丘也贫．无盖．于其封也．亦予之席．毋使其首陷焉．路马死．埋之以帷．</p>
            <p>　　季孙之母死哀公吊焉．曾子与子贡吊焉．阍人为君在．弗内也．曾子与子贡入于其厩而修容焉．子贡先入．阍人曰．乡者已告矣．曾子后入．阍人避之．涉内溜．卿大夫皆辟位．公降一等而揖之．君子言之曰．尽饰之道．斯其行者远矣．</p>
            <p>　　阳门之介夫死．司城子罕入而哭之哀．晋人之觇宋者．反报于晋侯曰．阳门之介夫死．而子罕哭之哀．而民说．殆不可伐也．孔子闻之曰．善哉觇国乎．诗云．凡民有丧．扶服救之虽微晋而已．天下其孰能当之．</p>
            <p>　　鲁庄公之丧．既葬．而不入库门．士大夫既卒哭．麻不入．</p>
            <p>　　孔子之故人曰原壤．其母死．夫子助之沐椁．原壤登木曰．久矣予之不托于音也．歌曰．狸首之班然．执女手之卷然．夫子为弗闻也者而过之．从者曰．子未可以已乎．夫子曰．丘闻之．亲者毋失其为亲也．故者毋失其为故也．</p>
            <p>　　赵文子与叔誉观乎九原．文子曰．死者如可作也．吾谁与归．叔誉曰．其阳处父乎．文子曰．行罩灿诮国．不没其身．其知不足称也．其舅犯乎．文子曰．见利不顾其君．其仁不足称也．我则随武子乎．利其君．不忘其身．谋其身．不遗其友．晋人谓文子知人．文子其中退然如不胜衣．其言热蝗绮怀銎淇冢所举于晋国．管库之士．七十有余家．生不交利．死不属其子焉．</p>
            <p>　　叔仲皮学子柳．叔仲皮死．其妻鲁人也．衣衰而缪．叔仲衍以吉．请衰而环．曰．昔者吾丧姑姊妹亦如斯．末吾禁也．退使其妻衰而环．</p>
            <p>　　成人有其兄死而不为衰者．闻子皋将为成宰．遂为衰．成人曰．蚕则绩而蟹有匡．范则冠而蝉有q．兄则死而子皋为之衰．</p>
            <p>　　乐正子春之母死．五日而不食．曰．吾悔之．自吾母而不得吾情．吾恶乎用吾情．</p>
            <p>　　岁旱．穆公召县子而问然．曰．天久不雨．吾欲暴抖奚若．曰．天久不雨．而暴人之疾子．虐．毋乃不可与．然则吾欲暴巫而奚若．曰．天则不雨．而望之愚妇人．于以求之．毋乃已疏乎．徙市则奚若．曰．天子崩．巷市七日．诸侯薨．巷市三日．为之徙市．不亦可乎．</p>
            <p>　　孔子曰．卫人之y也离之．鲁人之y也合之．善夫．</p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='01.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='03.htm'>下一篇</a></div>
                </td>
              </tr>
            </table>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

