<html>
<head>
<title>冠义</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td background="top1bg.gif"><img src="top1.gif" width="68" height="44" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="68"><img src="top2.gif" width="68" height="21" border="0"></td>
    <td width="73"><a href="content.htm"><img src="return.gif" width="73" height="21" border="0"></a></td>
    <td width="15"></td>
    <td width="73"><a href="40.htm"><img src="last.gif" width="73" height="21" border="0"></a></td>
    <td width="14"></td>
    <td width="73"><a href="42.htm"><img src="next.gif" width="73" height="21" border="0"></a></td>
    <td width="460"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="316" background="top4bg.gif"><img src="top3.gif" width="68" height="51" border="0"></td>
    <td><img name="main_r3_c10" src="top5.gif" width="6" height="51" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="38" background="leftbg.gif">&nbsp;</td>
    <td align="center">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">冠义 </p>
            </td>
        </tr>
      </table>
      <br>
      <table width="600" border="0" cellspacing="0" cellpadding="0">
        <tr> 
          <td>
<p>　　凡人之所以为人者．礼义也．礼义之始．在于正容体．齐颜色．顺辞令．容体正．颜色齐．辞令顺．而后礼义备．以正君臣．亲父子．和长幼．君臣正．父子亲．长幼和．而后礼义立．故冠而后服备．服备而后容体正．颜色齐．辞令顺．故曰．冠者礼之始也．是故古者圣王重冠．古者冠礼．筮日筮宾．所以敬冠事．敬冠事所以重礼．重礼所以为国本也．故冠于阼．以着代也．醮于客位．三加弥尊．加有成也．己冠而字之．成人之道也．见于母．母拜之．见于兄弟．兄弟拜之．成人而与为礼也．玄冠玄端．奠挚于君．遂以挚见于乡大夫．乡先生．以成人见也．成人之者．将责成人礼焉也．责成人礼焉者．将责为人子．为人弟．为人臣．为人少者之礼行焉．将责四者之行于人．其礼可．不重与．故孝弟忠顺之行立．而后可以为人．可以为人．而后可以治人也．故圣王重礼．故曰冠者礼之始也．嘉事之重者也．是故古者重冠．重冠故行之于庙．行之于庙者．所以尊重事．尊重事．而不敢擅．重事．不敢擅重事所以自卑而尊先祖也．</p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='40.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='42.htm'>下一篇</a></div>
                </td>
              </tr>
            </table>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

