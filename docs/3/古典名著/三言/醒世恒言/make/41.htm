<html>
<head>
<title>第四十卷　旌阳宫铁树镇妖（下）</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" background="bg.gif" leftmargin="0" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top">
    <td><img src="pic1.gif" width="124" height="77" border="0"></td>
    <td><img src="pic2.gif" width="139" height="77" border="0"></td>
    <td width="358" height="77">&nbsp;</td>
    <td width="155" height="77" background="nevbg.gif">
      <table width="155" border="0" cellspacing="0" cellpadding="0" height="77">
        <tr>
          <td width="89">
            <div align="right"><a href="content.htm"><img src="return.gif" width="19" height="64" border="0"></a></div>
          </td>
          <td width="35">
            <div align="center"><a href="40.htm"><img src="last.gif" width="20" height="64" border="0"></a></div>
          </td>
          <td width="31">&nbsp;</td>
        </tr>
      </table>
    </td>
  </tr>
  <tr valign="top">
    <td rowspan="2" background="tabbg.gif"><img src="pic3.gif" width="124" height="143" border="0"></td>
    <td rowspan="2" colspan="3" height="523"> 
      <table width="600" cellspacing="0" cellpadding="0" border="0" align="center">
        <tr> 
          <td> 
            <p align="center" class="h">第四十卷　旌阳宫铁树镇妖（下）</p>
          </td>
        </tr>
      </table>
      <br>
      <table width="600" border="0" cellspacing="0" cellpadding="0" align="center">
        <tr> 
          <td>
            <p>&nbsp;</p>
            <p>　　却说真君屡败孽龙，仙法愈显，德著人间，名传海内。时天下求为弟子者不下千数，真君却之不可得，乃削炭化为美妇数百人，夜散群弟子寝处。次早验之，未被炭妇污染者得十人而已。先受业者六人：陈勋字孝举，成都人。</p>
            <p>　　周广字惠常，庐陵人。</p>
            <p>　　黄仁览字紫庭，建城人。真君之婿。</p>
            <p>　　彭抗字武阳，兰陵人。其女配真君之子。</p>
            <p>　　眄烈字道微，南昌人。真君外甥。</p>
            <p>　　钟离嘉字公阳，新建人。真君外甥。</p>
            <p>　　后相从者四人：</p>
            <p>　　曾亨字典国，泗水人。骨秀神慧，孙登见而异之。乃潜心学道，游于江南，居豫章之丰城真阳观。</p>
            <p>　　闻真君道法，投于门下。</p>
            <p>　　时荷字道阳，巨鹿人。少出家，居东海沐阳院奉仙观，修老子之教。因入四明山遇神人授以胎息导引之术，颇能辟谷，亦能役使鬼神。慕真君之名，徒步踵门，愿充弟子。</p>
            <p>　　甘战字伯武，丰城人。性喜修真，不求闻达，径从真君学道。</p>
            <p>　　施岑字太玉，沛郡人。其父施朔仕吴，因移居于九江赤乌县。</p>
            <p>　　岑状貌雄杰，勇健多力。时闻真君斩蛟立功，喜而从之。真君使与甘战各持神剑，常侍左右。</p>
            <p>　　这弟子十人，不被炭妇染污。真君嘉之，凡周游江湖，诛蛟斩蛇，时刻相从，即异时上升诸徒也。其余被炭妇所污者，往往自愧而去。今炭妇市犹在。真君谓施岑、眄烈曰：&quot;目今妖孽为害，变化百端，无所定向。汝二人可向鄱阳湖中追而寻之。&quot;施眄、欣然领命，仗剑而去。夜至鄱阳湖中，登石台之上望之。今饶河口有眺台，俗呼为钓台，非也。此盖施、眄眺望妖蜃出没之所耳。其时但见一物隐隐如蛇，昂头摆尾，横亘数十里。施岑曰：&quot;妖物今在此乎？&quot;即拔剑挥之，斩其腰。</p>
            <p>　　至次日天明视之，乃蜈蚣山也。至今其山断腰，仙迹犹在。施岑谓眄烈曰：&quot;黑夜吾认此山以为妖物，今误矣，与汝尚当尽力追寻。&quot;</p>
            <p>　　却说孽龙精被真君杀败，更伤了二子并许多族类，咬牙嚼齿，以恨真君。聚集众族类商议，欲往小姑潭求老龙报仇。</p>
            <p>　　众蛟党曰：&quot;如此甚好。&quot;孽龙乃奔入小姑潭深底。那潭不知有几许深，谚云：&quot;大姑阔万丈，小姑深万丈。&quot;所以叫做小姑潭。那孽龙到万丈潭底，只见：水泛泛漫天，浪层层拍岸。江中心有一座小姑山，虽是个中流砥柱；江下面有一所老龙潭，却似个不朽龙宫。那龙官盖的碧磷磷鸳鸯瓦，围的光闪闪孔雀屏，垂的疏朗朗翡翠帘，摆的弯环环虎皮椅。</p>
            <p>　　只见老龙坐在虎椅之上，龙女侍在堂下，龙兵绕在宫前，夜叉立在门边，龙子龙孙列在阶上。真个是：江心渺渺无双景，水府茫茫第一家。</p>
            <p>　　说那老龙出处，他原是黄帝荆山铸鼎之时，骑他上天。他在天上贪毒，九天玄女拿着他送与罗堕闍尊者。尊者养他在钵盂里，养了千百年。他贪毒的性子不改，走下世来，就吃了张果老的驴，伤了周穆王的八骏。朱漫泙心怀不忿，学就个屠龙之法，要下手着他。他又藏在巴蜀地方，一人家后园之中橘子里面。那两个着棋的老儿想他做龙脯，他又走到葛陂中来，撞着费长房打一棒，他就忍着疼奔走华阳洞去。那晓得吴绰的斧子又利害些，当头一劈，受了老大的亏苦。头脑子虽不曾破，却失了项下这一颗明珠，再也上天不得，因此上拜了小姑娘娘，求得这所万丈深潭，盖造个龙宫，恁般齐整。</p>
            <p>　　却说那孽龙奔入龙宫之内，投拜老龙，哭哭啼啼，告诉前情。说道许逊斩了他的儿子，伤了他的族类，苦苦还要擒他。言罢放声大哭。那龙宫大大小小，那一个不泪下。老龙曰：&quot;'兔死狐悲，物伤其类。'许逊既这等可恶，待我拿来与你复仇！&quot;孽龙曰：&quot;许逊传了谌母飞步之法，又得了玉女斩邪之剑，神通广大，难以轻敌。&quot;老龙曰：&quot;他纵有飞步之法，飞我老龙不过；他纵有斩邪之剑，斩我老龙不得。&quot;于是即变作个天神模样，三头六臂，黑脸獠牙，则见：身穿着重重铁甲，手提着利利钢叉。头戴着金盔，闪闪耀红霞，身跨着奔奔腾腾的骏马。雄纠纠英风直奋，威凛凛杀气横加。一心心要与人报冤家，古古怪怪的好怕。</p>
            <p>　　那老龙打扮得这个模样，巡江夜叉，守宫将卒，人人喝采，个个称奇，道：&quot;好一个妆束！&quot;孽龙亦摇身一变，也变作天神模样。你看他怎生打扮？则见：面乌乌赵玄坛般黑，身挺挺邓天王般长。手持张翼德丈八长枪，就好似斗口灵官的形状。口吐出葛仙真君的腾腾火焰，头放着华光菩萨的闪闪豪光。</p>
            <p>　　威风凛凛貌堂堂，不比前番模样。</p>
            <p>　　那孽龙打扮出来，龙宫之内，可知人人喝采，个个夸奇。</p>
            <p>　　两个龙妖一齐打个旋风，奔上岸来。老龙居左，孽龙居右，蛟党列成阵势，准备真君到来迎敌。不在话下。</p>
            <p>　　施岑与眄烈从高阜上一望见那妖气弥天，他两个少年英勇，也不管他势头来得大，也不管他党类来得多，就掣手中宝剑跳下高阜来，与那些妖怪大杀一常施、眄二人，虽传得真君妙诀，终是寡不敌众。三合之中，当抵不住，败阵而走。老龙与孽龙随后赶杀，施、眄大败，回见真君，具说前事。真君大怒，遂提着两口宝剑，命甘战、时荷二人同去助阵。驾一朵祥云，迳奔老龙列阵之所。那孽龙见了，自古&quot;仇人相见，分外眼睁&quot;，就提那长枪，迳来枪着真君。老龙亦举起钢叉，迳来叉着真君。好一个真君，展开法力，就两口宝剑，左遮右隔，只见：这一边挥宝剑，对一枝长枪，倍增杀气；那一边挥宝剑，架一管钢叉，顿长精神。这一边砍将去，就似那吕梁泻下的狂澜，如何当抵？那一边斫将去，就似那蜀山崩了的土块，怎样支撑？这一边施高强武艺，杀一个鹘入鸦群；那一边显凛烈威风，杀一个虎奔羊穴。这一边用一个风扫残红的法子，杀得他落花片片坠红泥；那一边使一个浪滚陆地的势儿，杀得他尘土茫茫归大海。真个是拨开覆地翻天手，要斩兴波作浪邪。</p>
            <p>　　二龙与真君混战，未分胜败。忽翻身腾在半空，却要呼风唤雨，飞沙走石，来捉真君。此时真君已会腾云驾雾，遂赶上二龙，又在半空中杀了多时。后落下平地又战。那些蛟党见真君法大，二龙渐渐当抵不住，一齐掩杀过来。时荷、甘战二人，乃各执利剑，亦杀入阵中。你看那师徒们横冲直撞，那些妖孽怎生抵敌得住？那老龙力气不加，三头中被真君伤了一头，六臂中被真君断了一臂，遂化阵清风去了。孽龙见老龙败阵，心中慌张，恐被真君所捉，亦化作一阵清风望西而去。其余蛟党，各自逃散。有化作螽斯，在麦陇上逼逼剥剥跳的；有化作青蝇，在棘树上嘈嘈杂杂闹的；有化作蚯蚓，在水田中扭扭屹屹走的；有化作蜜蜂，在花枝上扰扰嚷嚷采的；有化作蜻蜓，在云霄里轻轻款款飞的；有化作土狗子，不做声，不做气，躲在田傍下的。彼时真君追赶妖孽，走在田傍上经过，忽失了一足，把那田傍踹开。只见一道妖气，迸将出来。真君急忙看时，只见一个土狗子躲在那里。真君将剑一挥，砍成两截，原来是孽龙第五子也。后人有诗叹曰：</p>
            <p>　　自笑蛟精不见机，苦同仙子两相持。<br>
              　　今朝挥起无情剑，又斩亲生第五儿。</p>
            <p>　　却说真君斩了孽龙第五子，急忙追寻孽龙，不见踪影，遂与二弟子且回豫章。吴君谓真君曰：&quot;目今蛟党还盛，未曾诛灭。孽龙有此等助威添势，岂肯罢休？莫若先除了他的党类，使他势孤力弱，一举可擒，此所谓射人先射马之谓也。&quot;真君曰：&quot;言之有理。&quot;遂即同施岑、甘战、陈勋、眄烈，钟离嘉群弟子随己出外追斩蛟党。犹恐孽龙精溃其郡城，留吴君、彭抗在家镇之。于是真君同群弟子，或登高山，或往穷谷，或经深潭，或诣长桥，或历大湖等处，寻取蛟党灭之。</p>
            <p>　　真君一日至新吴地方，忽见一蛟变成一水牛，欲起洪水，淹没此处人民。嘘气一口，涨水一尺，嘘气二口，长水二尺。</p>
            <p>　　真君大怒，挥剑欲斩之。那蛟孽见了真君，魂不附体，遂奔入潭中而去。真君即立了石碑一片，作镇蛟之文以禁之，其文曰：奉命太玄，得道真仙。劫终劫始，先地先天。无量法界，玄之又玄。勤修无遗，白日升仙。神剑落地，符法升天。妖邪丧胆，鬼精逃潜。</p>
            <p>　　其潭至今名曰镇龙潭，石碑犹存。</p>
            <p>　　一日，真君又行至海昏之上，闻有巨蛇据山为穴，吐气成云，长有数里。人畜在气中者，即被吞吸。江湖舟船，多遭其覆溺，大为民害。施岑登北岭之高而望之，见其毒气涨天，乃叹曰：&quot;斯民何罪，而久遭其害也？&quot;遂禀真君，欲往诛之。真君曰：&quot;吾闻此畜妖气最毒，搪突其气者，十人十死，百人百亡，须待时而往。&quot;良久，俄有一赤乌飞过，真君曰：&quot;可矣。&quot;言赤乌报时，天神至，地神临，可以诛妖。后于其地立观，名候时观，又号赤乌观。且说那时真君引群弟子前至蛇所。其蛇奋然跃出深穴，举首高数十丈，眼若火炬，口似血盆，鳞似金钱，口中吐出一道妖气，则见：冥冥蒙蒙，比蚩尤迷敌的大雾；昏昏暗暗，例元规污人的飞尘。飞去飞来，却似那汉殿宫中结成的黑块；滚上滚下，又似那泰山岩里吐出的顽云。大地之中，遮蔽了峰峦岭岫；长空之上，隐藏了日月星辰。弥弥漫漫，涨将开千有百里；霏霏拂拂，当着了十无一生。正是：妖蛇吐气三千丈，千里犹闻一阵腥。</p>
            <p>　　真君呼一口仙风，吹散其气。率弟子各挥宝剑，乡人摩旗擂鼓，呐喊振天相助。妖蛇全无惧色，奔将过来。真君运起法雷，劈头打去，兼用神剑一指，蛇乃却步。施岑、甘战二人，奋勇飞步纵前，施踏其首，甘踹其尾，真君先以剑劈破其颡，陈勋再引剑当中腰斩之，蛇腹遂尔裂开。忽有一小蛇自腹中走出，长有数丈。施岑欲斩之，真君曰：&quot;彼母腹中之蛇，未曾见天日，犹不曾加害于民，不可诛之。&quot;遂叱曰：&quot;畜生好去，我放汝性命，毋得害人！&quot;小蛇惧怯，奔行六七里，闻鼓噪之声，犹反听而顾其母。此地今为蛇子港。群弟子再请追而戮之，真君曰：&quot;既放其生而又追戮之，是心无恻隐也。&quot;蛇子遂得入江。今有庙在新建吴城，甚是灵感。宋真宗敕封&quot;灵顺昭应安济惠泽王&quot;，俗呼曰小龙王庙是也。大蛇既死，其骨聚而成洲，今号积骨洲。</p>
            <p>　　真君入海昏，经行之处，皆留坛靖，凡有六处。通候时之地为七，一曰进化靖，二曰节奏靖，三曰丹符靖，四曰华表靖，五曰紫阳靖，六曰霍阳靖，七曰列真靖。其势布若星斗之状，盖以镇压其后也。其七靖今皆为宫观，或为寺院。巨蟒既诛，妖血污剑，于是洗磨之，且削石以试其锋，今新建有磨剑池、试剑石犹在。真君谓诸徒曰：&quot;蛟党除之莫尽，更有孽龙精通灵不测，今知我在此，若伺隙溃我郡城，恐吴、彭二人莫能慑服。莫若弃此而归。&quot;施岑是个勇士，谓曰：&quot;此处妖孽甚多，再寻几日，杀几个回去却好。&quot;真君曰：&quot;吾在外日久，恐吾郡蛟党又聚作一处，可速归除之！&quot;于是悉离海昏而行。海昏乡人感真君之德，遂立生祠，四时享祭，不在话下。</p>
            <p>　　且说孽龙精果然深恨真君，乘其远出，欲将豫章郡滚成一海，以报前仇。遂聚集败残蛟党，尚有七八百余，孽龙曰：&quot;昨夜月离于毕。今夜酉时主天阴晦暝，风雨大作。我与尔等趁此机会，把豫章郡一滚而沉，有何不可？&quot;此时，正是午牌时分，吴君猛与彭君抗恰从西山高处，举目一望，只见妖气漫天，乃曰：&quot;许师往外诛妖，不想妖气尽聚于此。&quot;言未毕，忽见豫章郡社伯并土地等神，来见吴君说：&quot;孽龙又聚了八百余蛟党，欲搅翻江西一郡，变作沧海，只待今夜酉牌时分风雨大作之时，就要下手。有等居民闻得此信，皆来小神庙中叩头磕脑，叫小神保他。我想江西不沉却好，若沉了时节，正是'泥菩萨落水，自身难保'，还保得别人？伏望尊仙怎生区处！&quot;吴君听说此事，到吃了一大惊，遂与彭君急忙下了山头。</p>
            <p>　　吴君谓彭君曰：&quot;尔且仗剑一口，驱使神兵，先往江前江后寻逻。&quot;彭君去了。</p>
            <p>　　吴君乃上了一座九星的法坛，取过一个五雷的令牌，仗了一口七星的宝剑，注上一碗五龙吐的净水，念了几句&quot;乾罗恒那九龙破秽真君&quot;的神咒，捏了一个三台的真诀，步了一个八卦的神罡。乃飞符一道，径差年值功曹，送至日宫太阳帝君处投下。叫那太阳帝君把这个日轮儿缓缓的沉下，却将酉时翻作午时，就要如鲁阳挥以长戈，即返三舍；虞公指以短剑，却转几分的日子。又飞符一道，径差月值功曹，送至月宫太阴星君处投下。叫那太阴星君把这个月轮儿缓缓的移上，却将亥时翻作酉时，就要如团团离海角，渐渐出云衢，此夜一轮满，清光何处无。又飞符一道，径差日值功曹，送至风伯处按下。叫那风伯今晚将大风息了，一气不要吹嘘，万窍不要怒叫，切不可过江掇起龙头浪，拂地吹开马足尘，就树撮将黄叶落，入山推出白云来。又飞符一道，径差时值功曹，送至雨师处投下。叫那雨师今晚收了雨脚，休要得点点滴滴打破芭蕉，淋淋漓漓洗开苔藓，颓山黑雾倾浓墨，倒海冲风泻急湍，势似阳侯夸溟海，声如项羽战章邯。又飞符一道，差那律令大神，径到雷神处投下。叫那雷神今晚将五雷藏着，休得要驱起那号令，放出那霹雳，轰轰烈烈，使一鸣山岳震，再鼓禹门开，响激天关转，身从地穴来。又飞符一道，差着急脚大神，送至云师处投下。叫他今晚卷起云头，切不可氤氤氲氲，遮掩天地；渺渺漠漠，蒙蔽江山。使那重重翼凤飞层汉，叠叠从龙出远波，太行游子思亲切，巫峡襄王入梦多。吴君遣符已毕，又差那社伯等神，火速报知真君，急回豫章郡慑伏群妖，毋得迟误！吴君调拨已毕，遂亲自仗剑，镇压群蛟，不在话下。</p>
            <p>　　却说孽龙精只等待日轮下去月光上来的酉牌时分，就呼风唤雨，驱云使雷，把这豫章一郡滚沉。不想长望短望，日头只在未上照耀，叫他下去，那日头就相似缚下一条绳子，再也不下去。孽龙又招那月轮上来，这月轮就相似有人扯住着他，再也不上来。孽龙怒起，也不管酉时不酉时，就命取蛟党，大家呼着风来。谁知那风伯遵了吴君的符命，半空中叫道：&quot;孽龙！你如今学这等歪，都要放风，我那个听你！&quot;孽龙呼风不得，就去叫雷神打雷。谁知那雷神遵了吴君的符命，半下儿不响。孽龙道：&quot;雷公雷公！我往日唤你，少可有千百声。今日半点声气不做，敢害哑了？&quot;雷神道：&quot;我到不害哑，只是你今日害颠！&quot;孽龙见雷公不响，无如之奈，只得叫声：&quot;云师，快兴云来！&quot;那云师遵了吴君的符命，把那千岩万壑之云，只卷之退藏于密，那肯放之弥于六合。只见玉宇无尘，天清气朗，那云师还在半空中唱一个&quot;万里长江收暮云&quot;耍子哩。孽龙见云师不肯兴云，且去问雨师讨雨。谁知那雨师亦遵了吴君的符命，莫说是千点万点洒将下来，就是半点儿也是没有的。</p>
            <p>　　孽龙精望日日不沉，招月月不上，呼风风不至，唤雨雨不来，驱雷雷不响，使云云不兴，直激得怒从心上起，恶向胆边生！遂谓众蛟党曰：&quot;我不要风云雷雨，一小小豫章郡终不然滚不成海？&quot;遂耸开鳞甲，翻身一转，把那江西章江门外，就沉了数十余丈。吴君看见，即忙飞起手中宝剑，驾起足下祥云，直取孽龙。孽龙与吴君厮战，彭君亦飞剑助敌，在江西城外大杀一常孽龙招取党类，一涌而至，在上的变成无数的黄蜂，扑头扑脑乱丁；在下的变成滚滚的长蛇，遍足乱绕。孽龙更变作个金刚菩萨，长又长，大又大，手执金戈，与吴君、彭君混战。好一个吴君，又好一个彭君！上杀个雪花盖顶，战住狂蜂；下杀个枯树盘根，战住长蛇；中杀个鹞子翻身，抵住孽龙。自未时杀起，杀近黄昏。忽真君同着诸弟子到来，大喝一声：&quot;许逊在此！孽畜敢肆害么？&quot;诸蛟党皆有惧色。孽龙见了真君，咬定牙根，要报前仇，乃谓群蛟曰：&quot;今日遭此大难，我与尔等，生死存亡，在此一举！&quot;诸蛟踊跃言曰：&quot;父子兄弟，当拚命一战，胜则同生，败则同死！&quot;遂与孽龙精力战真君。怎见得利害：愁云蔽日，杀气漫空，地覆天翻，神愁鬼哭，仙子无边法力，妖精许大神通。一个万丈潭中孽怪，舞着金戈；一个九重天上真仙，飞将宝剑。一个棱棱层层甲鳞竦动，一个变变化化手段高强。一个呵一口妖气，雾涨云迷；一个吹一口仙风，天清气朗。一个领蛟子蛟孙战真仙，恰好似八十万曹兵鏖赤壁；一个同仙徒仙弟收妖孽，却好似二十八汉将闹昆阳。一个翻江流，搅海水，重重叠叠涌波涛；一个撼乾枢，摇坤轴，烈烈轰轰运霹雳。一个要为族类报了冤仇，一个要为生民除将祸害。正是：</p>
            <p>　　两边齐角力，一样显神机。<br>
              　　到头分胜败，毕竟有雄雌。</p>
            <p>　　却说孽龙精奋死来战真君，真君正要拿住他，以绝祸根。</p>
            <p>　　那些蛟党终是心中惧怯，真君的弟子们各持宝剑，或斩了一两个的，或斩了三四个的，或斩了五六个的，喷出腥血，一片通红。周广一剑，又将孽龙的第二子斩了。其余蛟党一个个变化走去。只有孽龙与真君独战，回头一看，蛟党无一人在身傍，也只得跳上云端，化一阵黑风而走。真君急追赶时，已失其所在，乃同众弟子回归。真君谓吴猛曰：&quot;此番若非君之法力，数百万生灵，尽葬于波涛中矣！&quot;吴君曰：&quot;全仗尊师杀退蛟孽，不然弟子亦危也。&quot;</p>
            <p>　　却说孽龙屡败，除杀死族类外，六子之中，已杀去四子。</p>
            <p>　　众蛟党恐真君诛已，心怏怏不安，尽皆变去，止有三蛟未变，三蛟者：二蛟系孽龙子，一蛟系孽龙孙，藏于新建洲渚之中。</p>
            <p>　　其余各变形为人，散于各郡城市镇中，逃躲灾难。</p>
            <p>　　一日，有真君弟子曾亨入于城市，见二少年，状貌殊异，鞠躬长揖，向曾亨问曰：&quot;公非许君高门乎？&quot;曾亨曰：&quot;然。&quot;</p>
            <p>　　既而问少年曰：&quot;君是何人也？&quot;少年曰：&quot;仆家居长安，累世崇善。远闻许公深有道术，诛邪斩妖，必仗神剑，愿闻此神剑有何功用？&quot;曾亨曰：&quot;吾师神剑，功用甚大，指天天开，指地地裂，指星辰则失度，指江河则逆流。万邪不敢当其锋，千妖莫能撄其锐。出匣时，霜寒雪凛；耀光处，鬼哭神愁。乃天赐之至宝也。&quot;少年曰：&quot;世间之物，不知亦有何物可当贤师神剑，而不为其所伤？&quot;曾亨戏谓之曰：&quot;吾师神剑，惟不伤冬瓜葫芦二物耳，其余他物皆不能当也。&quot;少年闻言，遂告辞而去。曾亨亦不知少年乃是蛟精所变也。蛟精一闻冬瓜葫芦之言，尽说与党类知悉。</p>
            <p>　　真君一日以神剑授弟子施岑、甘战，令其遍寻蛟党诛之。</p>
            <p>　　蛟党以甘、施二人寻追甚紧，遂皆化为葫芦冬瓜，泛满江中。</p>
            <p>　　真君登秀峰之巅，运神光一望，乃呼施岑、甘战谓曰：&quot;江中所浮者，非葫芦冬瓜，乃蛟精余党也。汝二人可履水内斩之。&quot;</p>
            <p>　　于是施岑、甘战飞步水上，举剑望葫芦乱砍。那冬瓜葫芦乃是轻浮之物，一砍即入水中，不能得破。正懊恼之间，忽有过往大仙在虚空中观看，遂令社伯之神，变为一八哥鸟儿，在施岑、甘战头上叫曰：&quot;下剔上，下剔上。&quot;施岑大悟，即举剑自下剔上，满江蛟党约有七百余性命，连根带蔓，悉无噍类。江中碧澄澄流水，变为红滚滚波涛。止有三蛟未及变形者，因而获免。真君见蛟党尽诛，遂封那八哥鸟儿头上一冠，所以至今八哥儿头上，皆有一冠。真君斩尽蛟党，后人有诗叹曰：神剑棱棱辟万邪，碧波江上砍葫瓜。</p>
            <p>　　孽龙党类思翻海，不觉江心杀自家。</p>
            <p>　　且说孽龙精所生六子，已诛其四。蛟党千余，俱被真君诛灭。止有第三子与第六子，并有一长孙藏于新建县洲渚之中，尚得留命。及闻真君尽诛其蛟类，乃大哭曰：&quot;吾父未知下落，今吾等兄弟六人，传有子孙六七百，并其族类，共计千余。今皆被许逊剿灭，止留我兄弟二人，并一侄在此。吾知许逊道法高妙，岂肯容我叔侄们性命？不如前往福建等处，逃躲残生，再作区处。&quot;正欲起行，忽见真君同弟子甘战、施岑卒至，三蛟急忙逃去。真君见一道妖气冲天而起，乃指与甘、施二人曰：&quot;此处有蛟党未灭，可追去除之，以绝其根。&quot;</p>
            <p>　　真君遂与甘、施二人，飞步而行，蹑踪追至半路，施岑飞剑斩去一尾。追至福建延平府，地名搽洋九里潭，其一蛟即藏于深潭之中。真君召乡人谓曰：&quot;吾乃豫章许逊，今追一蛟精至此，伏于此潭。吾今将竹一根，插于潭畔石壁之上，以镇压之，不许残害生民。汝等居民，勿得砍去！&quot;言毕，即将竹插之，嘱曰：&quot;此竹若罢，许汝再生；此竹若茂，不许再出。&quot;</p>
            <p>　　至今潭畔，其竹母若凋零，则复生一笋，成竹替换复茂。今号为&quot;许真君竹&quot;，至今其竹一根在。往来舟船，有商人见其蛟者，其蛟无尾。</p>
            <p>　　更有一蛟被真君与甘、施二人，赶至福建建宁府崇安县。</p>
            <p>　　有一寺名怀玉寺，其寺有一长老，法名全善禅师，在法堂诵经。忽见一少年走入寺中，哀告曰：&quot;吾乃孽龙之子，今被许逊剿灭全家，追赶至此。望贤师怜悯，救我一命。后当重报！&quot;</p>
            <p>　　长老曰：&quot;吾闻豫章许逊道法高妙，慧眼通神，吾此寺中，何处可躲？&quot;少年曰：&quot;长老慈悲为念，若肯救拔小人，小人当化作粟米一粒藏于贤师掌中，待许逊到寺，贤师只合掌诵经，方保无事。&quot;长老允诺。少年即化为粟米一粒，入于长老掌中躲讫。真君与甘战、施岑二人，赶入寺中，谓长老曰：&quot;吾乃豫章许逊，赶一蛟精至此。今在何处？可令他出来见我！&quot;长老也不答应，只管合掌拱手，口念真经。真君不知藏在长老掌中，遍寻不见，遂往寺外前后处寻之，并不见踪迹。施岑曰：&quot;想蛟精去矣，吾等合往他处寻赶。&quot;</p>
            <p>　　却说蛟精以真君去寺已远，乃复化为少年，拜谢长老曰：&quot;深蒙贤师活命之恩，无可报答，望贤师分付寺中，着令七日七夜不要撞钟擂鼓，容我报答一二。&quot;长老依言，分付师兄师弟、徒子徒孙等讫。及至三日，只见寺中前后狂风顿起，冷气飕飕，土木自动。长老大惊，谓僧众曰：&quot;吾观孽龙之子，本是害人之物，得我救命，教我等'七日七夜不动钟鼓'。今止三日，风景异常，想必是他把言语哄我。若不打动钟鼓，莫承望他报恩，此寺反遭其害，那时悔之晚矣。&quot;于是即令僧众撞起那东楼上华钟。那钟儿响了一百单八声，荣荣汪汪，正是：梵王宫里鲸声吼，商客舟中夜半闻。</p>
            <p>　　又打起那西楼上画鼓。那鼓儿响了一个三起三煞，叮叮冬冬，正是：俨若雷鸣云汉上，恍疑鼍吼海涛中。</p>
            <p>　　那蛟精闻得钟鼓之声，吃了一惊，即转身又化为少年，回到寺中，来见长老言曰：&quot;吾前日分付寺中，七日勿动钟鼓，意欲将寺门外前后高山峻岭，滚成万亩良田，报答我师活命之恩。今才三日，止将高山上略荡得平些，滚有泉出，未及如数，而吾师即动钟鼓，其故何也？&quot;长老以狂风顿起，山动地动为对。那少年不胜叹息。长老乃令人往寺外前后观之，但见高峻之处，皆荡得坦平。滚滚泉流不竭。至今怀玉寺中，不止千顷平坦良田，盖亦蛟精报恩所致。</p>
            <p>　　却说真君离了寺门，遍寻不见蛟精，乃复回高处望之，只见妖气依原还在寺中。乃与甘、施二人，又来寺中寻觅。其蛟精知真君复来，即先化为一僧，拜辞长老言曰：&quot;吾族中有众千余，皆被许逊诛灭。兄弟六人，已亡其四，吾父又未知存亡何如。吾今悔改前非，修行悟道。&quot;言毕垂泪而别。真君果复至寺中，只见妖气出外，遂乃蹑迹追至建阳，地名叶墩。</p>
            <p>　　遥见一僧，知是蛟精所变。乃令甘、施二弟子追赶至近，甘、施意欲斩之，真君连忙喝住曰：&quot;不可！此物虽是害人，今化为僧，量必改恶迁善。&quot;遂叱曰：&quot;孽畜，我今赦汝前去，汝务要从善修行，勿害生民！吾有谛语，分付与汝，劳心记着：'逢湖则止，逢仰则祝'&quot;分付已毕，遂纵之而去。甘战叱曰：&quot;孽畜，我师父饶了你性命，再不要害人！&quot;施岑亦叱曰：&quot;孽畜，你若不遵我师父谛语，再若害人，我擒汝就如反掌之易！&quot;</p>
            <p>　　那僧含羞乱窜而去。</p>
            <p>　　脱离了叶墩地方，来至一村，前有一山，遇一牧童。其僧乃问曰：&quot;此处是何地方？&quot;牧童答曰：&quot;此处地方贵湖，前面一山，名曰仰山。&quot;僧闻牧童之言，乃大喜曰：&quot;适间承真君分付：'逢湖则止，逢仰则祝'今到此处，合此二意，可以在此居住矣。&quot;遂憩于路旁水田之间，其中间泉水，四时不竭，此地名龙窟。后乃名离龙窟。龙僧即于仰山修行，法名古梅禅师。遂建一寺，名仰山寺。其寺当时乏水，古梅将指头在石壁上乱指，皆有泉出。其寺田粮亦广，至今犹在。真君即于叶墩立一观，名曰真君观，遥与仰山相对，以镇压之。</p>
            <p>　　其观至今犹存。</p>
            <p>　　却说真君又追一蛟精，其蛟乃孽龙第一子之子，孽龙之长孙也。此蛟直走至福州南台躲避，潜其踪迹。真君命甘、施二弟子遍处寻索，乃自立于一石上，垂纶把钓。忽觉钓丝若有人扯住一般，真君乃站在石上，用力一扯，石遂裂开。石至今犹在，因名为钓龙石。只见扯起一个大螺，约有二三丈高大。螺中有一女子现出，真君曰：&quot;汝妖也！&quot;那女子双膝跪地，告曰：&quot;妾乃南海水侯第三女。闻尊师传得仙道，欲求指教修真之路，故乘螺舟特来相叩。&quot;真君乃指以高盖山，可为修炼之所，且曰：&quot;此山有苦参甘草，上有一井，汝将其药投于井中，日饮其水，久则自可成仙。&quot;遂命女子复入螺中，用巽风一口，吹螺舟浮于水面，直到高盖山下。女子乘螺于此，其螺化为大石，至今犹在。遂登山采取苦参甘草等药，日于井中投之，饮其井泉，后女子果成仙而去。至今其乡有病者，汲井泉饮之，其病可愈。</p>
            <p>　　却说施岑、甘战回见真君，言蛟精无有寻处。真君登高山绝顶以望，见妖气一道，隐隐在福州城开元寺井中喷出，乃谓弟子曰：&quot;蛟精已入在井中矣。&quot;遂至其寺中，用铁佛一座，置于井上压之。其铁佛至今犹在。真君收伏三蛟已毕，遂同甘战、施岑复回豫章，再寻孽龙诛之。后人有诗叹曰：</p>
            <p>　　迢迢千里到南闽，寻觅蛟精驾雾云。<br>
              　　到处留名留异迹，今人万古仰真君。</p>
            <p>　　却说孽龙既不能滚沉豫章，其族党变为瓜葫，一概被真君所灭。所生六子，斩了四子，只有二子一孙，犹未知下落。</p>
            <p>　　越思越恼，只得又奔往洋子江中，见了火龙父亲，哭诉其事。</p>
            <p>　　火龙曰：&quot;四百年前，孝悌明王传法与兰公，却使兰公传法与谌母，谌母传法与许逊。吾知许逊一生，汝等有此难久矣。故我当时就令了鼋帅，统领虾兵蟹将，要问他追了金丹宝鉴、铜符铁券之文。谁知那兰公将我等杀败。我彼时少年精壮，也奈何兰公不得；今日有许多年纪，筋力憔悴，还奈得许逊何！</p>
            <p>　　这凭你自去。&quot;孽龙叹曰：&quot;今人有说父不顾子的世界，果然果然。&quot;火龙骂曰：&quot;畜生，我满眼的孙子，今日被你不长进，败得一个也没了，还来怨我父亲！&quot;遂打将孽龙出来。</p>
            <p>　　孽龙见父亲不与他做主，遂在江岸上放声大哭，惊动了南海龙王敖钦第三位太子。彼时太子领龙王钧旨，同巡江夜叉全身披挂，手执钢刀，正在此巡逻长江。认得是火龙的儿子，即忙问曰：&quot;你在此哭甚事？&quot;孽龙道：&quot;吾族党千余，皆被许逊诛灭，父亲又不与我作主。我今累累然若丧家之狗，怎的由人不哭？&quot;太子曰：&quot;自古道：'家无全犯。'许逊怎么就杀了你家许多人？他敢欺我水府无人么？老兄且宽心，待我显个手段，擒他报取冤仇！&quot;孽龙道：&quot;许逊传了谌母飞步之法，仙女所赐宝剑，其实神通广大，难以轻敌。&quot;太子曰：&quot;我龙宫有一铁杵，叫做如意杵；有一铁棍，叫做如意棍。这个杵这个棍，欲其大，就有屋桷般大；欲其小，只如金针般小；欲其长，就有三四丈长；欲其短，只是一两寸短。因此名为如意。此皆父王的宝贝。那棍儿被孙行者讨去，不知那猴子打死了千千万万的妖怪。只有这如意杵儿，未曾使用，今带在我的身边，试把来与许逊弄一弄，他若当抵得住，真有些神通。&quot;孽龙问道：&quot;这杵是那一代铸的？&quot;太子道：&quot;这杵是乾坤开辟之时，有一个盘古王，凿了那昆仑山几片棱层石，架了一座的红炉。砍了广寒宫一株婆娑树，烧了许多的黑炭。</p>
            <p>　　取了须弥山几万斤的生铁，用了太阳宫三昧的真火，叫了那炼石的女娲，炼了七七四十九个日头。却命着雨师洒雨，风伯煽风，太乙护炉，祝融看火，因此上炼得这个杵儿。要大就大，要小就小，要长就长，要短就短。且此杵有些妙处，抛在半空之中，一变十，十变百，百变千，千变万，更会变化哩。&quot;孽龙问曰：&quot;如今那铁杵放在那里？&quot;太子即从耳朵中拿将出来，向风中幌一幌，就有屋桷般大。幌两幌，就有竹竿般长。孽龙大喜曰：&quot;这样东西，要长就长，要大则大，那许逊有些法力，尚可当抵一二。徒弟们皆是后学之辈，禁得几杵？&quot;</p>
            <p>　　夜叉见太子欲与孽龙报仇，乃谏曰：&quot;爷爷没有钧旨，太子怎敢擅用军器？恐爷爷知道，不当稳便。&quot;太子曰：&quot;吾主意已定，你肯辅我，便同去；如不肯辅我，任你先转南海去罢。&quot;夜叉不肯相助自去了。那太子奔杀豫章，要拿许逊，与孽龙报仇。却怎生打扮，则见：重叠叠鳖甲坚固，整齐齐海带飞斜。身骑着海马号三花，好一似天门冬将军披挂。走起了磊磊落落滑石，飞将来溟溟漠漠辰砂。索儿绞的是天麻，要把威灵仙拿下。</p>
            <p>　　却说真君同着弟子甘战、施岑等各仗宝剑，正要去寻捉孽龙，忽见龙王三太子叫曰：&quot;许逊，许逊，你怎么这等狠心，把孽龙家千百余人一概诛戮！你敢小觑我龙宫么？我今日与你赌赛一阵，才晓得我的本事。&quot;真君慧眼一看，认得是南海龙王的三太子，喝曰：&quot;你父亲掌管南海，素称本分，今日怎的出你们不肖儿子？你好好回去，免致后悔！&quot;太子道：&quot;你杀人之父，人亦杀其父；杀人之兄，人亦杀其兄。孽龙是我水族中一例之人，我岂肯容你这等欺负！&quot;于是举起钢刀，就望真君一砍。真君亦举起宝剑来迎，两个大杀一常则见：一个是九天中神仙领袖，一个是四海内龙子班头。一个的道法精通，却会吞云吸雾；一个的武艺惯熟，偏能掣电驱雷。一个呼谌母为了师傅，最大神通；一个叫龙王做了父亲，尽高声价。一个飞宝剑，前挑后剔，光光闪闪，就如那大寒陆地凛严霜；一个抛铁杵，直撞横冲，（缺一段）家烧爆竹。真个是棋逢敌手，终朝胜负难分；却原来阵遇对头，两下高低未辨。</p>
            <p>　　真君与那太子刀抵剑，剑对刀，自巳牌时分战至午时，不分胜败。施岑谓众道友曰：&quot;此龙子本事尽高，恐师父不能拿他，可大家一齐掩杀。&quot;那太子见真君弟子一齐助战，遂在耳朵中取出那根铁杵来，幌了两三幌，望空抛起。好一个铁杵！</p>
            <p>　　一变作十，十变作百，百变作千，千变作万，半天之中，就如那纷纷柳絮颠狂舞，滚滚蜻蜓上下飞。满空撞得砅梆响，恰是潘丞相公子打擂槌。你看那真君的弟子们，才把那脑上的杵儿撇开，忽一杵在脑后一打；才把那脑后的杵儿架住，忽一杵在心窝一笃。才把心窝的杵儿一抹，忽一杵在肩膀上一锥。那些弟子们怕了那杵，都败阵而走。好一个真君，果有法术，果有神通，将宝剑望东一指，杵从东落；望西一指，杵从西开；望南一指，杵从南坠；望北一指，杵从北散。真君虽有这等法力，争奈千千万万之杵，一杵去了，一杵又来，却未能取胜。</p>
            <p>　　忽观世音菩萨空中闻得此事，乃曰：&quot;敖钦龙王十分仁厚，生出这个不肖儿子，助了蛟精。我若不去收了他如意杵宝贝，许逊纵有法力，无如之何。&quot;于是驾起祥云，在半空之中，解下身上罗带，做成一个圈套儿丢将起来，把那千千万万之杵尽皆套去。那太子见有人套去他的宝贝，心下慌张，败阵而走。孽龙接见，问曰：&quot;太子与许逊征战得大胜否？&quot;太子曰：&quot;我战许逊正在取胜之际，不想有一妇人使一个圈套，把我那宝贝套去了。我今没处讨得！&quot;孽龙曰：&quot;套宝贝者，非是别人，乃是观世音菩萨。&quot;言未毕，真君赶至，孽龙望见，即化一阵黑风走了。太子心中不忿，又提着手中钢刀，再来交战。</p>
            <p>　　此是败兵之将，英勇不加，两合之中，被真君左手一剑架开钢刀，却将右手一剑来斩太子。忽有人背后叫曰：&quot;不可，不可！&quot;真君举眼一看，见是观音，遂停住宝剑。观音曰：&quot;此子是敖钦龙王的第三子，今无故辅助孽龙，本该死罪。奈他父亲素是仁厚，今我在此，若斩了此子，龙王又说我不救他，体面上不好看。&quot;真君方才罢手。</p>
            <p>　　却说那巡江夜叉回转龙宫，将太子助孽龙之事，一一禀知龙王。龙王顿足骂曰：&quot;这畜生恁的不肖！&quot;彼时东海龙王敖顺，西海龙王敖广，北海龙王敖润同聚彼处，亦曰：&quot;这畜生今日去战许逊，就如那葛伯与汤为仇；辅助孽龙，就如那崇侯助纣为虐，容不得他！&quot;敖钦曰：&quot;这样儿子要他则甚！&quot;</p>
            <p>　　遂取过一口利剑，敕旨一道，令夜叉将去叫太子自刎而亡。夜叉领了敕旨，赍了宝剑，径来见着三太子。太子闻知其故，唬得魂不着体，遂跪下观音叫道：&quot;善菩萨！没奈何，到我父王处保过这次。&quot;观音道：&quot;只怕你父亲难饶你死罪。你不如到蛇盘谷中鹰愁涧躲避，三百年后，等唐三藏去西天取经，罚你变做个骡子，径往天竺国驮经过来。那时将功赎罪，我对你父亲说过，或可留你。&quot;太子眼泪汪汪，拜辞观世音，往鹰愁涧而去。观音复将所收铁杵付与夜叉，教夜叉交付与龙王去讫。真君亦辞了观音回转豫章，不在话下。</p>
            <p>　　却说观音菩萨别了真君，欲回普陀岩去，孽龙在途中投拜，欲求与真君讲和，后当改过前非，不敢为害。言辞甚哀。</p>
            <p>　　观音见其言语恳切，乃转豫章，来见真君。真君问曰：&quot;大圣到此，复有何见谕？&quot;观音曰：&quot;吾此一来，别无甚事。孽龙欲与君讲和，今后改恶迁善，不知君允否？&quot;真君曰：&quot;他既要讲和，限他一夜滚百条河，以鸡鸣为止，若有一条不成，吾亦不许。&quot;观音辞真君而去。弟子吴猛谏曰：&quot;孽畜原心不改，不可许之。&quot;真君曰：&quot;吾岂不知，但江西每逢春雨之时，动辄淹浸。吾欲其开成百河，疏通水路耳，非实心与之和也。吾今分付社伯，阻挠其功，勿使足百条之数，则其罪难免，亦不失信于观音矣。&quot;</p>
            <p>　　却说孽龙接见观音，问其所以。观音将真君所限之事，一一说与。孽龙大喜，是夜用尽神通，连滚连滚，恰至四更，社伯扣计其数，已滚九十九条。社伯心慌，乃假作鸡鸣，引动众鸡皆鸣。孽龙闻得大惊，自知不能免罪，乃化为一少年，未及天明，即遁往湖广躲避去讫。真君至天明查记河数，止欠一条，鸡声尽鸣，乃知是社伯所假也。遂令弟子计功受赏。真君急寻孽龙之时，已不知其所在。后来遂于河口立县，即今之南康湖口县是焉。</p>
            <p>　　却说孽龙遁在黄州府黄冈县地方，变作个少年的先生求馆。时有一老者姓史名仁，家颇饶裕，有孙子十余人，正欲延师开馆。孽龙至其家，自称：&quot;豫章曾良，闻君家有馆，特来领教。&quot;史老见其人品清高，礼貌恭敬，心窃喜之。但不知其学问何如。遂谓曰：&quot;敝乡旧俗，但先生初来者，或考之以文，或试之以对，然后启帐。卑老有一对，欲领尊教何如？&quot;</p>
            <p>　　孽龙曰：&quot;愿闻。&quot;史老曰：&quot;曾先生腰间加四点，鲁邦贤士。&quot;</p>
            <p>　　孽龙曰：&quot;我就把令孙为对。&quot;遂答曰：&quot;史小子头上着一横，吏部天官&quot;史老见先生对得好，不胜之喜，乃曰：&quot;先生高才邃养，奈寒舍学俸微少，未可轻屈。&quot;孽龙道：&quot;小子借寓读书，何必计利！&quot;史老遂择日启馆，叫诸孙具贽见之仪，行了拜礼，遂就门下受业。孽龙教授那些生徒，辨疑解惑，读书说经，明明白白，诸生大有进益，不在话下。</p>
            <p>　　却说真君以孽龙自滚河以后，遍寻不见，遂同甘战、施岑二人，径到湖广地面，寻觅踪迹。忽望妖气在黄冈县乡下姓史的人家，乃与二弟子径往其处，至一馆中，知是孽龙在此变作先生，教训生徒。真君乃问其学生曰：&quot;先生那里去了？&quot;</p>
            <p>　　学生答云：&quot;先生洗浴去了。&quot;真君曰：&quot;在那里洗浴？&quot;学生曰：&quot;在涧中。&quot;真君曰：&quot;这样十一月天气，还用冷水洗浴？&quot;</p>
            <p>　　学生曰：&quot;先生是个体厚之人，不论寒天热天，常要水中去浸一浸。若浸得久时，还有两三个时辰才回来。&quot;真君乃与弟子坐在馆中，等他回时，就下手拿着。忽举头一看，见柱壁上有对联云：赵氏孤儿，切齿不忘屠岸贾；伍员烈士，鞭尸犹恨楚平王。</p>
            <p>　　又壁上题有诗句云：</p>
            <p>　　自叹年来运不齐，子孙零落却无遗。<br>
              　　心怀东海波澜阔，气压西江草树低。<br>
              　　怨处咬牙思旧恨，豪来挥笔记新诗。<br>
              　　男儿不展风云志，空负天生八尺躯。</p>
            <p>　　真君看诗对已毕，大惊，谓弟子曰：&quot;此诗此对，皆是复仇之诗。若此孽不除，终成大患。汝等务宜勉力擒之！&quot;言未毕，忽史老来馆中，看孙子攻书。时盛冬天气，史老身上披领羊裘，头上戴顶暖帽，徐徐而来。及见真君丰姿异常，连忙施礼，问曰：&quot;先生从何而来？&quot;真君曰：&quot;小生乃豫章人，特来访友。&quot;史老谓孙子曰：&quot;客在此，何不通报？&quot;遂邀真君与二弟子至家下告茶。茶毕，史老问真君姓名，真君曰：&quot;小生姓许名逊。此二徒，一姓施名岑，一姓甘名战。&quot;史老曰：&quot;闻得许君者法术甚妙，诛灭蛟精，敢是足下否？&quot;真君曰：&quot;然。&quot;史老遂下拜。真君以其年老，连忙答礼。史老问曰：&quot;仙驾临此，欲何为？&quot;真君曰：&quot;尊府教令孙者，乃孽龙精也，变形于此。吾寻踪觅迹，特来擒之。&quot;史老大惊曰：&quot;怪道这个先生无问寒天暑天，日从涧中洗裕浴水之处，往时浅浅的，今成一潭，深不可量。&quot;真君曰：&quot;老翁有缘，幸遇小生相救，不然今日是个屋舍，后日是个江河，君家且葬鱼腹矣。&quot;</p>
            <p>　　史老曰：&quot;此蛟精怎的拿他？&quot;真君曰：&quot;此孽千变万化，他若堤防于我，擒之不易；幸今或未觉，纵要变时，必资水力。可令公家凡水缸水桶洗脸盆及碗盏之类，皆不可注水，使他变化不去，我自然拿了他。&quot;史老分付已毕。孽龙正洗浴回馆，真君见了，大喝一声：&quot;孽畜走那里去？&quot;孽龙大惊，却待寻水而变，遍处无水，惟砚池中有一点余水未倾，遂从里面变化而去，竟不知其踪迹。后人有诗叹曰：堪叹蛟精玄上玄，墨池变化至今传。</p>
            <p>　　当时若肯心归正，却有金书取上天。</p>
            <p>　　史老见真君赶去孽龙，甚是感谢，乃留真君住了数日，极其款曲。真君曰：&quot;此处孽龙居久，恐有沉没之患。汝可取杉木一片过来，吾书符一道，打入地中，庶可以镇压之。&quot;真君镇符已毕，感史老相待殷勤，更取出灵丹一粒，点石一片，化为黄金，约有三百余两，相谢史老而去。施岑曰：&quot;孽龙今不知遁在何处？可从此湖广上下，遍处寻觅诛之。&quot;真君曰：&quot;或此孽瞰我等在此，又往豫章，欲沉郡城土地，未可知也。</p>
            <p>　　莫若且回家中，觅其踪迹；如果不在，再往外获之未晚。&quot;于是师弟们一路回归。</p>
            <p>　　却说孽龙精砚池变去，又化为美少男子，逃往长沙府。闻知刺史贾玉家生有一女，极有姿色。怎见得：眉如翠羽，肌如凝脂，齿如瓠犀，手如柔荑。脸衬桃花瓣，鬟堆金凤丝。秋波湛湛妖娆态，春笋纤纤娇媚姿。说甚么汉苑王嫱，说甚么吴宫西施，说甚么赵家飞燕，说甚么杨家贵妃。柳腰微摆鸣金珇，莲步轻移动玉肢。月里嫦娥难比此，九天仙子怎如斯。</p>
            <p>　　孽龙遂来结拜刺史贾玉，贾玉问曰：&quot;先生何人也？&quot;答曰：&quot;小人姓慎名郎，金陵人氏。自幼颇通经典，不意名途淹滞，莫能上达，今作南北经商之客耳。因往广南贩货，得明珠数斛，民家无处作用，特来献与使君，伏望笑留！&quot;贾使君曰：&quot;此宝乃先生心力所求，况汝我萍水相逢，岂敢受此厚赐？&quot;</p>
            <p>　　再三推拒。慎郎献之甚切，使君不得已而受之。留住数日，使君见慎郎礼貌谦恭，丰姿美丽。琴棋书画，件件皆能；弓矢干戈，般般惯熟。遂欲以女妻之。慎郎鞠躬致谢，复将珍宝厚贿使君亲信之人，悉皆称赞慎郎之德。使君乃择吉日，将其女与慎郎成亲，不在话下。</p>
            <p>　　却说慎郎在贾府成婚以后，岁遇春夏之时，则告禀使君，托言出游江湖，经商买卖。至秋冬之时，则重载船只而归，皆是奇珍异宝。使君大喜曰：&quot;吾得佳婿矣！&quot;盖不知其为蛟精也。所得资财宝货，皆因春夏大水，覆人舟船，抢人财宝，装载而归。慎郎入赘三年，复生三子。一日慎郎寻思起来，不胜忿怒曰：&quot;吾家世居豫章，子孙族类一千余众，皆被许逊灭绝，破我巢穴，使我无容身之地。虽然潜居此地，其实怨恨难消。今既岁久，谅许逊不复知有我也。我今欲回豫章，大兴洪水，溃没城郡，仍灭取许逊之族，报复前仇，方消此恨。&quot;</p>
            <p>　　言罢，来见使君。使君问曰：&quot;贤婿有何话说？&quot;慎郎曰：&quot;方今春风和暖，正宜出外经商，特来拜辞岳父而去。家中妻子，望岳丈看顾。&quot;使君曰：&quot;贤婿放心前去，不必多忧。若得充囊之利，早图返棹。&quot;言罢，分别而去。</p>
            <p>　　时晋永嘉七年，真君与其徒甘战、施岑周览城邑，遍寻蛟孽，三年间，杳无踪迹，已置之度外去了。不想这孽龙自来送死。忽一日，道童来报，有一少年子弟，丰姿美貌，衣冠俊伟，来谒真君。真君命入，问曰：&quot;先生何处人也？&quot;少年曰：&quot;小生姓慎名郎，金陵人氏。久闻贤公有斡旋天地之手，慑伏孽龙之功，海内少二，寰中寡双。小生特来过访，欲遂识荆之愿，别无他意。&quot;真君曰：&quot;孽精未除，徒负虚名，可愧，可愧！&quot;真君言罢，其少年告辞而出。真君送而别之。甘、施二弟子曰：&quot;适间少年，是何人也？&quot;真君曰：&quot;此孽龙也。</p>
            <p>　　今来相见，探我虚实耳。&quot;甘、施曰：&quot;何以知之？&quot;真君曰：&quot;吾观其人妖气尚在，腥风袭人，是以知之。&quot;甘、施曰：&quot;既如此，即当擒而诛之，何故又纵之使去也？&quot;真君曰：&quot;吾四次擒拿，皆被变化而去。今佯为不知，使彼不甚堤防，庶可随便擒之耳。&quot;施岑乃问曰：&quot;此时不知逃躲何处？吾二人愿往杀之。&quot;真君举慧眼一照，乃曰：&quot;今在江浒，化为一黄牛，卧于郡城沙碛之上。我今化为一黑牛，与之相斗，汝二人可提宝剑，潜往窥之。候其力倦，即拔剑而挥之，蛟必可诛也。&quot;</p>
            <p>　　言罢，遂化一黑牛，奔跃而去，真个：</p>
            <p>　　四蹄坚固如山虎，两角峥嵘似海龙。<br>
              　　今向沙边相抵触，神仙变化果无穷。</p>
            <p>　　真君化成黑牛，早到沙碛之上，即与黄牛相斗。恰斗有两个时辰，甘、施二人蹑迹而至，正见二牛相斗，黄牛力倦之际，施岑用剑一挥，正中黄牛左股。甘战亦挥起宝剑斩及一角，黄牛奔入城南井中，其角落地。今马当相对有黄牛洲。</p>
            <p>　　此角日后成精，常变牛出来，害取客商船只，不在话下。</p>
            <p>　　却说真君谓甘、施曰：&quot;孽龙既入井中，谅巢穴在此。吾遣符使吏兵导我前进，汝二人可随我之后，蹑其踪迹，探其巢穴，擒而杀之，以绝后患。&quot;言罢，真君乃跳入井中。施、甘二人，亦跳入井中。符使护引真君前进。只见那个井其口上虽是狭的，到了下面，别是一个乾坤。这边有一个孔，透着那一个孔，那边有一个洞，透着那一个洞，就似杭州城二十四条花柳巷，巷巷相穿；又似龙窟港三十六条大湾，湾湾相见。常人说道井中之蛙，所见甚小，盖未曾到这个所在，见着许大世界。真君随符使一路而行，忽见有一样物件，不长不短，圆圆的相似个擂棰模样。甘战抬起看时，乃是一车辖。</p>
            <p>　　问于真君曰：&quot;此井中怎的有此车辖？&quot;真君道：&quot;昔前汉有一人，姓陈名遵，每大会宾客，辄闭了门，取车辖投于井中，虽有急事，不得去。必饮罢，才捞取车辖还人。后有一车辖，再捞不起，原来水荡在此处来了。&quot;</p>
            <p>　　又行数里，忽见有一个四方四角，新新鲜鲜的物件，施岑检将起来一看，原来是个印匣儿。问于真君，真君曰：&quot;昔后汉有宦官张让劫迁天子，北至河上，将传国玉玺投之井中，再无人知觉。后洛阳城南骊宫井有五色气一道直冲上天，孙坚认得是宝贝的瑞气，遂命人浚井，就得了这一颗玉玺。玺便得去，却把这个匣儿遗在这里。&quot;又行数里，忽见有一物件，光闪闪，白净净，嘴湾湾，腹大大的，甘战却拾将起来一看，原来是个银瓶。甘战又问于真君，真君曰：&quot;曾闻有一女子吟云：'石上磨玉簪，玉簪欲成中央折；井底引银瓶，银瓶欲上丝绳绝。'想这个银瓶，是那女子所引的，因断了绳子，故流落在此。&quot;</p>
            <p>　　符使禀曰：&quot;孽龙多久遁去，真仙须急忙追赶，途路之上，且不要讲古。&quot;真君于是命弟子趱步而行。只见水族之中，见了的唬得魂不附体。鲇鱼儿只把口张，团鱼儿只把颈缩，虾子儿只顾拱腰，鲫鱼儿只顾摇尾，真君都置之不问。却说那符使引真君再转一湾抹一角，正是行到山穷水尽处，看看在长沙府贾玉井中而出。真君曰：&quot;今得其巢穴矣。&quot;遂辞了符使回去，自来抓寻。</p>
            <p>　　却说孽龙精既出其井，仍变为慎郎，入于贾使君府中。使君见其身体狼狈，举家大惊，问其缘故。慎郎答曰：&quot;今去颇获大利，不幸回至半途，偶遇贼盗，资财尽劫。又被杀伤左额左股，疼痛难忍。&quot;使君看其刀痕，不胜隐痛，令家僮请求医士疗治。真君乃扮作一医士，命甘、施二人，扮作两个徒弟跟随。这医士呵：道明贤圣，药辨君臣。遇病时，深识着望闻问切；下药处，精知个功巧圣神。戴唐巾，披道服，飘飘扬扬；摇羽扇，背葫芦，潇潇洒洒。诊寸关尺三部脉，辨邪审痼，奚烦三折肱；疗上中下三等人，起死回生，只是一举手。真个是东晋之时，重生了春秋扁鹊；却原来西江之地，再出着上古神农。万古共称医国手，一腔都是活人心。</p>
            <p>　　却说真君扮了医士，贾府僮仆见了，相请而去。进了使君宅上，相见礼毕。使君曰：&quot;吾婿在外经商，被盗贼杀伤左额左股。先生有何妙药，可以治之？容某重谢。&quot;真君曰：&quot;宝剑所伤，吾有妙法，手到即愈。&quot;使君大喜，即召慎郎出来医治。当时蛟精卧于房中，问僮仆曰：&quot;医士只一人么？&quot;僮仆曰：&quot;兼有两个徒弟。&quot;蛟精却疑是真君，不敢轻出。其妻贾氏催促之曰：&quot;医人在堂，你何故不出？&quot;慎郎曰：&quot;你不晓事，医得我好也是这个医士，医得不好也是这个医士。&quot;贾氏竟不知所以。使君见慎郎不出，亲自入房召之。真君乃随使君之后，直至房中厉声叱曰：&quot;孽畜再敢走么？&quot;孽龙计穷势迫，遂变出本形，蜿蜒走出堂下。不想真君先设了天罗地网，活活擒之。又以法水喷其三子，悉变为小蛟。真君拔剑并诛之。贾玉之女，此时亦欲变幻，施岑活活擒祝使君大惊。真君曰：&quot;慎郎者，乃孽龙之精，今变作人形，拜尔为岳丈。吾乃豫章许逊，追寻至此擒之。尔女今亦成蛟，合受吾一剑。&quot;</p>
            <p>　　贾使君乃与其妻跪于真君之前，哀告曰：&quot;吾女被蛟精所染，非吾女之罪，伏望怜而赦之！&quot;真君遂给取神符与贾女服之，故得不变。</p>
            <p>　　真君谓使君曰：&quot;蛟精所居之处，其下即水。今汝舍下深不逾尺，皆是水泉。可速徙居他处，毋自蹈祸！&quot;使君举家惊惶，遂急忙迁居高处。原住其地，不数日果陷为渊潭，深不可测。今长沙府昭潭是也。施岑却从天罗地网中取出孽龙，欲挥剑斩之。真君曰：&quot;此孽杀之甚易，擒之最难。我想江西系是浮地，下面皆为蛟穴。城南一井其深无底，此井与江水同消长。莫若锁此畜回归，吾以铁树镇之井中，系此孽畜于铁树之上。使后世倘有蛟精见此畜遭厥磨难，或有警惕，不敢为害。&quot;甘战曰：&quot;善！&quot;遂锁了孽龙，径回豫章。于是驱使神兵，铸铁为树，置之郡城南井中。下用铁索钩锁，镇其地脉，牢系孽龙于树，且祝之曰：铁树开花，其妖若兴，吾当复出。铁树居正，其妖永除。水妖屏迹，城邑无虞。</p>
            <p>　　又留记云：</p>
            <p>　　铁树镇洪州，万年永不休。天下大乱，此处无忧。天下大旱，此处薄收。</p>
            <p>　　又元朝吴全节有诗云：</p>
            <p>　　八索纵横维地脉，一泓消长定江流。<br>
              　　豫章胜地由天造，砥柱中天忆万秋。</p>
            <p>　　真君又铸铁为符，镇于鄱阳湖中。又铸铁盖覆于庐陵元潭，今留一剑在焉。又立府靖于窕峣山顶，皆所以镇压后患也。</p>
            <p>　　真君既擒妖孽，功满乾坤。时晋明帝太宁二年，大将军王敦，字处仲，出守武昌，举兵内向，次洞庭湖。真君与吴君同往说之，盖欲止敦而存晋室也。是时郭景纯亦在王敦幕府，因此三人得以相会。景纯谓真君曰：&quot;公斩馘蛟精，功行圆满。况曩时西山之地，灵气钟完，公不日当上升矣。&quot;真君感谢。</p>
            <p>　　一日景纯同真君、吴君来谒王敦。敦见三人同至，大喜，遂令左右设宴款待。酒至半酣，敦问曰：&quot;我昨宵得一梦，梦见一木破天，不知主何吉凶？&quot;真君曰：&quot;木上破天，乃'未'字也。公未可妄动。&quot;吴君曰：&quot;吾师之言，灼有先见，公谨识之！&quot;王敦闻二君言，心甚不悦，乃令郭璞卜之。璞曰：&quot;此数用克体，将军此行，干事不成也。&quot;王敦不悦曰：&quot;我之寿有几何？&quot;璞曰：&quot;将军若举大事，祸将不久；若遂还武昌，则寿未可量。&quot;王敦怒曰：&quot;汝寿几何？&quot;璞曰：&quot;我寿尽在今日。&quot;王敦大怒，令武士擒璞斩之。真君与吴君举杯掷起，化为白鹤一双，飞绕梁栋之上。王敦举眼看鹤，已失二君所在。</p>
            <p>　　且说郭璞既死，家人备办衣衾棺椁，殓毕。越三日，市人见璞衣冠俨然，与亲友相见如故。王敦知之不信，令开棺视之，果无尸骸，始知璞脱质升仙也。自后王敦行兵果败，遂还武昌而死，卒有支解之刑，盖不听三君之谏，以至于此。</p>
            <p>　　再说吴君邀真君同下金陵，遨游山水，既而欲买舟上豫章，打头风不息。舟中人曰：&quot;当此仲夏，南风浩荡，舟船难进，奈何？&quot;真君曰：&quot;我代汝等驾之，汝等但要瞑目安坐，切勿开眼窥视。&quot;吴君乃立于船头，真君亲自把船，遂召黑龙二尾，挟舟而行。经池阳之地，以先天无极都雷府之印，印西崖石壁上以辟水怪，今有印纹。舟渐渐凌空而起，须臾，过庐山之巅，至云霄峰。二君欲观洞府景致，故其船梢刮抹林木之表，戛戛有声。舟人不能忍，皆偷眼窥之，忽然舍舟于层峦之上，折桅于深涧之下，今号铁船峰。其下有断石，即其桅也。真君谓舟人曰：&quot;汝等不听吾言，以至如此，今将何所归乎？&quot;舟人恳拜，愿求济度之法。真君教以服饵灵药，遂得辟谷不饥，尽隐于紫霄峰下。二君乃各乘一龙，回至豫章，遂就旧时隐居，终日与诸弟子讲究真诠，乃作《思仙之歌》云：天运循环兮疾如飞，人生世间兮欲何为？争名夺利兮徒丘墟，风月滋味兮有谁知？不如且进黄金巵，一饮一唱日沉西。丹砂养就玉龙池，小瓢世界宽无涯。世人莫道是愚痴，酩然一笑天地齐。</p>
            <p>　　又作八宝垂训曰：</p>
            <p>　　忠孝廉谨，宽裕容忍。忠则不欺，孝则不悖；廉而罔贪，谨而勿失；修身如此，可以成德，宽则得众，裕然有余；容而翕受，忍则安舒；接人以礼，怨咎涤除。凡我弟子，动静勤笃，念兹在兹，当守其独，有丧厥心，三官考戮。</p>
            <p>　　却说天地水府三元三品三官大帝及太白金星，因言真君原是玉洞天仙下降，今除荡妖孽，惠及生灵，德厚功高；其弟子吴猛等，扶同真君，共成至道，皆宜推荐，以至天庭。商议具表，奏闻玉帝。玉帝准奏，乃授许逊九天都仙大使兼高明大使之职，封孝先王。远祖祖父，各有职位。先差九天采访使崔子文、段丘仲捧诏一道，谕知许逊，预示飞升之期，以昭善报。采访二仙捧诏下界，时晋孝武宁康二年甲戌，真君时年一百三十六岁。八月朔旦，见云仗自天而下，导从者甚众，降于庭中。真君迎接拜讫，二仙曰：&quot;奉玉皇敕令，赐子宝诏。子可备香花灯烛，整顿衣冠，俯伏阶下，以听宣读！&quot;</p>
            <p>　　诏曰：</p>
            <p>　　上诏学仙童子许逊：卿在多劫之前，积修至道，勤苦悉备。天经地纬，悉已深通；万法千门，罔不师历。救灾拔难，除害荡妖；功济生灵，名高玉籍。</p>
            <p>　　众真推荐，宜有甄升。可受九州都仙大使兼高明大使、孝先王之职。赐紫綵羽袍琼旌宝节各一事。期以八月十五午时，拔宅上升。诏书到日，信诏奉行。</p>
            <p>　　读罢，真君再拜，遂登阶受诏毕，乃揖二仙上坐，问其姓名。二仙曰：&quot;余乃崔子文、段丘仲，俱授九天采访使之职。&quot;真君曰：&quot;愚蒙有何德能，感动天帝，更劳二仙下降？&quot;二仙曰：&quot;公修己利人，功行已满。昨者群真保奏，升入仙班，相迎在迩，先命某等捧诏谕知。&quot;言毕，遂乘龙车而去。</p>
            <p>　　真君既得天书之后，门弟子吴猛等，与乡中耆老及诸亲眷，皆知行期已近，朝夕会饮，以叙别情。真君谓众人曰：&quot;欲达神仙之路，在先行其善而后立其功。吾去后一千二百四十年间，豫章之境，五陵之内，当出地仙八百余人。其师出于豫章，大阐吾教。以吾坛前松树枝垂覆拂地，郡江心中忽生沙洲掩过井口者，是其时也。&quot;后人有言：&quot;龙沙会合，真仙必出。&quot;按龙沙在章江西岸畔，与郡城相对，事见《龙沙记》。潘清逸有《望龙沙》五言诗云：</p>
            <p>　　五陵无限人，密视松沙记。<br>
              　　龙沙虽未合，气象已虚异。<br>
              　　昔时云浪游，半作桑麻地。<br>
              　　地形带江转，山势若连契。</p>
            <p>　　是时八月望日，大营斋会，遍召里人，及诸亲友并门弟子，长少毕集。至日中，遥闻音乐之声，祥云缭绕，渐至会所。羽盖龙车，仙童彩女，官将吏兵，前后拥护。前采访使崔子文、段丘仲二仙又至。真君拜迎。二仙复宣诏曰：上诏学仙童子许逊：功行圆满，已仰潜山司命官，传金丹于下界，返子身于上天。及家口厨宅，一并拔之上升。着令天丁力士与流金火铃，照辟中间，无或散漫。仍封远祖许由，玉虚仆射；又封曾祖许琰，太微兵卫大夫，曾祖母太微夫人；其父许肃，封中岳仙官，母张氏封中岳夫人。钦此钦遵，诏至奉行！</p>
            <p>　　真君再拜受诏毕。崔子文曰：&quot;公门下弟子虽众，惟陈勋、曾亨、周广、时荷等外，黄仁览与其父，眄烈与其母，共四十二口，合当从行。余者自有升举之日，不得皆往也。&quot;言罢，揖真君上了龙车，仙眷四十二口，同时升举。里人及门下弟子，不与上升者，不舍真君之德，攀辕卧辙，号泣振天，愿相随而不可得。真君曰：&quot;仙凡有路可通。汝等但能遵行孝道，利物济民，何患无报耶！&quot;真君族孙许简哀告曰：&quot;仙翁拔宅冲升，后世无所考验，可留下一物，以为他日之记。&quot;真君遂留下修行钟一口，并一石函，谓之曰：&quot;世变时迁，此即为陈迹矣。&quot;真君有一仆名许大者，与其妻市米于西岭，闻真君飞升，即奔驰而归。行忙车覆，遗其米于地上，米皆复生，今有覆米冈、生米镇犹在。比至哀泣，求其从行。真君以彼无有仙分，乃授以地仙之术，夫妇皆隐于西山。仙仗既举，屋宇鸡犬皆上升。惟鼠不洁，天兵推下地来。一跌肠出，其鼠遂拖肠不死。后人或有见之者，皆为瑞应。又坠下药臼一口，碾毂一轮；又坠下鸡笼一只，于宅之东南十里；又许氏仙姑，坠下金钗一股，今有许氏坠钗洲犹在。时人以其拔宅上升，有诗叹美云：</p>
            <p>　　慈仁共羡许旌阳，惠泽生民耿不忘。<br>
              　　拔宅上升成至道，阳功阴德感苍苍。</p>
            <p>　　仙驾飞空渐远，望之不可见，惟见祥云彩霞，弥漫上谷，百里之内，异香芬馥。忽有红锦帷一幅飞来，旋绕故地之上。</p>
            <p>　　却说真君仙驾经过袁州府宜春县栖梧山，真君乃遣二青衣童子下告王朔，具以玉皇诏命，因来相别。王朔举家瞻拜，告曰：&quot;朔蒙尊师所授道法，遵奉已久，乞带从行！&quot;真君曰：&quot;子仙骨未充，止可延年得寿而已，难以带汝同行。&quot;乃取香茅一根掷下，令二童子授与王朔，教之曰：&quot;此茅味异，可栽植于此地，久服长生。甘能养肉，辛能养节，苦能养气，咸能养骨，滑能养肤，酸能养筋，宜调和美酒饮之，必见功效。&quot;</p>
            <p>　　言讫而别。王朔依真君之言，即将此茅栽植，取来调和酒味服之，寿三百岁而终。今临江府玉虚观即其地也。仙茅至今犹在。真君飞升之后，里人与其族孙许简，就其地立祠，以所遗诗一百二十首，写于竹简之上，载之巨筩，令人探取，以决休咎。其修行钟、药毂、药臼、石函等事，并宝藏于祠。后改为观。因空中有红锦帷飞来旋绕，故名曰游帷观。</p>
            <p>　　真君既至天庭，玉帝升殿，崔子文、段丘仲二仙引真君与弟子等听候玉旨。玉帝宣入朝见，真君扬尘拜舞，俯伏金阶下，上表奏曰：&quot;臣许逊庸才劣质，虽有咒水行符馘毒之功，盖亦赖众弟子十一人之力。今弟子之中止有陈勋、曾亨、周广、时荷、黄仁览、眄烈六人，已蒙圣恩超升天界。更有吴猛、施岑、甘战、钟离嘉、彭抗五人，未蒙拔擢，诚为缺典。</p>
            <p>　　望乞一视同仁，宣至天庭，同归至道。&quot;玉帝见奏，即传玉旨差周广为使，赍传诏旨，令吴猛等五人同日上升。周广即拜辞玉帝，赍诏下宣。是时乃晋宁康二年九月初一日也。吴猛时年一百八十六岁，见真君上升，己不与从，心曲怏怏，正与施岑、甘战、钟离嘉、彭抗四道友同归西宁，聚义修炼。只见周广赍诏自天而下。众相见毕，动问其下界之故。周广曰：&quot;吾师朝见玉帝，奏上帝诸位仙友多助仙功，未得上升，恳求玉帝超擢。玉帝即差广赍诏旨令五君上升，同归至道。&quot;五人听言大喜，各乘白鹿车，白昼冲升。今有吴仙村吴仙观，是其飞升之处。然真君所从游者三千余人，其有功有行而得上升者，通吴君十有一人焉耳。真君领弟子朝见玉帝毕，玉帝各授以仙职。遂率群弟子拜谒太师祖孝悌明王卫弘，师祖孝明王兰公，师傅谌母已毕，又谢了三官金星保奏之功。真君又荐举故人许都胡云、云阳詹曕二人，皆有道之士，玉帝皆封真人之号，不在话下。</p>
            <p>　　却说真君自升仙后，屡显神通。隋炀帝无道，烧毁佛祠，乃将游帷观废毁。唐高宗永淳年间，遂命真人胡惠超重新建之。至宋太宗、仁宗皆赐御书，真宗时赐改游帷观曰玉隆宫。</p>
            <p>　　至宋代政和二年，徽宗忽得重病，面生恶疮。昼寝恍然一梦，见东华门有一道士，戴九华冠，披绛章服，左右童子，持剑导前，来至丹墀稽首。帝疑非人间道士，因问曰：&quot;卿是何人？&quot;</p>
            <p>　　道士对曰：&quot;吾为许旌阳，权掌九天司职。上帝诏往西瞿耶国按察，经由故国，知主上患疾，特来顾之。&quot;帝曰：&quot;朕患毒疮，诸药不能愈，卿有药否？&quot;道士即取小瓢子倾药一粒，如绿豆子大，呵气抹于徽宗疮上，遂揖而去。且曰：&quot;吾洪都西山弊舍，久已零落，乞望圣眼一瞻为幸！&quot;帝豁然而寤，觉满面清凉，以手摩之，疮遂愈矣。乃令近臣将图经考之，见洪州西山有许旌阳遗迹。诏造许真君行官，改修玉隆宫，仍添&quot;万寿&quot;二字。塑真君新像，尊号曰&quot;神功妙济真君&quot;。</p>
            <p>　　许真君所遗之物，皆有神护守，不可触犯。如殿前手植柏树，其荣瘁常兆本宫盛衰，剪叶煮汤，诸病可愈。井中铁树，唐严譔作洪州牧，心内不信，令人掘发，俄然天变，忽有迅雷烈风，江波泛溢，城郭震动。譔惧，叩头悔谢，久之而后止。又强取修行钟，置之僧寺，击之声哑如土木。譔坐寐，见神人叱责，醒觉，而送钟还宫。又碾轮、药臼，州牧徐登令取至府观之，犹未及观，遂乃飞去还宫。又石函，唐朝张善安窃据洪州，强凿开其盖，内册朱书数字云：&quot;五百年后强贼张善安开凿之。&quot;善安看毕，恐惧，遂磨洗其字，终不泯灭。因藏其盖，其字尚留函底。宋高宗建炎间，金人寇江左，欲焚毁宫殿。俄而水自楹桷喷出，火不能烧，虏酋大惊，乃彻兵而去。皇明列圣，元加寅奉，敕赐重修宫殿，真君屡出护国行医。正德戊寅年间，宁府阴谋不轨，亲诣其宫，真君降箕笔云：</p>
            <p>　　三三两两两三三，杀尽江南一檐耽。<br>
              　　荷叶败时黄菊绽，大明依旧镇江山。<br>
              　　后来果败。诸灵验不可尽述。后人有诗叹云：<br>
              　　金书玉检不能留，八字遗言可力求。<br>
              　　试看真君功行满，三千弱水自通舟。</p>
            </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='40.htm'>上一卷</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"></div>
                </td>
              </tr>
            </table>
            <p align=center>作者：[明]冯梦龙
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
      
    </td>
  </tr>
  <tr valign="top"> </tr>
</table>
</body>

</html>

