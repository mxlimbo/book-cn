<html>
<head>
<title>颜鐲说齐王</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776" background="topbg.gif">
    <tr valign="top"> 
      <td width="37" valign="bottom"><img src="l1.gif" width="37" height="19"></td>
      <td width="159"><img src="title.gif" width="159" height="45" border="0"></td>
      <td width="90">&nbsp;</td>
      <td width="288"><img src="top.gif" width="288" height="103" border="0"></td>
      <td colspan="2">&nbsp;</td>
      <td width="24" valign="bottom"><img src="l2.gif" width="24" height="19" border="0"></td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top" align="center"> 
      <td> 
        <table border="0" cellpadding="0" cellspacing="0" width="776">
          <tr valign="top"> 
            <td width="25"></td>
            <td width="59"><a href="content.htm"><img src="return.gif" width="59" height="19" border="0"></a></td>
            <td width="28"></td>
            <td width="59"><a href="24.htm"><img src="last.gif" width="59" height="19" border="0"></a></td>
            <td width="25"></td>
            <td width="59"><a href="26.htm"><img src="next.gif" width="59" height="19" border="0"></a></td>
            <td width="521"></td>
          </tr>
        </table>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">颜鐲说齐王</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <div align="right">战国策 </div>
              <p>　　齐宣王见颜鐲曰：「鐲前。」鐲亦曰：「王前。」宣王不说。左右曰：「王，人君也。鐲，人臣也。王曰鐲前，鐲亦曰王前，可乎？」鐲对曰：「夫鐲前为慕势，王前为趋士，与使鐲为慕势，不如使王为趋士。」</p>
              <p>　　王忿然作色曰：「王者贵乎？士贵乎？」对曰：「士贵耳，王者不贵。」王曰：「有说乎？」鐲曰：「有．昔者秦攻齐，令曰：『有敢去柳下季垄五十步而樵采者，死不赦。』令曰：『有能得齐王头者，封万户侯，赐金千镒。』由是观之，生王之头，曾不若死士之垄也。」　　</p>
              <p>　　宣王曰：「嗟乎！君子焉可侮哉？寡人自取病耳。愿请受为弟子，且颜先生与寡人游，食必太牢；出必乘车，妻子衣服丽都。」颜鐲辞去。曰：「夫玉生于山，制则破焉。非弗宝贵矣，然大璞不完。士生乎鄙野，推选则禄焉。非不得尊遂也，然而形神不全。鐲愿得晚食以当肉，安步以当车，无罪以当贵，清净贞正以自虞。」则再拜而辞去。</p>
              <p>　　君子曰：「鐲知足矣！归真反璞，则终身不辱。」</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='24.htm'>上一篇</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='26.htm'>下一篇</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a>
              </td>
          </tr>
        </table>
        
      </td>
    </tr>
  </table>
  <table border="0" cellpadding="0" cellspacing="0" width="776" background="bbg.gif">
    <tr> 
      <td width="25" valign="top"><img src="b1.gif" width="25" height="25" border="0"></td>
      <td colspan="3" align="right"><img src="b2.gif" width="24" height="25" border="0"></td>
    </tr>
  </table>
</div>
</body>
</html>

