<html>
<head>
<title>搜神记卷十三</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td><img src="top1.gif" width="776" height="60" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="410"><img src="top2.gif" width="410" height="21" border="0"></td>
    <td width="58"><a href="content.htm"><img src="return.gif" width="58" height="21" border="0"></a></td>
    <td width="22"></td>
    <td width="58"><a href="14.htm"><img src="last.gif" width="58" height="21" border="0"></a></td>
    <td width="22"></td>
    <td width="58"><a href="16.htm"><img src="next.gif" width="58" height="21" border="0"></a></td>
    <td width="148"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="center"> 
    <td background="mainbg.gif"> 
      <table width="500" cellspacing="0" cellpadding="0" align="center" border="0">
        <tr> 
          <td> 
            <p align="center" class="h">&nbsp;</p>
            <p align="center" class="h">搜神记卷十三 </p>
          </td>
        </tr>
      </table>
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 
            <p>　　泰山之东，有澧泉，其形如井，本体是石也。欲取饮者，皆洗心志，跪而挹之，则泉出如飞，多少足用，若或污漫，则泉止焉。盖神明之尝志者也。</p>
            <p>　　二华之山，本一山也，当河，河水过之，而曲行；河神巨灵，以手擘开其上，以足蹈离其下，中分为两。以利河流。今观手迹于华岳上，指掌之形具在；脚迹在首阳山下，至今犹存。故张衡作西京赋所称&quot;巨灵赑屃，高掌远跖，以流河曲，&quot;是也。</p>
            <p>　　汉武徙南岳之祭于庐江，灊县，霍山之上，无水，庙有四镬，可受四十斛，至祭时，水辄自满，用之，足了，事毕，即空，尘土树叶，莫之污也。积五十岁，岁作四祭，后但作三祭，一镬自败。</p>
            <p>　　樊东之口，有樊山，若天旱，以火烧山，即至大雨。今往有验。</p>
            <p>　　空乘之地，今名为孔宝，在鲁南，山之穴外，有双石，如桓楹起立，高数丈。鲁人弦歌祭祀，穴中无水，每当祭时，洒扫以告，辄有清泉自石间出，足以周事。既已，泉亦止。其验至今存焉。</p>
            <p>　　湘穴中有黑土，岁大旱，人则共壅水以塞此穴；穴淹，则大雨立至。</p>
            <p>　　秦惠王二十七年，使张仪筑成都城，屡颓。忽有大龟浮于江，至东子城东南隅而毙。仪以问巫。巫曰：&quot;依龟筑之。&quot;便就，故名龟化城。</p>
            <p>　　由拳县，秦时长水县也。始皇时童谣曰：&quot;城门有血，城当陷没为湖。&quot;有妪闻之，朝朝往窥。门将欲縳之。妪言其故。后门将以犬血涂门，妪见血，便走去。忽有大水，欲没县。主簿令干入白令，令曰：&quot;何忽作鱼？&quot;干曰：&quot;明府亦作鱼。&quot;遂沦为湖。</p>
            <p>　　秦时，筑城于武周塞内，以备胡，城将成，而崩者数焉。有马驰走，周旋反复，父老异之，因依马迹以筑城，城乃不崩。遂名马邑。其故城今在朔州。</p>
            <p>　　汉武帝凿昆明池，极深，悉是灰墨，无复土。举朝不解。以问东方朔。朔曰：&quot;臣愚不足以知之。&quot;曰：&quot;试问西域人。&quot;帝以朔不知，难以移问。至后汉明帝时，西域道人入来洛阳，时有忆方朔言者，乃试以武帝时灰墨问之。道人云：&quot;经云：'天地大劫将尽，则劫烧。'此劫烧之余也。&quot;乃知朔言有旨。</p>
            <p>　　临汜县有廖氏，世老寿。后移居，子孙辄残折。他人居其故宅，复累世寿。乃知是宅所为。不知何故。疑井水赤。乃掘井左右，得古人埋丹砂数十斛；丹汁入井，是以饮水而得寿。</p>
            <p>　　江东名&quot;余腹&quot;者：昔吴王阖闾江行，食脍，有余，因弃中流，悉化为鱼；今鱼中有名&quot;吴王脍余&quot;者，长数寸，大者如箸，犹有脍形。</p>
            <p>　　蟛(虫越)，蟹也。尝通梦于人，自称&quot;长卿。&quot;今临海人多以&quot;长卿&quot;呼之。</p>
            <p>　　南方有虫，名&quot;●(虫禺)，&quot;一名&quot;●蠋，&quot;又名&quot;青蚨，&quot;形似蝉而稍大，味辛美，可食。生子必依草叶，大如蚕子，取其子，母即飞来，不以远近，虽潜取其子，母必知处。以母血涂钱八十一文，以子血涂钱八十一文：每市物。或先用母钱，或先用子钱，皆复飞归。轮转无已。故淮南子术以之还钱，名曰&quot;青蚨。&quot;</p>
            <p>　　土蜂，名曰&quot;蜾●，&quot;今世谓&quot;●●，&quot;&quot;细腰&quot;之类。其为物雄而无雌，不交，不产；常取桑虫或阜螽子育之，则皆化成己子。亦或谓之&quot;螟蛉。&quot;诗曰：&quot;螟蛉有子，果羸负之，&quot;是也。</p>
            <p>　　木蠹，生虫，羽化为蝶。</p>
            <p>　　猬多刺，故不使超踰杨柳。</p>
            <p>　　昆仑之(山虚)，地首也，是惟帝之下都，故其外绝以弱水之深，又环以炎火之山。山上有鸟兽草木，皆生育滋长于炎火之中；故有&quot;火澣布，&quot;非此山草木之皮枲，则其鸟兽之毛也。汉世西域旧献此布，中闲久绝。至魏初时，人疑其无有。文帝以为火性酷裂，无含生之气，着之典论，明其不然之事，绝智者之听。及明帝立，诏三公曰：&quot;先帝昔着典论，不朽之格言，其刊石于庙门之外及太学，与&quot;石经&quot;并以永示来世。&quot;至是，西域使人献&quot;火浣布&quot;袈裟，于是刊灭此论，而天下笑之。</p>
            <p>　　夫金之性一也，以五月丙午日中铸，&quot;为阳燧，&quot;以十一月壬子夜半铸，为&quot;阴燧。&quot;(言丙午日铸为&quot;阳燧，&quot;可取火；壬子夜铸为&quot;阴燧，&quot;可取水也。)</p>
            <p>　　汉灵帝时，陈留蔡邕，以数上书陈奏，忤上旨意，又内宠恶之，虑不免，乃亡命江海，远迹吴会。至吴，吴人有烧桐以爨者，邕闻火烈声，曰：&quot;此良材也。&quot;因请之，削以为琴，果有美音。而其尾焦，因名&quot;焦尾琴。&quot;</p>
            <p>　　蔡邕尝至柯亭，以竹为椽，邕仰盼之，曰：&quot;良竹事。&quot;取以为笛，发声辽亮。一云：&quot;邕告吴人曰：'吾昔尝经会稽高迁亭，见屋东间第十六竹椽可为笛，取用，果有异声。'&quot;</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='14.htm'>上一卷</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='16.htm'>下一卷</a></div>
                </td>
              </tr>
            </table>
            <p align=center>□ 作者：干宝
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

