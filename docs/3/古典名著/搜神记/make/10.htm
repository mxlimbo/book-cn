<html>
<head>
<title>搜神记卷八</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td><img src="top1.gif" width="776" height="60" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="410"><img src="top2.gif" width="410" height="21" border="0"></td>
    <td width="58"><a href="content.htm"><img src="return.gif" width="58" height="21" border="0"></a></td>
    <td width="22"></td>
    <td width="58"><a href="09.htm"><img src="last.gif" width="58" height="21" border="0"></a></td>
    <td width="22"></td>
    <td width="58"><a href="11.htm"><img src="next.gif" width="58" height="21" border="0"></a></td>
    <td width="148"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="center"> 
    <td background="mainbg.gif"> 
      <table width="500" cellspacing="0" cellpadding="0" align="center" border="0">
        <tr> 
          <td> 
            <p align="center" class="h">&nbsp;</p>
            <p align="center" class="h">搜神记卷八 </p>
          </td>
        </tr>
      </table>
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 
            <p>　　虞舜耕于历山，得&quot;玉历&quot;于河际之岩，舜知天命在己，体道不倦。舜，龙颜，大口，手握褒。宋均注曰：&quot;握褒，手中有'褒'字，喻从劳苦受褒饬致大祚也。&quot;</p>
            <p>　　汤既克夏，大旱七年，洛川竭。汤乃以身祷于桑林，翦其爪、发，自以为牺牲，祈福于上帝。于是大雨即至，洽于四海。</p>
            <p>　　吕望钓于渭阳。文王出游猎，占曰：&quot;今曰猎得一狩，非龙，非螭，非熊，非罴。合得帝王师。&quot;果得太公于渭之阳，与语，大悦，同车载而还。</p>
            <p>　　武王伐纣，至河上，雨甚。疾雷，晦冥。扬波于河。众甚惧。武王曰：&quot;余在天下，谁敢干余者？&quot;风波立济。</p>
            <p>　　鲁哀公十四年，孔子夜梦三槐之间，丰、沛之邦，有赤氤气起，乃呼颜回、子夏同往观之。驱车到楚西北范氏街，见刍儿打鳞，伤其左前足，束薪而覆之。孔子曰：&quot;儿来！汝姓为谁？&quot;儿曰：&quot;吾姓为赤松，名时乔，字受纪。&quot;孔子曰：&quot;汝岂有所见乎？&quot;儿曰：&quot;吾所见一禽，如麇，羊头，头上有角，其末有肉。方以是西走。&quot;孔子曰：&quot;天下已有主也。为赤刘。陈、项为辅。五星入井，从岁星。&quot;儿发薪下鳞，示孔子。孔子趋而往，鳞向孔子蒙其耳，吐三卷图，广三寸，长八寸，每卷二十四子。其言赤刘当起日周亡，赤气起，火耀兴，玄丘制命，帝卯金。</p>
            <p>　　孔子修春秋，制孝经，既成，斋戒向北辰而拜，告备于天。乃洪郁，起白雾摩地，白虹自上而下，化为黄玉，长三尺，上有刻文。孔子跪受而读之，曰：&quot;宝文出，刘季握。卯，金，刀，在轸北。字禾子，天下服。&quot;</p>
            <p>　　秦穆公时，陈仓人掘地，得物，若羊非羊，若猪非猪。牵以献穆公。道逢二童子，童子曰：&quot;此名为媪。常在地，食死人脑。若欲杀之，以柏插其首。&quot;媪曰：&quot;彼二童子，名为陈宝。得雄者王，得雌者伯。&quot;陈仓人舍媪逐二童子，童子化为雉，飞入平林。陈仓人告穆公，穆公发徒大猎，果得其雌。又化为石。置之汧、渭之间，至文公时，为立祠陈宝。其雄者飞至南阳。今南阳雉县，是其地也。秦欲表其符，故以名县。每陈仓祠时有赤光，长十余丈，从雉县来，入陈仓祠中，有声殷殷如雄雉。其后，光武起于南阳。</p>
            <p>　　宋大夫邢史子臣明于天道。周敬王之三十七年，景公问曰：&quot;天道其何祥？&quot;对曰：&quot;后五十年五月丁亥，臣将死。死后五年五月丁卯，吴将亡。亡后五年，君将终。终后四百年，邾王天下。&quot;俄而皆如其言所云。邾王天下者，谓魏之兴也。邾，曹姓，魏亦曹姓，皆邾之后。其年数则错。未知刑史失其数耶？将年代久远，注记者传而有谬也？</p>
            <p>　　吴以草创之国，信不坚固，边屯守将，皆质其妻子，名曰：&quot;保质童子。&quot;少年以类相与娱游者，日有十数。孙休永安三年二月，有一异儿，长四尺余，年可六七岁，衣青衣，忽来从群儿戏。诸儿莫之识也，皆问曰：&quot;尔谁家小儿，今日忽来？&quot;答曰：&quot;见尔群戏乐，故来耳！&quot;详而视之，眼有光芒，爚爚外射。诸儿畏之重问其故。儿乃答曰：&quot;尔恐我乎？我非人也，乃荧惑星也，将有以告尔。三公归于司马。&quot;诸儿大惊，或走告大人，大人驰往观之。儿曰：&quot;舍尔去乎！&quot;耸身而跃，即以化矣。仰而视之，若曳一疋练以登天。大人来者，犹及见焉。飘飘渐高，有顷而没。时吴政峻急，莫敢宣也。后四年而蜀亡，六年而魏废，二十一年而吴平：是归于司马也。</p>
            <p>　　都水马武举戴洋为都水令史，洋请急还乡，将赴洛，梦神人谓之曰：&quot;洛中当败，人尽南渡。年五年，扬州必有天子。&quot;洋信之，遂不去。既而皆如其梦。</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='09.htm'>上一卷</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='11.htm'>下一卷</a></div>
                </td>
              </tr>
            </table>
            <p align=center>□ 作者：干宝
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

