<html>
<head>
<title>卷十五（3）</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="bg.jpg">
    <tr> 
      <td width="45" align="center" valign="top" background="leftbg.jpg"><img src="left.jpg" width="45" height="198"> 
        <div id="Layer1" style="position:absolute; width:80px; height:25px; z-index:1; left: 145px; top: 35px"><a href="content.htm"><img src="content.gif" width="83" height="26" border="0"></a></div>  
        <div id="Layer1" style="position:absolute; width:80px; height:25px; z-index:1; left: 145px; top: 90px"><a href="20.htm"><img src="last.gif" width="83" height="27" border="0"></a></div>  
        <div id="Layer1" style="position:absolute; width:85px; height:25px; z-index:1; left: 145px; top: 150px"></div>
      </td>
      <td align="center" valign="top"> <br>
        <table width="580" cellspacing="0" cellpadding="0" border="0">
          <tr>
            <td>
              <p align="center" class="h">卷十五（3）</p>
            </td>
          </tr>
        </table>
        <br>
        <table width="0" border="0" cellspacing="0" cellpadding="0">
          <tr> 
            <td> 
              <p>袁州府宜春台四绝</p>
              <p>宜春台上还春望，山水南来眼未尝。<br>
                却笑韩公亦多事，更从南浦羡滕王。<br>
                台名何事只宜春？山色无时不可人。<br>
                不用烟花费妆点，尽教刊落尽嶙峋。<br>
                持修江藻拜祠前，正是春风欲暮天。<br>
                童冠尽多归咏兴，城南兼说有温泉。<br>
                古庙香灯几许年？增修还费大官钱。<br>
                至今楚地多风雨，犹道山神驾铁船。</p>
              <p>夜宿宣风馆</p>
              <p>山石崎岖古辙痕，沙溪马渡水犹浑。<br>
                夕阳归鸟投深麓，烟火行人望远村。<br>
                天际浮云生白发，林间孤月坐黄昏。<br>
                越南冀北俱千里，正恐春愁入夜魂。</p>
              <p>萍乡道中谒濂溪祠</p>
              <p>木偶相沿恐未真，清辉亦复凛衣巾。<br>
                簿书曾屑乘田吏，俎豆犹存畏垒民。<br>
                碧水苍山俱过化，光风霁月自传神。<br>
                千年私淑心丧后，下拜春祠荐渚苹。</p>
              <p>宿萍乡武云观</p>
              <p>晓行山径树高低，雨后春泥没马蹄。<br>
                翠色绝云开远嶂，寒声隔竹隐晴溪。<br>
                已闻南去艰舟楫，漫忆东归沮杖藜。<br>
                夜宿仙家见明月，清光还似鉴湖西。</p>
              <p>醴陵道中风雨夜宿泗州寺次韵</p>
              <p>风雨偏从险道尝，深泥没马陷车箱。<br>
                虚传鸟路通巴蜀，岂必羊肠在太行！<br>
                远渡渐看连暝色，晚霞会喜见朝阳。<br>
                水南昏黑投僧寺，还理义编坐夜长。</p>
              <p>长沙答周生</p>
              <p>旅倦憩江观，病齿废谈诵。<br>
                之子特相求，礼殚意弥重。<br>
                自言绝学余，有志莫与共；<br>
                手持一编书，披历见肝衷；<br>
                近希小范踪，远为贾生恸；<br>
                兵符及射艺，方技靡不综。<br>
                我方惩创后，见之色亦动。<br>
                子诚仁者心，所言亦屡中；<br>
                愿子且求志，蕴蓄事涵泳。<br>
                孔圣固惶惶，与点乐归咏；<br>
                回也王佐才，闭户避邻{。<br>
                知子信美才，大构中梁栋；<br>
                未当匠石求，滋植务培壅。<br>
                愧子勤绻意，何以相规讽？<br>
                养心在寡欲，操存舍即纵。<br>
                岳麓何森森，遗址自南宋；<br>
                江山足游息，贤迹尚堪踵。</p>
              <p>何当谢病来，士气多沈勇。</p>
              <p>陟湘于迈岳麓是尊仰止先哲因<br>
                怀友生丽泽兴感伐木寄言二首</p>
              <p>其一</p>
              <p>客行长沙道，山川郁稠缪。<br>
                西探指岳麓，凌晨渡湘流；<br>
                逾冈复陟t，吊古还寻幽。<br>
                林壑有余采，昔贤此藏修；<br>
                我来实仰止，匪伊事盘游。<br>
                衡云闲晓望，洞野浮春洲。<br>
                怀我二三友，伐木增离忧。<br>
                何当此来聚？道谊日相求。</p>
              <p>其二</p>
              <p>林间憩白石，好风亦时来。<br>
                春阳熙百物，欣然得予怀。<br>
                缅思两夫子，此地得徘徊。<br>
                当年靡童冠，旷代登堂阶。<br>
                高情讵今昔，物色遗吾侪。<br>
                顾谓二三子，取瑟为我谐。<br>
                我弹尔为歌，尔舞我与偕。<br>
                吾道有至乐，富贵真浮埃！<br>
                若时乘大化，勿愧点与回。<br>
                陟冈采松柏，将以遗所思；<br>
                勿采松柏枝，两贤昔所依。<br>
                缘峰践台石，将以望所期；<br>
                勿践台上石，两贤昔所跻。<br>
                两贤去邈矣，我友何相违？<br>
                吾斯未能信，役役空尔疲。<br>
                胡不此簪盍，丽泽相遨嬉？<br>
                渴饮松下泉，饥餐石上芝。<br>
                偃仰绝余念，迁客难久稽。<br>
                洞庭春浪阔，浮云隔九疑。<br>
                江洲满芳草，目极令人悲。<br>
                已矣从此去，奚必兹山为！<br>
                恋系乃从欲，安土惟随时。<br>
                晚闻冀有得，此外吾何知！</p>
              <p>游岳麓书事</p>
              <p>醴陵西来涉湘水，信宿江城沮风雨。<br>
                不独病齿畏风湿，泥潦侵途绝行旅。<br>
                人言岳麓最形胜，隔水溟蒙隐云雾；<br>
                赵侯需晴邀我游，故人徐陈各传语；<br>
                周生好事屡来速，森森雨脚何由住！<br>
                晓来阴翳稍披拂，便携周生涉江去。<br>
                戒令休遣府中知，徒尔劳人更妨务。<br>
                橘洲僧寺浮江流，鸣钟出延立沙际。<br>
                停桡一至答其情，三洲连绵亦佳处。<br>
                行云散漫浮日色，是时峰峦益开霁。<br>
                乱流荡桨济倏忽，系v江边老檀树。<br>
                岸行里许入麓口，周生道予勤指顾。<br>
                柳溪梅堤存仿佛，道林林壑独如故。<br>
                赤沙想像虚田中，西屿倾颓今冢墓。<br>
                道乡荒趾留突兀，赫曦远望石如鼓。<br>
                殿堂释菜礼从宜，下拜朱张息游地。<br>
                凿石开山面势改，双峰辟阙见江渚；<br>
                闻是吴君所规画，此举良是反遭忌。<br>
                九仞谁亏一篑功，叹息遗基独延伫！<br>
                浮屠观阁摩青霄，盘据名区遍寰宇；<br>
                其徒素为儒所摈，以此方之反多愧。<br>
                爱礼思存告朔羊，况此实作匪文具。<br>
                人云赵侯意颇深，隐忍调停旋修举；<br>
                昨来风雨破栋脊，方遣圬人补残敝。<br>
                予闻此语心稍慰，野人蔬蕨亦罗置；<br>
                欣然一酌才举杯，津夫走报郡侯至。<br>
                此行隐迹何由闻？遣骑候访自吾寓；<br>
                潜来鄙意正为此，仓卒行庖益劳费。<br>
                整冠出讶见两盖，乃知王君亦同御。<br>
                肴羞层叠丝竹繁，避席兴辞恳莫拒。<br>
                多仪劣薄非所承，乐阕觞周日将暮。<br>
                黄堂吏散君请先，病夫沾醉须少憩。<br>
                入舟暝色渐微茫，却喜顺流还易渡。<br>
                严城灯火人已稀，小巷曲折忘归路。<br>
                仙宫酣倦成熟寐，晓闻檐声复如注。<br>
                昨游偶遂实天假，信知行乐皆有数。<br>
                涉躐差偿夙好心，尚有名山敢多慕！<br>
                齿角盈亏分则然，行李虽淹吾不恶。</p>
              <p>次韵答赵太守王推官</p>
              <p>诘朝事虔谒，玄居宿斋沐。<br>
                积霖喜新霁，风日散清燠。<br>
                兰桡渡芳渚，半涉见水陆；<br>
                溪山俨新宇，雷雨荒大麓。<br>
                皇皇L诵区，斯文昔炳郁；<br>
                兴废尚屯疑，使我怀悱懊。<br>
                近闻牧守贤，经营亟乘屋。<br>
                方舟为予来，飞盖遥肃肃。<br>
                花絮媚晚筵，韶景正柔淑。<br>
                浴沂谅同情，及兹授春服。<br>
                令德倡高词，混珠愧鱼目！<br>
                努力崇修名，迂疏自岩谷。</p>
              <p>天心湖阻泊既济书事</p>
              <p>挂席下长沙，瞬息百余里。<br>
                舟人共扬眉，予独忧其i。<br>
                日暮入沅江，抵石舟果圮。<br>
                补敝诘朝发，冲风遂龃龉。<br>
                暝泊后江湖，萧条旁罾垒。<br>
                月黑波涛惊，蛟互睥睨。<br>
                翼午风益厉，狼狈收断汜。<br>
                天心数里间，三日但遥指。<br>
                甚雨迅雷电，作势殊未已。<br>
                溟溟云雾中，四望渺涯泪。<br>
                篙桨不得施，丁夫尽嗟噫。<br>
                淋漓念同胞，吾宁忍暴使？<br>
                粥且倾橐，苦甘吾与尔。<br>
                众意在必济，粮绝亦均死。<br>
                凭陵向高浪，吾亦讵容止。<br>
                虎怒安可撄？志同稍足倚；<br>
                桃令并岸行，试涉湖滨b。<br>
                收舵幸无事，风雨亦浸弛。<br>
                逡巡缘b湄，迤逦就风势。<br>
                新涨翼回湍，倏忽逝如矢。<br>
                夜入武阳江，渔村稳堪舣。<br>
                籴市谋晚炊，且为众人喜。<br>
                江醪信漓浊，聊复荡胸滓。<br>
                济险在需时，徼幸岂常理？<br>
                尔辈勿轻生，偶然非可恃！</p>
              <p>去妇叹五首</p>
              <p>楚人有间于新娶而去其妇者。<br>
                其妇无所归，去之山间独居，<br>
                怀绻不忘，终无他适。<br>
                予闻其事而悲之，为作去《去妇叹》。</p>
              <p>委身奉箕帚，中道成弃捐。<br>
                苍蝇间白璧，君心亦何愆！<br>
                独嗟贫家女，素质难为妍。<br>
                命薄良自喟，敢忘君子贤？<br>
                春华不再艳，颓魄无重圆。<br>
                新欢莫终恃，令仪慎周还。</p>
              <p>依违出门去，欲行复迟迟。<br>
                邻妪尽出别，强语含辛悲。<br>
                陋质容有缪，放逐理则宜；<br>
                姑老籍相慰，缺乏多所资。<br>
                妾行长已矣，会面当无时！</p>
              <p>妾命如草芥，君身比琅\。<br>
                奈何以妾故，废仓怀愤冤？<br>
                无为伤姑意，燕尔且为欢；<br>
                中厨存宿旨，为姑备朝餐。<br>
                畜育意千绪，仓卒徒悲酸。<br>
                伊迩望门屏，盍从新人言。<br>
                夫意已如此，妾还当谁颜！</p>
              <p>去矣勿复道，已去还踌蹰。<br>
                鸡鸣尚闻响，犬恋犹相随。<br>
                感此摧肝肺，泪下不可挥。<br>
                冈回行渐远，日落群鸟飞。<br>
                群鸟各有托，孤妾去何之？</p>
              <p>空谷多凄风，树木何潇森！<br>
                浣衣涧冰合，采苓山雪深。<br>
                离居寄岩穴，忧思托鸣琴。<br>
                朝弹别鹤操，暮弹孤鸿吟。<br>
                弹苦思弥切，m窀粼漆。<br>
                君聪甚明哲，何因闻此音？</p>
              <p>罗旧驿</p>
              <p>客行日日万峰头，山水南来亦胜游。<br>
                市谷鸟啼村雨暗，刺桐花暝石溪幽。<br>
                蛮烟喜过青杨瘴，乡思愁经芳杜洲。<br>
                身在夜郎家万里，五云天北是神州。</p>
              <p>沅水驿</p>
              <p>辰阳南望接沅州，碧树林中古驿楼。<br>
                远各日怜风土异，人间随地可淹留。</p>
              <p>钟鼓洞</p>
              <p>见说水南多异迹，岩头时有鼓钟声。<br>
                空遗石壁千年在，未信金砂九转成。<br>
                远地星辰瞻北极，春山明月坐更深。<br>
                年来夷险还忘却，始信羊肠路亦平。</p>
              <p>平溪馆次王文济韵</p>
              <p>山城寥落闭黄昏，灯火人家隔水村。<br>
                清世独便吾职易，穷途还赖此心存。<br>
                蛮烟瘴雾承相往，翠壁丹崖好共论。<br>
                畎亩投闲终有日，小臣何以答君恩？</p>
              <p>清平卫即事</p>
              <p>积雨山途喜乍晴，暖云浮动水花明。<br>
                故园日与青春远，敝凉思白r轻。<br>
                烟际卉衣窥绝栈，峰头戍角隐孤城。<br>
                华夷节制严冠履，漫说殊方列省卿。</p>
              <p>兴隆卫书壁</p>
              <p>山城高下见楼台，野戍参差暮角摧。<br>
                贵竹路从峰顶入，夜郎人自日边来。<br>
                莺花夹道惊春老，雉堞连云向晚开。<br>
                尺素屡题还屡掷，衡南那有雁飞回？</p>
              <p>七盘</p>
              <p>鸟道萦纡下七盘，古藤苍木峡声寒。<br>
                境多奇绝非吾土，时可淹留是谪官。<br>
                犹记边峰传羽檄，近闻苗俗化衣冠。<br>
                投簪实有居夷志，垂白难承菽水欢。</p>
              <p>初至龙场无所止结草庵居之</p>
              <p>草庵不及肩，旅倦体方适。<br>
                开棘自成篱，土阶漫无级；<br>
                迎风亦萧疏，漏雨易补缉。<br>
                灵濑响朝湍，深林凝暮色。<br>
                群僚环聚讯，语庞意颇质。<br>
                鹿豕且同游，兹类犹人属。<br>
                污樽映瓦豆，尽醉不知夕。<br>
                缅怀黄唐化，略称茅茨迹。</p>
              <p>始得东洞遂改为阳明小洞天三首</p>
              <p>古洞s荒僻，虚设疑相待。<br>
                披莱历风磴，移居快幽垲。<br>
                营炊就岩窦，放榻依石垒。<br>
                穹窒旋薰塞，夷坎仍洒扫。<br>
                卷帙漫堆列，樽壶动光彩。<br>
                夷居信何陋，恬淡意方在。<br>
                岂不桑梓怀？素位聊无悔。</p>
              <p>童仆自相语，洞居颇不恶。<br>
                人力免结构，天巧谢雕凿。<br>
                清泉傍厨落，翠雾还成幕。<br>
                我辈日嬉偃，主人自愉乐。<br>
                虽无り荣，且远尘嚣聒。<br>
                但恐霜雪凝，云深衣絮薄。<br>
                我闻莞尔笑，周虑愧尔言。<br>
                上古处巢窟，g饮皆污樽。</p>
              <p>互极阳内伏，古穴多冬暄。<br>
                豹隐文始泽，龙蛰身乃存。<br>
                岂无数尽榱，轻裘吾不温。<br>
                邈矣箪瓢子，此心期与论。</p>
              <p>谪居绝粮请学于农将田南山永言寄怀</p>
              <p>谪居屡在陈，从者有愠见。<br>
                山荒聊可田，钱D还易办。<br>
                夷俗多火耕，仿习亦颇便。<br>
                及兹春未深，数亩犹足佃。<br>
                岂徒实口腹？且以理荒宴。<br>
                遗穗及鸟雀，贫寡发余羡。<br>
                出耒在明晨，山寒易霜霰。</p>
              <p>观稼</p>
              <p>下田既宜，高田亦宜稷。<br>
                种蔬须土疏，种蓣须土湿。<br>
                寒多不实秀，暑多有螟。<br>
                去草不厌频，耘禾不厌密。<br>
                物理既可玩，化机还默识；<br>
                即是参赞功，毋为轻稼穑！</p>
              <p>采蕨</p>
              <p>采蕨西山下，扳援陟崔嵬。<br>
                游子望乡国，泪下心如摧。<br>
                浮云塞长空，颓阳不可回。<br>
                南归断舟楫，北望多风埃。<br>
                已矣供子职，勿更贻亲哀！</p>
              <p>猗猗</p>
              <p>猗猗涧边竹，青青岩畔松。<br>
                直干历冰雪，密叶留清风。<br>
                自期永相托，云壑无违踪。<br>
                如何两分植，憔悴叹西东。<br>
                人事多翻覆，有如道上蓬。<br>
                惟应岁寒意，随处还当同。</p>
              <p>南溟</p>
              <p>南溟有瑞鸟，东海有灵禽；<br>
                飞游集上苑，结侣珍树林；<br>
                顾言饰羽仪，共舞箫韶音。<br>
                风云忽中变，一失难相寻。<br>
                瑞鸟既遭縻，灵禽投荒岑；<br>
                天衢雨雪积，江汉虞罗侵。<br>
                哀哀鸣索侣，病翼飞未任。<br>
                群鸟亦千百，谁当会其心？<br>
                南岳有竹实，丹溜青松阴；<br>
                何时共栖息？永托云泉深。</p>
              <p>溪水</p>
              <p>溪石何落落，溪水何冷冷。<br>
                坐石弄溪水，欣然濯我缨。<br>
                溪水清见底，照我白发生。<br>
                年华若流水，一去无回停。<br>
                悠悠百年内，吾道终何成！</p>
              <p>龙冈新构</p>
              <p>谪居聊假息，荒秽亦须治。<br>
                凿tS林条，小构自成趣。<br>
                开窗入远峰，架扉出深树。<br>
                墟寨俯逶迤，竹木互蒙翳。<br>
                畦蔬稍溉锄，花药颇杂莳。<br>
                宴适岂专予，来者得同憩。<br>
                轮奂非致美，毋令易倾敝。<br>
                营茅乘田隙，洽旬始苟完。<br>
                初心待风雨，落成还美观。<br>
                锄荒既开径，拓樊亦理园。<br>
                低檐避松偃，蔬土行竹根。<br>
                勿剪墙下棘，束列因可藩；<br>
                奠撷林间萝，蒙笼覆云轩。<br>
                素缺农圃学，因兹得深论。<br>
                毋为轻鄙事，吾道固斯存。</p>
              <p>诸生来</p>
              <p>简滞动罹咎，废幽得幸免。<br>
                夷居虽异俗，野朴意所眷。<br>
                思亲独疚心，疾忧庸自遣。<br>
                门生颇群集，樽单亦时展。<br>
                讲习性所乐，记问复怀腼。<br>
                林行或沿涧，洞游还陟t。<br>
                月榭坐鸣琴，云窗卧披卷。<br>
                澹泊生道真，旷达匪荒宴。<br>
                岂必鹿门栖，自得乃高践。</p>
              <p>西园</p>
              <p>方园不盈亩，蔬卉颇成列。<br>
                分溪免Y灌，补篱防豕踣。<br>
                芜草稍焚S，清雨夜来歇。<br>
                濯濯新叶敷，荧荧夜花发。<br>
                放锄息重阴，旧书漫披阅。<br>
                倦枕竹下石，醒望松间月。<br>
                起来步闲谣，晚酌檐下设。<br>
                尽醉即草铺，忘与邻翁别。</p>
              <p>水滨洞</p>
              <p>送远憩谷，濯缨俯清流。<br>
                沿溪涉危石，曲洞藏深幽。<br>
                花静馥常s，溜暗光亦浮。<br>
                平生泉石好，所遇成淹留。<br>
                好鸟忽双下，鲦鱼亦群游。<br>
                坐久尘虑息，澹然与道谋。</p>
              <p>山石</p>
              <p>山石犹有理，山木犹有枝；<br>
                人生非木石，别久宁无思！<br>
                愁来步前庭，仰视行云驰；<br>
                行云随长风，飘飘去何之？<br>
                行云有时定，游子无还期。<br>
                高梁始归燕，题W已先悲。<br>
                有生岂不苦，逝者长若斯！<br>
                已矣复何事？商山行采芝。</p>
              <p>无寐二首</p>
              <p>其一</p>
              <p>烟灯暧无寐，忧思坐长往。<br>
                寒风振乔林，叶落闻窗响。<br>
                起窥庭月光，山空游罔象。<br>
                怀人阻积雪，崖冰几千丈。</p>
              <p>其二</p>
              <p>穷崖多杂树，上与青冥连。<br>
                穿云下飞瀑，谁能识其源？<br>
                但闻清猿啸，时见皓鹤翻。<br>
                中有避世士，冥寂栖其巅。<br>
                翳予亦同调，路绝难攀缘。</p>
              <p>诸生夜坐</p>
              <p>谪居澹虚寂，眇然怀同游。<br>
                日入山气夕，孤亭俯平畴。<br>
                草际见数骑，取径如相求；<br>
                渐近识颜面，隔树停鸣驺；<br>
                投辔雁鹜进，携盖各有羞；<br>
                分席夜堂坐，绛蜡清樽浮；<br>
                鸣琴复散帙，壶矢交觥筹。<br>
                夜弄溪上月，晓陟林间丘。<br>
                村翁或招饮，洞客偕探幽。<br>
                讲习有真乐，谈笑无俗流。<br>
                缅怀风沂兴，千载相为谋。</p>
              <p>艾草次胡少参韵</p>
              <p>艾草莫艾兰，兰有芬芳姿。<br>
                况生幽谷底，不碍君稻畦。<br>
                艾之亦何益？徒令香气衰。<br>
                荆棘生满道，出刺伤人肌；<br>
                持刀忌触手，睨视不敢挥。<br>
                艾草须艾棘，勿为棘所欺。</p>
              <p>凤雏次韵答胡少参</p>
              <p>凤雏生高岩，风雨摧其翼。<br>
                养疴深林中，百鸟惊辟易。<br>
                虞人视为妖，举网争弹弋。<br>
                此本王者瑞，惜哉谁能识！<br>
                吾方哀其穷，胡忍复相亟？<br>
                鸱枭据丛林，驱鸟恣搏食。<br>
                嗟尔独何心？枭凤如白黑。</p>
              <p>鹦鹉和胡韵</p>
              <p>鹦鹉生陇西，群飞恣鸣游。<br>
                何意虞罗及？充贡来中州；<br>
                金绦縻华屋，云泉谢林丘。<br>
                能言实阶祸，吞声亦何求！<br>
                主人有隐寇，窃发闻其谋，<br>
                感君惠养德，一语思所酬。<br>
                惧君不见察，杀身反为尤。</p>
              <p>诸生</p>
              <p>人生多离别，佳会难再遇。<br>
                如何百里来，三宿便辞去？<br>
                有琴不肯弹，有酒不肯御。<br>
                远陟见深情，宁予有弗顾？<br>
                洞云还自栖，溪月谁同步？<br>
                不念南寺时，寒江雪将暮？<br>
                不记西园日，桃花夹川路？<br>
                相去倏几月，秋风落高树。<br>
                富贵犹尘沙，浮名亦飞絮。<br>
                嗟我二三子，吾道有真趣。<br>
                胡不携书来，茆堂好同住！</p>
              <p>游来仙洞早发道中</p>
              <p>霜风清木叶，秋意生萧疏。<br>
                冲星策晓骑，幽事将有徂。<br>
                股虫乱飞掷，道狭草露濡；<br>
                倾暑物晨发，征夫已先途。<br>
                浙米石间溜，炊火岩中庐。<br>
                烟峰上初日，林鸟相嘤呼。<br>
                意欣物情适，战胜癯色腴。<br>
                行乐信宇宙，富贵非吾图！</p>
              <p>别友</p>
              <p>幽寻意方结，奈此世累牵。<br>
                凌晨驱马别，持杯且为传。<br>
                相求苦非远，山路多风烟。<br>
                所贵明哲士，秉道非苟全。<br>
                去矣崇令德，吾亦行归田。</p>
              <p>赠黄太守澍</p>
              <p>岁宴乡思切，客久亲旧疏。<br>
                卧疴闭空院，忽来故人车。<br>
                入门辩眉宇，喜定还惊吁。<br>
                远行亦安适，符竹膺新除。<br>
                荒郡号难理，况兹征索余！<br>
                君才素通敏，窘剧宜有纡。<br>
                蛮乡虽瘴毒，逐客犹安居。<br>
                经济非复事，时还理残书。<br>
                山泉足游憩，鹿麋能友予。<br>
                澹然穹壤内，容膝皆吾庐。<br>
                惟营垂白念，旦夕怀归图。<br>
                君行勉三事，吾计终五湖。</p>
              <p>寄友用韵</p>
              <p>怀人坐沈夜，帷灯暧幽光。<br>
                耿耿积烦绪。忽忽如有忘。<br>
                玄景逝不处，朱炎化微凉。<br>
                相彼谷中葛，重阴殒衰黄。<br>
                感此游客子，经年未还乡。<br>
                伊人不在目，丝竹徒满堂，<br>
                天深雁书杳，梦短关塞长。<br>
                情好矢无数，愿言觊终偿。<br>
                惠我金石编，徽音激宫商。<br>
                驰辉不可即，式尔增予伤！<br>
                馨香袭肝膂，聊用心中藏。</p>
              <p>秋夜</p>
              <p>树暝栖翼喧，萤飞夜堂静。<br>
                遥穹出晴月，低檐入峰影。<br>
                窈坐幽独，怵尔抱深警。<br>
                年徂道无闻，心违迹未屏。<br>
                萧瑟中林秋，云凝松桂冷。<br>
                山泉岂无适？离人怀故境。<br>
                安得驾云鸿，高飞越南景！</p>
              <p>采薪二首</p>
              <p>朝采山上荆，暮采谷中栗。<br>
                深谷多凄风，霜露沾衣湿。<br>
                采薪勿辞辛，昨来断薪拾。<br>
                晚归阴壑底，抱瓮还自汲。<br>
                薪水良独劳，不愧吾食力！</p>
              <p>倚担青岩际，历斧崖下石。<br>
                持斧起环顾，长松百余尺。<br>
                徘徊不忍挥，俯略涧边棘。<br>
                同行笑吾馁，尔斧安用历？<br>
                快意岂不能？物材各有适。<br>
                可以相天子，众稚讵足识！</p>
              <p>龙冈漫兴五首</p>
              <p>投荒万里入炎州，却喜官卑得自由。<br>
                心在夷居何有陋？身虽吏隐未忘忧。<br>
                春山卉服时相问，雪寨蓝与每独游。<br>
                拟把犁锄从许子，谩将L诵止言游。</p>
              <p>旅况萧条寄草堂，虚檐落日自生凉。<br>
                芳春已共烟花尽，孟夏俄惊草木长。<br>
                绝壁千寻凌杳霭，深岩六月宿冰霜。<br>
                人间不有宣尼叟，谁信申韩未是刚？</p>
              <p>路僻官卑病益闲，空林惟听鸟间关。<br>
                地无医药凭书卷，身处蛮夷亦故山。<br>
                用世谩怀伊尹心，思家独切老莱斑。<br>
                梦魂兼喜无余事，只在耶溪舜水湾。</p>
              <p>卧龙一去忘消息，千古龙冈漫有名。<br>
                草屋何人方管乐，桑间无耳听咸英。<br>
                江沙漠漠遗云鸟，草木萧萧动甲兵。<br>
                好共鹿门庞处士，相期采药人青冥。</p>
              <p>归与吾道在沧浪，颜氏何曾击柝忙？<br>
                枉尺已非贤者事，斩轮徒有古人方。<br>
                白云晚忆归岩洞，苍藓春应遍石床。<br>
                寄语峰头双白鹤，野夫终不久龙场。</p>
              <p>答毛拙庵见招书院</p>
              <p>野夫病卧成疏懒，书卷长抛旧学荒。<br>
                岂有威仪堪法象？实惭文檄过称扬。<br>
                移居正拟投医肆，虚席仍烦避讲堂。<br>
                范我定应无所获，空令多士笑王良。</p>
              <p>老桧</p>
              <p>老桧斜生古驿傍，客来系马解衣裳。<br>
                根非所还怜汝，直干不挠终异常。<br>
                风雪凛然存节概，刮摩聊尔见文章。<br>
                何当移植山林下，偃蹇从渠拂汉苍。</p>
              <p>却巫</p>
              <p>卧病空山无药石，相传土俗事神巫。<br>
                吾行久矣将焉祷？众议纷然反见迂。<br>
                积习片言容未解，舆情三月或应孚。<br>
                也知伯有能为厉，自笑孙侨非丈夫。</p>
              <p>过天生桥</p>
              <p>水光如练落长松，云际天桥隐白虹。<br>
                辽鹤不来华表烂，仙人一去石桥空。<br>
                徒闻鹊驾横秋夕，谩说秦鞭到海东。<br>
                移放长江还济险，可怜虚却万山中。</p>
              <p>南霁云祠</p>
              <p>死矣中丞莫谩疑，孤城援绝久知危。<br>
                贺兰未灭空遗恨，南八如生定有为。<br>
                风雨长廊嘶铁马，松杉阴雾卷灵旗。<br>
                英魂千载知何处？岁岁边人赛旅祠。</p>
              <p>春晴</p>
              <p>林下春晴风渐和，高岩残雪已无多。<br>
                游丝冉冉花枝静，青璧迢迢白鸟过。<br>
                忽向山中怀旧侣，几从洞口梦烟萝。<br>
                客衣尘土终须换，好与湖边长芰荷。</p>
              <p>陆广晓发</p>
              <p>初日铀葡霞，雨痕新霁渡头沙。<br>
                溪深几曲云藏峡，树老千年雪作花。<br>
                白鸟去边回驿路，青崖缺处见人家。<br>
                遍行奇胜才经此，江上天劳羡九华。</p>
              <p>雪夜</p>
              <p>天涯久客岁侵寻，茆屋新开枫树林。<br>
                渐惯省言因病齿，屡经多难解安心。<br>
                犹怜未系苍生望，且得闲为白石吟。<br>
                乘兴最堪风雪夜，小舟何日返山阴？</p>
              <p>元夕二首</p>
              <p>故园今夕是元宵，独向蛮村坐寂寥。<br>
                赖有遗经堪作伴，喜无车马过相邀。<br>
                春还草阁梅先动，月满虚庭雪未消。<br>
                堂上花灯诸弟集，重闱应念一身遥。</p>
              <p>去年今日卧燕台，铜鼓中宵隐地雷。<br>
                月傍苑楼灯彩淡，风传阁道马蹄回。<br>
                炎荒万里频回首，羌笛三更谩自哀。<br>
                尚忆先朝多乐事，孝皇曾为两宫开。</p>
              <p>家僮作纸灯</p>
              <p>寥落荒村灯事赊，蛮奴试巧剪春纱。<br>
                花枝绰约含轻雾，月色玲珑映绮霞。<br>
                取办不徒酬令节，赏心兼是惜年华，<br>
                如何京国王侯第，一盏中人产十家！</p>
              <p>白云堂</p>
              <p>白云僧舍市桥东，别院回廊小径通。<br>
                岁古檐松存独干，春还庭竹发新丛。<br>
                晴窗暗映群峰雪，清梵长飘高阁风。<br>
                迁客从来甘寂寞，青鞋时过月明中。</p>
              <p>来仙洞</p>
              <p>古洞春寒客到稀，绿苔荒径草霏霏。<br>
                书悬绝壁留僧偈，花发层萝绣佛衣。<br>
                壶}远从童冠集，杖藜随处宦情微。<br>
                石门遥锁阳明鹤，应笑山人久不归。</p>
              <p>木阁道中雪</p>
              <p>瘦马支离缘绝壁，连峰窕人层云。<br>
                山村树暝惊鸦阵，涧道雪深逢鹿群。<br>
                冻合衡茅炊火断，望迷孤戍暮笳闻。<br>
                正思讲习诸贤在，绛蜡清醅坐夜分。</p>
              <p>元夕雪用苏韵二首</p>
              <p>林间暮雪定归鸦，山外铃声报使车。<br>
                玉盏春光传柏叶，夜堂银烛乱檐花。<br>
                萧条音信愁边雁，迢递关河梦里家。<br>
                何日扁舟还旧隐，一蓑江上把鱼叉。</p>
              <p>寒威入夜益廉纤，酒瓮炉床亦戒严。<br>
                久客渐怜衣有结，蛮居长叹食无盐。<br>
                饥豺正尔群当路，冻雀从渠自宿檐。<br>
                阴极阳回知不远，兰芽行见发春尖。</p>
              <p>晓霁用前韵书怀二首</p>
              <p>双阙钟声起万鸦，禁城月色满朝车，<br>
                竟谁诗咏东曹桧？正忆梅开西寺花。<br>
                此日天涯伤逐客，何年江上却还家？<br>
                曾无一字堪驱使，谩有虚名拟八叉。</p>
              <p>涧草岩花欲斗纤，溪风林雪故争严。<br>
                连歧尽说还宜麦，煮海何曾见作盐。<br>
                路断暂怜无过客，病余兼喜曝晴檐。<br>
                谪居亦自多清绝，门外群峰玉笋尖。</p>
              <p>次韵陆佥宪元日喜晴</p>
              <p>城里夕阳城外雪，相将十里异阴晴。<br>
                也知造物曾何意？底是人心苦未平！<br>
                柏府楼台衔倒景，茆茨松竹泻寒声。<br>
                布衾莫谩愁僵卧，积素还多达曙明。</p>
              <p>元夕木阁山火</p>
              <p>荒村灯夕偶逢晴，野烧峰头处处明。<br>
                内苑但知鳌作岭，九门空说火为城。<br>
                天应为我开奇观，地有兹山不世情。<br>
                却恐炎威被松柏，休教玉石遂同W！</p>
              <p>夜宿汪氏园</p>
              <p>小阁藏身一斗方，夜深虚白自生光。<br>
                梁间来下徐生榻，座上惭无荀令香。<br>
                驿树雨声翻屋瓦，龙池月色浸书床。<br>
                他年贵竹传异事，应说阳明旧草堂。</p>
              <p>春行</p>
              <p>冬尽西归满山雪，春初复来花满山。<br>
                白鸥乱浴清溪上，黄鸟双飞绿树间。<br>
                物色变迁随转眼，人生岂得长朱颜！<br>
                好将吾道从吾党，归把渔竿东海湾。</p>
              <p>村南</p>
              <p>花事纷纷春欲酣，杖藜随步过村南。<br>
                田翁开野教新犊，溪女分流浴种蚕。<br>
                稚犬吠人依密槿，闲凫照影立晴潭。<br>
                偶逢江客传乡信，归卧枫堂梦石龛。</p>
              <p>山途二首</p>
              <p>上山见日下山阴，阴欲开时日欲沈。<br>
                晚景无多伤远道，朝阳莫更沮云岑。<br>
                人归暝市分渔火，客舍空林依暮禽。<br>
                世事验来还自领，古人先已得吾心。</p>
              <p>南北驱驰任板舆，谪乡何地是安居？<br>
                家家细雨残灯后，处处荒原野烧余。<br>
                江树欲迷游子望，朔云长断故人书。<br>
                茂陵多病终萧散，何事相如赋子虚？</p>
              <p>白云</p>
              <p>白云冉冉出晴峰，客路无心处处逢。<br>
                已逐肩舆度青壁，还随孤鹤下苍松。<br>
                此身愧尔长多系，他日从龙谩踪。<br>
                断鹜残鸦飞欲尽，故山回首意重重。</p>
              <p>答刘美之见寄次韵</p>
              <p>休疑迁客迹全贫，犹有沙鸥日见亲。<br>
                勋业已辞沧海梦，烟花多负故园春。<br>
                百年长恐终无补，万里宁期尚得身。<br>
                念我不劳伤鬓雪，知君亦欲拂衣尘。</p>
              <p>寄徐掌教</p>
              <p>徐稚今安在？空梁榻久悬。<br>
                北门倾盖日，东鲁校文年。<br>
                岁月成超忽，风云易变迁。<br>
                新诗劳寄我，不愧鸟鸣篇。</p>
              <p>书庭蕉</p>
              <p>檐前蕉叶绿成林，长夏全无暑气侵。<br>
                但得雨声连夜静，不妨月色半床阴。<br>
                新诗旧叶题将满，老芰疏梧根共深。<br>
                莫笑郑人谈讼鹿，至今醒梦两难寻。</p>
              <p>送张宪长左迁滇南大参次韵</p>
              <p>世味知公最饱谙，百年清德亦何惭！<br>
                柏台藩省官非左，江汉滇池道益南。<br>
                绝域烟花怜我远，今宵风月好谁谈？<br>
                交游若问居夷事，为说山泉颇自堪。</p>
              <p>南庵次韵二首</p>
              <p>隔水樵渔亦几家？缘冈石路入溪斜。<br>
                松林晚映千峰雨，枫叶秋连万树霞。<br>
                渐觉形骸逃物外，未妨游乐在天涯。<br>
                频来不用劳僧榻，已僭汀鸥一席沙。</p>
              <p>斜日江波动客衣，水南深竹见岩扉。<br>
                渔人收网舟初集，野老忘机坐未归。<br>
                渐觉云间栖翼乱，愁看天北暮云飞。<br>
                年年岁晚长为客，闲杀西湖旧钓矶。</p>
              <p>观傀儡次韵</p>
              <p>处处相逢是戏场，何须傀儡夜登堂？<br>
                繁华过眼三更促，名利牵人一线长。<br>
                稚子自应争诧说，矮人亦复浪悲伤。<br>
                本来面目还谁识？且向樽前学楚狂。</p>
              <p>徐都宪同游南庵次韵</p>
              <p>岩寺藏春长不夏，江花映日艳于桃。<br>
                山阴入户川光暮，林影浮空暑气高。<br>
                树老岂能知岁月，溪清真可鉴秋毫。<br>
                但逢佳景须行乐，莫遣风霜著鬓毛。</p>
              <p>即席次王文济少参韵二首</p>
              <p>其一</p>
              <p>摇落休教感客途，南来秋兴未全孤。<br>
                肝肠已自成金石，齿发从渠变柳蒲。<br>
                倾倒酒杯金谷罚，逼真词格辋川图。<br>
                谪乡莫道贫消骨，犹有新诗了旧逋。</p>
              <p>其二</p>
              <p>此身未拟泣穷途，随处翻飞野鹤孤。<br>
                霜冷几枝存晚菊，溪春两度见新蒲。<br>
                荆西寇盗纡筹策，湘北流移入画图。<br>
                莫怪当筵倍凄切，诛求满地促官逋。</p>
              <p>赠刘侍御二首</p>
              <p>其一</p>
              <p>相送溪桥未隔年，相逢又过小春天。<br>
                忧时敢负君臣义？念别羞为儿女怜。</p>
              <p>其二</p>
              <p>道自升沈宁有定，心存气节不无偏。<br>
                知君已得虚舟意，随处风波只宴然。</p>
              <p>夜寒</p>
              <p>檐际重阴覆夜寒，石炉松火坐更残。<br>
                穷荒正讶乡书绝，险路仍愁归梦难，<br>
                仙侣春风怀越峤，钓船明月负严滩。<br>
                未因谪宦伤憔悴，客鬓还羞镜里看。</p>
              <p>冬至</p>
              <p>客床无寐听潜雷，珍重初阳夜半回。<br>
                天地未尝生意息，冰霜不耐鬓毛催。<br>
                春添哀线谁能补？岁晚心丹自动灰。<br>
                料得重闱强健在，早看消息报窗梅。</p>
              <p>春日花间偶集示门生</p>
              <p>闲来聊与二三子，单夹初成行暮春。<br>
                改课讲题非我事，研几悟道是何人？<br>
                阶前细草雨还碧，檐下小桃晴更新。<br>
                坐起咏歌俱实学，毫厘须遣认教真。</p>
              <p>次韵送陆文顺佥宪</p>
              <p>贵阳东望楚山平，无奈天涯又送行。<br>
                杯酒豫期倾盖日，封书烦慰倚门情。<br>
                心驰魏阙星辰，路绕乡山草木荣。<br>
                京国交游零落尽，空将秋月寄猿声。</p>
              <p>次韵陆佥宪病起见寄</p>
              <p>一赋归来不愿余，文园多病滞相如。<br>
                篱边竹笋青应满，洞口桃花红自舒。<br>
                荷蒉有心还击磬，周公无梦欲删书。<br>
                云间宪伯能相慰，尺素长题问谪居。</p>
              <p>次韵胡少参见过</p>
              <p>旋管小酌典春裘，佳客真惭竟日留。<br>
                长怪岭云迷楚望，忽闻吴语破乡愁。<br>
                镜湖自昔堪归老，杞国何人独抱忧！<br>
                莫讶临花倍惆怅，赏心原不在枝头。</p>
              <p>雪中桃次韵</p>
              <p>雪里桃花强自春，萧疏终觉损精神。<br>
                却惭幽竹节逾劲，始信寒梅骨自真。<br>
                遭际本非甘冷淡，飘零须信季风尘。<br>
                从来此事还希阔，莫怪临轩赏更新。</p>
              <p>舟中除夕二首</p>
              <p>扁舟除夕尚穷途。荆楚还怜俗未殊。<br>
                处处送神悬楮马，彩衣何日是庭趋？</p>
              <p>远客天涯又岁除，孤航随处亦吾庐。<br>
                也知世上风波满，还恋山中木石居。<br>
                事业无心从齿发，亲交多难绝音书，<br>
                江湖未就新春计，夜半樵歌忽起予。</p>
              <p>淑浦山夜泊</p>
              <p>淑浦山边泊，云间见驿楼。<br>
                滩声回远树，崖影落中流。<br>
                柳放新年绿，人归隔岁舟。<br>
                客途时极目，天北暮阴愁。</p>
              <p>过江门崖</p>
              <p>三年谪宦沮蛮氛，天放扁舟下楚云。<br>
                归信应先春鹰到，闲心期与白鸥群。<br>
                晴溪欲转新年色，苍壁多遗古篆文。<br>
                此地从来山水胜，它时回首忆江门。</p>
              <p>辰州虎溪龙兴寺闻杨名父将到留韵壁间</p>
              <p>杖藜一过虎溪头，何处僧房是惠休？<br>
                云起峰头沈阁影，林疏地底见江流。<br>
                烟花日暖犹含雨，鸥鹭春闲欲满洲。<br>
                好景同来不同赏，诗篇还为故人留。</p>
              <p>武陵潮音阁怀元明</p>
              <p>高阁凭虚台十寻，卷帘疏雨动微吟。<br>
                江天云鸟自来去，楚泽风烟无古今。<br>
                山色渐疑衡岳近，花源欲问武陵深。<br>
                新春尚沮东归楫，落日谁堪话此心？</p>
              <p>阁中坐雨</p>
              <p>台下春云及寺门，懒夫睡起正开轩。<br>
                烟芜涨野平堤绿，江雨随风入夜喧。<br>
                道意萧疏惭岁月，归心迢递忆乡园。<br>
                年来身迹如漂梗，自笑迂痴欲手援。</p>
              <p>霁夜</p>
              <p>雨霁僧堂钟磬清，春溪月色特分明。<br>
                沙边宿鹭寒无影，洞口流云夜有声。<br>
                静后始知群动妄，闲来还觉道心惊。<br>
                问津久已惭沮溺，归向东皋学耦耕。</p>
              <p>僧斋</p>
              <p>尽日僧斋不厌闲，独余春睡得相关。<br>
                檐前水涨遂无地，江外云晴忽有山。<br>
                远客趁墟招渡急，舟人晒网得鱼还。<br>
                也知世事终无补，亦复心存出处间。</p>
              <p>德山寺次壁间韵</p>
              <p>乘兴看山薄暮来，山僧迎客寺门开。<br>
                雨昏碧草春申墓，云卷青峰善卷台。<br>
                性爱烟霞终是僻，诗留名姓不须猜。<br>
                岩根老衲成灰色，枯坐何年解结胎？</p>
              <p>沅江晚泊二首</p>
              <p>去时烟雨沅江暮。此日沅江暮雨归。<br>
                水漫远沙村市改，泊依旧店主人非。<br>
                草深廨宇无官住，花落僧房有鸟啼。<br>
                处处春光萧索甚，正思荆棘掩岩扉。</p>
              <p>春来客思独萧骚，处处东田没野蒿。<br>
                雷雨满江喧日夜，扁舟经月住风涛。<br>
                流民失业乘时横，原兽争群薄暮号。<br>
                却忆鹿门栖隐地，杖藜壶}饷东皋。</p>
              <p>夜泊江思湖忆元明</p>
              <p>扁舟泊近渔家晚，茅屋深环柳港清。<br>
                雷雨骤开江雾散，星河不动暮川平。<br>
                梦回客枕人千里，月上春堤夜四更。<br>
                欲寄愁心无过雁，披衣坐听野鸡鸣。</p>
              <p>睡起写怀</p>
              <p>江日熙熙春睡醒，江云飞尽楚山青。<br>
                闲观物态皆生意，静悟天机入冥。<br>
                道在险夷随地乐，心忘鱼鸟自流形。<br>
                未须更觅羲唐事，一曲沧浪击壤听。</p>
              <p>三山晚眺</p>
              <p>南望长沙杳霭中，鹅羊只在暮云东。<br>
                天高双橹哀明月，江阔千帆舞逆风。<br>
                花暗渐惊春事晚，水流应与客愁穷，<br>
                北飞亦有衡阳雁，上苑封书未易通。</p>
              <p>鹅羊山</p>
              <p>福地相传楚水阿，三年春色两经过。<br>
                羊亡但有初平石，书罢惟笼道士鹅。<br>
                礼斗坛空松影静，步虚台月明多。<br>
                岩房一宿犹缘薄，遥忆开云住薜萝。</p>
              <p>泗州寺</p>
              <p>渌水西头泗洲寺，经过转眼又三年。<br>
                老僧熟认直呼姓，笑我清癯只似前。<br>
                每有客来看宿处，诗留佛壁作灯传。<br>
                开轩扫榻还相慰，惭愧维摩世外缘。</p>
              <p>再经武云观书林玉玑道士壁</p>
              <p>碧山道士曾相约，归路还来宿武云。<br>
                月满仙台依鹤侣，书留苍壁看鹅群。<br>
                春岩多雨林芳淡，暗水穿花石溜分。<br>
                奔走连年家尚远，空余魂梦到柴门。</p>
              <p>再过濂溪祠用前韵</p>
              <p>曾向图书识面真，半生长自愧儒巾，<br>
                斯文久已无先觉，圣世今应有逸民。<br>
                一自支离乖学术，竞将雕刻费精神。<br>
                瞻依多少高山意，水漫莲池长绿苹。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="20.htm">上一卷</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21">&nbsp;</td>
                </tr>
              </table>
              <p align=center>□ 作者：王守仁
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
      </td>
      <td width="40" align="center" valign="top"><img src="title.jpg" width="40" height="155"></td>
    </tr>
  </table>
</div>
</body>
</html>
