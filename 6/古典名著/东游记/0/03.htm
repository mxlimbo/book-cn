<html>
<head>
<title>二仙华山传道</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="02.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="04.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">二仙华山传道</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　一日，老君与宛邱在华山论道，忽清风一阵，吹入堂中。老君谓宛邱曰：&quot;君知此风平？&quot;宛邱曰：&quot;似有异人来此。&quot;老君曰：&quot;吾观仙，李铁拐将欲成道，今日之来，乃铁拐同道也。&quot;即命二童候于山下。二童甫至，忽见一人仙风道骨羽服，飘飘而来。二童趋近问曰：&quot;君得非李先生乎？&quot;李曰：&quot;是也，君何以知我？&quot;二童曰：&quot;吾奉老君命，迎君于此。&quot;先生暗喜曰：&quot;老君知我，谅必于道有缘也。&quot;乃向前行礼称谢，遂同二童登老君之堂。
              <p>　　但见老君在上，毫光照曜，景垦庆云。肌肤绰约，似闺中之处子；精神充溢，犹襁褓之婴儿。次观宛邱，童颜鹤发，碧眼修眉，翩翩有道，意气融融，保真气象，真天上神人，非人间凡骨也。先生趋拜，二仙答礼命坐。先生再拜曰：&quot;弟子山野鄙人，林泉末品，太池欲求上达，精微未臻。来追觅仙踪，仰祈觉悟，幸蒙不弃，得睹仙颜，诚夙世有缘，三生有幸。倘悯弟子斋宿之诚，问道之切，指迷大觉，则佩德殊深，感恩弥厚。方将拜跪，不胜永怀之至，敢望坐乎？&quot;老子曰：&quot;居，吾与汝：至道之精，杳杳冥冥；至道之极，昏昏默默。无道无所，抱神以静，形将自正，必静必清。毋劳尔形，毋播尔精，毋狎尔性，息虑营营，乃可长生。&quot;先生闻论，心花顿开，尘情冰释，再拜稽首曰：&quot;大仙之道，天地之道也。&quot;转拜宛邱。邱曰：&quot;汝名在仙籍，执此操修，不日可到，何必多求。&quot;因命二童送行。先生再拜辞别。二童送至迎所，相别而归。</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="02.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="04.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
