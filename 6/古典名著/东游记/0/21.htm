<html>
<head>
<title>果老殿中辨鹿</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" background="topbg.jpg">
    <tr> 
      <td width="103"><img src="left1.jpg" width="103" height="49"></td>
      <td height="49">&nbsp;</td>
      <td width="117"><img src="right.jpg" width="117" height="49"></td>
    </tr>
    <tr> 
      <td valign="top" height="92"><img src="left2.jpg" width="103" height="24"></td>
      <td height="92" valign="bottom"> <img src="bg.jpg" width="50" height="40"><img src="content.jpg" width="31" height="92" usemap="#Map" border="0"><map name="Map"><area shape="rect" coords="6,14,29,89" href="content.htm"></map><img src="bg.jpg" width="40" height="40"><img src="last.jpg" width="31" height="92" usemap="#Map2" border="0"><map name="Map2"><area shape="rect" coords="3,16,41,86" href="20.htm"></map><img src="bg.jpg" width="40" height="40"><img src="next.jpg" width="31" height="92" usemap="#Map3" border="0"><map name="Map3"><area shape="rect" coords="3,16,34,94" href="22.htm"></map></td>
      <td height="92">&nbsp;</td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr align="center" valign="top"> 
      <td> 
        <p>&nbsp;</p><table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">果老殿中辨鹿</p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　一日，明皇谓力士曰：&quot;吾闻饮酒而无醉者，奇士也。&quot;时天寒，因取以饮果。三进，颓然曰：&quot;非佳酒也。&quot;乃缩颈，视齿皆焦，顾左右取如意一试，因出药傅之，良久，其齿复灿然如玉。明皇偶于咸阳获一大鹿，将令大官烹之，果曰：&quot;此仙鹿也，已满千岁。昔汉武帝元符五年，有曾侍从数于上林护此鹿，乃放之。&quot;明皇曰：&quot;吾囿中之鹿多矣，况时代变迁，岂能常存乎？&quot;果曰：&quot;汉武帝放时，以铜牌志于左角上。&quot;上命验之，果有铜牌长二寸许，但文字凋落耳。上曰：&quot;元符是何甲子？至此年数凡儿？&quot;果曰：&quot;是岁癸亥，始开昆明池，合算成八百五十二年矣。&quot;帝向太史校其历，略无差忒。时有叶法善者，嘉禾入，世为道士，尝游白马山古室，遇二仙人授以正一二三之法，能伏劾鬼怪。帝尝征诣京师，欲宠以官，不拜。时适在朝，上问之曰：&quot;张果何如？&quot;不敢言。上固诘之，对曰：&quot;若陛下能免冠跣足救臣，臣方言其实。&quot;上许之。法善曰：&quot;混沌初分白蝙蝠也。&quot;言未绝，忽七窍流血，僵仆于地。上急诣果所，免冠跣足，请赦其罪。张果曰：&quot;此道多口，若不罚之，恐泄天地之机耳。&quot;上复哀恳久之，果以水e其面，法善即时复生。帝益重之，诏图形于集贤院，号通玄先生。果屡陈老病乞归恒州，帝赐绢三匹，命随从弟子二人，给以肩舆。到恒州弟子一人发回，一人相随入山。天宝初，明皇又遣使征果，果闻之，竟卒，尸解而入仙班。弟子葬之。后发棺视之，乃空棺而已。帝立栖霞观祀之。后有人题其图一绝，诗云：
              <p>　　举世多少人，无如这老汉；不是倒骑驴，万事回头看。</p>
              <p></p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="20.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="22.htm">下一页</a></div>
                  </td>
                </tr>
              </table>
              <p align=center>□ 作者：[明]吴元泰
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>
    </tr>
  </table>
</div>
</body>
</html>
