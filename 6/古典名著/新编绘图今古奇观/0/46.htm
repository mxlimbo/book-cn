<html>
<head>
<title>第四十二卷　宿香亭张浩遇莺莺</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" leftmargin="0" topmargin="0" marginwidth="0" marginheight="0">
<div align="center">  <table width="776" border="0" cellspacing="0" cellpadding="0" background="bg.jpg">
    <tr> 
      <td width="94"><img src="left1.jpg" width="94" height="23"></td>
      <td colspan="2" align="right"><img src="title.jpg" width="172" height="23"></td>
    </tr>
  </table>
  <table width="776" border="0" cellspacing="0" cellpadding="0" background="bg.jpg">
    <tr>
      <td width="94" align="center" valign="top"> 
        <p><img src="left2.jpg" width="94" height="278"></p>
        <p><img src="content.jpg" width="75" height="33" usemap="#Map" border="0"><map name="Map"><area shape="rect" coords="7,6,69,30" href="content.htm"></map><img src="last.jpg" width="75" height="36" usemap="#Map2" border="0"><map name="Map2"><area shape="rect" coords="7,8,68,33" href="45.htm"></map><img src="next.jpg" width="75" height="34" usemap="#Map3" border="0"><map name="Map3"><area shape="rect" coords="7,5,68,29" href="47.htm"></map></p>
        </td>
      <td align="center" valign="top"> <br>
        <table width="580" cellspacing="0" cellpadding="0" border="0">
          <tr> 
            <td> 
              <p align="center" class="h">第四十二卷　宿香亭张浩遇莺莺 </p>
            </td>
          </tr>
        </table>
        <br>
        <table width="580" border="0" cellspacing="0" cellpadding="0">
          <tr> 
            <td>　　闲向书斋阅古今，生非草木岂无情！ <br>
              　　佳人才子多奇遇，难比张生遇李莺。 
              <p>　　话说西洛有一才子，姓张名浩，字巨源。自儿曹时清秀异众。既长，才な窠酰貌莹寒冰，容止可观，言词简当。承祖父之遗业，家藏镪数万，以财豪称于乡里。贵族中有慕其门第者，欲结婚姻，虽媒妁日至，浩正色拒之。人谓浩曰：</p>
              <p>　　&quot;君今冠矣。男子二十而冠，何不求家有令德女子配君？其理安在？&quot;浩曰：&quot;大凡百岁姻缘，必要十分美满。某虽非才子，实慕佳人。不遇出世娇姿，宁可终身鳏处。且俟功名到手之日，此愿或可遂耳。&quot;缘此，至弱冠之年，犹未纳室。浩性喜厚自奉养。所居连檐重阁，洞户相通，华丽雄壮，与王侯之家相等，浩犹以为隘窄。又于所居之北，创置一园。中有：</p>
              <p>　　风亭月榭，杏坞桃溪，云楼上倚晴空，水阁下临清。横塘曲岸，露偃月虹桥；朱槛雕栏，叠生云怪石。烂温奇花艳蕊，深沉竹洞花房。飞异域佳禽，植上林珍果。</p>
              <p>　　绿荷密锁寻芳路，翠柳低笼斗草场。</p>
              <p>　　浩暇日，多与亲朋宴息其间。西都风俗，每至春时，园圃无大小，皆修莳花木，洒扫亭轩，纵游人玩赏，以此递相夸逞士庶为常。浩闾巷有名儒廖山甫者，学行俱高，可为师范，与浩情爱至密。浩喜园馆新成，花木茂盛，一日，邀山甫闲步其中，行至宿香亭共坐。时当仲春，桃李正芳，牡丹花放，嫩白妖红，环绕亭砌。浩谓山甫曰：&quot;淑景明媚，非诗酒莫称韶光。今日幸无俗事，先饮数杯，然后各赋一诗，咏目前景物。虽园圃消疏，不足以当君之盛作，若得一诗，可以永为壮观。&quot;山甫曰：&quot;愿听指挥。&quot;浩喜，即呼小童，具饮器笔砚于前。</p>
              <p>　　酒三行，方欲索题，忽遥见亭下花间，有流莺惊飞而起，山甫曰：&quot;莺语堪听，阿故惊飞？&quot;浩曰：&quot;此无他，料必有游人偷折花耳。邀先生一往观之。&quot;遂下宿香亭，径入花阴，蹑足潜身，寻踪而去。过太湖石畔，芍药栏边，见一垂鬟女子，年方十五，携一小青衣，倚栏而立。但见：</p>
              <p>　　新月智能眉，春桃拂脸，意态幽花未艳，肌肤嫩玉生光。莲步一折，着弓弓扣绣鞋儿；螺髻双垂，插短短紫金钗子。似向东君夸艳态，倚栏笑对牡丹丛。</p>
              <p>　　浩一见之，神魂飘荡，不能自持。又恐女子惊避，引山甫退立花阴下，端详久之，真出世色也。告山甫曰：&quot;尘世无此佳人，想必上方花月之妖！&quot;山甫曰：&quot;花月之妖，岂敢昼见？天下不乏美妇人，但无缘者自不遇耳。&quot;浩曰：&quot;浩阅人多矣，未常见此殊丽。使浩得配之，足快平生。兄有何计，使我早遂佳期？则成我之恩，与生我等矣。&quot;山甫曰：&quot;以君子门第才学，欲结婚姻，易如反掌，何须如此劳神？&quot;浩曰：</p>
              <p>　　&quot;君言未当，若不遇其人，宁可终身不娶；今既遇之，即顷刻亦难捱也。媒妁通问，必须岁月，将无已在枯鱼之肆乎！&quot;山甫曰：&quot;但患不谐，苟得谐，何患晚也？请询其踪迹，然后图之。&quot;</p>
              <p>　　浩此时情不自禁，遂整巾正衣，向前而揖。女子敛袂答礼。浩启女子曰：&quot;贵族谁家？何因至此？&quot;女子笑曰：&quot;妾乃君家东邻也。今日长幼赴亲族家会，惟妾不行。闻君家牡丹盛开，故与青衣潜启隙户至此。&quot;浩闻此语，乃知李氏之女莺莺也。与浩童稚时曾共扶栏之戏。再告女子曰：&quot;敝园荒芜，不足寓目，幸有小馆，欲备肴酒，尽主人接邻里之欢，如何？&quot;</p>
              <p>　　女曰：&quot;妾之此来，本欲见君。若欲开樽，决不敢领。愿无及乱，略诉此情。&quot;浩拱手鞠躬而言曰：&quot;愿闻所谕。&quot;女曰：</p>
              <p>　　&quot;妾自幼年慕君清德，缘家有严亲，礼法所拘，无因与君聚会。</p>
              <p>　　今君犹未娶，妾亦垂髫，若不以丑陋见疏，为通媒妁，使妾异日奉箕帚之末，立祭祀之列，奉侍翁姑，和睦亲族，成两姓之好，无七出之玷，此妾之素心也。不知君心还肯从否？&quot;</p>
              <p>　　浩闻此言，喜出望外，告女曰：&quot;若得与丽人偕老，平生之乐事足矣！但未知缘分何如耳？&quot;女曰：&quot;两心既坚，缘分自定。</p>
              <p>　　君果见许，愿求一物为定，使妾藏之异时，表今日相见之情。&quot;</p>
              <p>　　浩仓卒中无物表意，遂取系腰紫罗绣带，谓女曰：&quot;取此以待定议。&quot;女亦取拥项香罗，谓浩曰：&quot;请君作诗一篇，亲笔题于罗上，庶几他时可以取信。&quot;浩心转喜，呼童取笔砚，指栏中未开牡丹为题，赋诗一绝于香罗之上。诗曰：</p>
              <p>　　沉香亭畔露凝枝，敛艳含娇未放时；<br>
                　　自是名花待名手，风流学士独题诗。</p>
              <p>　　女见诗大喜，取香罗在手，谓浩曰：&quot;君诗句清妙，中有深意，真才子也。此事切宜缄口，勿使人知，无忘今日之言，必遂他时之乐。父母恐回，妾且归去。&quot;道罢，莲步却转，与青衣缓缓而去。浩时酒兴方浓，春心淫荡，不能自遏，自言：</p>
              <p>　　&quot;下坡不赶，次后难逢，争忍弃人归去？杂花影下，细草如茵，略效鸳鸯，死亦无恨！&quot;遂奋步赶上，双手抱持。女子顾恋恩情，不忍移步绝裾而去，正欲启口致辞，含羞告免。忽自后有人言曰：&quot;相见已非正礼，此事决然不可！若能用我一言，可以永谐百岁。&quot;浩舍女回视，乃山甫也。女子已去。山甫曰：</p>
              <p>　　&quot;但凡读书，盖欲知礼别嫌。今君诵孔圣之书，何故习小人之态？若使女子去迟，父母先回，必询究其所往，则女祸延及于君。岂可恋一时之乐，损终身之德？请君三思，恐成后悔！&quot;</p>
              <p>　　浩不得已，怏怏复回宿香亭上，与山甫尽醉散去。</p>
              <p>　　自此之后，浩但当歌不语，对酒无欢，月下长吁，花前偷泪。俄而绿暗红稀，春光将暮。浩一日独步闲斋，反复思念，一段离愁，方恨无人可诉。忽有老尼惠寂自外而来，乃浩家香火院之尼也。浩礼毕，问曰：&quot;吾师何来？&quot;寂曰：&quot;专来传达一信。&quot;浩问：&quot;何人致意于我？&quot;寂移坐促席谓浩曰：</p>
              <p>　　&quot;君东邻李家女子莺莺，再三中意。&quot;浩大惊，告寂曰：&quot;宁有是事？吾师勿言！&quot;寂曰：&quot;此事何必自隐？听寂拜闻：李氏为寂门徒二十余年，其家长幼相信。今日因往李氏诵经，知其女莺莺染病，寂遂劝令勤服汤药。莺屏去侍妾，私告寂曰：</p>
              <p>　　'此病岂药所能愈耶？'寂再三询其仔细，莺遂说及园中与君相见之事，又出罗巾上诗，向寂言，'此即君所作也。'令我致意于君，幸勿相忘，以图后会。盖莺与寂所言也，君何用隐讳耶？&quot;浩曰：&quot;事实有之，非敢自隐，但虚传扬遐迩，取笑里闾。今日吾师既知，使浩如何而可？&quot;寂曰：&quot;早来既如此事，遂与莺父母说及莺亲事，答云：'女儿尚幼，未能干家。&quot;</p>
              <p>　　观其意在二三年后，方始议亲。更看君缘分如何？&quot;言罢，起身谓浩曰：&quot;小庵事冗，不及款话，如日后欲寄音信，但请垂谕！&quot;遂相别去。</p>
              <p>　　自此香闺密意，书幌幽怀，皆托寂私传。光阴迅速，倏忽之间，已经一载。节过清明，桃李飘零，牡丹半折。浩倚栏凝视，睹物思人，情绪转添。久之，自思去岁此时，相逢花畔，今岁花又重开，玉人难见。沉吟半晌，不若折花数枝，托惠寂寄莺莺同赏。遂召寂至，告曰：&quot;今折得花数枝，烦吾师持往李氏，但云吾师所献。若见莺莺，作浩起居：去岁花开时，相见于西栏畔，今花又开，人犹间阻。相忆之心，言不可尽。愿似叶如花，年年长得相见。&quot;寂曰：&quot;此事易为，君可少待。&quot;遂持花去。逾过复来，浩迎问：&quot;如何？&quot;寂于袖中取彩笺小柬，告浩曰：&quot;莺莺寄君，切勿外启。&quot;寂乃辞去。浩启封视之，曰：</p>
              <p>　　妾莺莺拜启：相别经年，无日不怀思忆。前令乳母以亲事白于父母，坚意不可。事须后图，不可仓卒。愿君无忘妾，妾必不负君！姻若不成，誓不他适。其他心事，询寂可知。昨夜宴花前，众皆欢笑，独妾悲伤。偶成小词，略诉心事，君读之，可以见妾之意。读毕毁之，切勿外泄！词曰：</p>
              <p>　　红疏绿密时喧，还是困人天。相思极处，凝睛月下，洒泪花前。誓约已知俱有愿，奈目前两处悬悬！鸾凤未偶，清宵最苦，月甚先圆？</p>
              <p>　　浩览毕，敛眉长叹，曰：&quot;好事多磨，信非虚也！&quot;展放案上，反复把玩，不忍释手。感刻寸心，泪下如雨。又恐家人见疑，询其所因，遂伏案掩面，偷声潜泣。良久，举首起视，见日影下窗，瞑色已至。浩思适来书中言&quot;心事询寂可知&quot;，今抱愁独坐，不若询访惠寂，究其仔细，庶几少解情怀。</p>
              <p>　　遂徐步出门，路过李氏之家。时夜色已阑，门户皆闭，浩至此，想象莺莺，心怀爱慕，步不能移，指李氏之门口：&quot;非插翅步云，安能入此？&quot;方徘徊未进，忽见旁有隙户并开，左右寂无一人。浩大喜曰：&quot;天赐此便，成我佳期！远托惠寂，不如潜入其中，探问莺莺消息。&quot;浩为情爱所重，不顾礼法，蹑足而入。既到中堂，匿身回廊之下。左右顾盼，见：</p>
              <p>　　闲庭悄悄，深院沉沉。静中闻风响玎，暗里见流萤聚散。更筹渐急，窗中风弄残灯；夜色已阑，阶下月移花影。香闺想在屏山后，远似巫阳千万重。</p>
              <p>　　浩至此，茫然不知所往。独立久之，心中顿省。自思设若败露，为之奈何？不惟身受苦楚，抑且玷辱祖宗，此事当款曲图之。不期隙户已闭，返转回廓，方欲寻路复归；忽闻室中有低低而唱者。浩思深院净夜，何人独歌？遂隐住侧身，静听所唱之词，乃《行香子》词：</p>
              <p>　　雨后风微，绿暗红稀，燕巢成蝶绕残枝。杨花点点，永日迟迟。动离怀，牵别恨，鹧鸪啼。辜负佳期，虚度芳时，为甚褪尽罗衣？宿香亭下，红芍栏西。当时情，今日恨，有谁知！</p>
              <p>　　但觉如雏莺啭柳阴中，彩凤鸣碧梧枝上。想是清夜无人，调韵转美。浩审词察意，若非莺莺，谁知宿香亭之约？但得一见其面，死亦无悔。方欲以指击窗，询问仔细，忽有人叱浩曰：&quot;良士非媒不聘，女子无故不婚。今女按板于窗中，小子逾墙到厅下，皆非善行，玷辱人伦。执指有司，永作淫奔之戒。&quot;浩大惊退步，失脚堕于砌下，久之方醒。开目视之，乃伏案昼寝于书窗之下，时日将哺矣。浩曰：&quot;异哉梦也！何显然如是？莫非有相见之期，故先垂吉兆告我？&quot;</p>
              <p>　　方心绪扰扰未定，惠寂复来。浩讯其意。寂曰：&quot;适来只奉小柬而去，有一事偶忘告君。莺莺传语，他家所居房后，乃君家之东墙也，高无数尺。其家初夏二十日，亲族中有婚姻事，是夕举家皆往，莺托病不行。令君至期，于墙下相待，欲逾墙与君相见，君切记之。&quot;惠寂且去，浩欣喜之心，言不能尽。</p>
              <p>　　屈指数日，已至所约之期。浩遂张帷幄，具饮馔，器用玩好之物，皆列于宿香亭中。日既晚，悉逐僮仆出外，惟留一小鬟。反闭园门，倚梯近墙，屏立以待。未久，夕阳消柳，瞑色暗花间，斗柄指南，夜传初鼓。浩曰：&quot;惠寂之言岂非谑我乎？&quot;语犹未绝，粉面新妆，半出短墙之上。浩举目仰视，乃莺莺也。急升梯扶臂而下，携手偕行，至宿香亭上。明烛并坐，细视莺莺，欣喜转盛，告莺曰：&quot;不谓丽人，果肯来此！&quot;</p>
              <p>　　莺曰：&quot;妾之此身，异时欲作闺门之事，今日宁肯诳语！&quot;浩曰：&quot;肯饮少酒，共庆今宵佳会可乎？&quot;莺曰：&quot;难禁酒力，恐来朝获罪于父母。&quot;浩曰：&quot;酒既不饮，略歇如何？&quot;莺笑倚浩怀，娇羞不语。浩遂与解带脱衣，入鸳帏共寝。但见：</p>
              <p>　　宝炬摇红，麝烟吐翠。金缕绣屏深掩，绀纱斗帐低垂。并连鸳枕，如双双比目同波；共展香衾，似对对春蚕作茧。向人尤春情事，一搦纤腰怯未禁。</p>
              <p>　　须臾，香汗流酥，相偎微喘，虽楚王梦神女，刘、阮入桃源，相得之欢，皆不能比。少顷。莺告浩曰：&quot;夜色已阑，妾且归去。&quot;浩亦不敢相留，遂各整衣而起。浩告莺曰：&quot;后会未期，切宜保爱！&quot;莺曰：&quot;去岁偶然相遇，犹作新诗相赠，今夕得侍枕席，何故无一言见惠？岂非猥贱之躯，不足当君佳句？&quot;浩笑谢莺曰：&quot;岂有此理！&quot;谨赋一绝：</p>
              <p>　　华胥佳梦徒闻说，解佩江皋浪得声。<br>
                　　一夕东轩多少事，韩生虚负窃香名。</p>
              <p>　　莺得诗，谓浩曰：&quot;妾之此身，今已为君所有，幸终始成之！&quot;</p>
              <p>　　遂携手下亭，转柳穿花，至墙下，浩扶策莺升梯而去。</p>
              <p>　　自此之后，虽音耗时通，而会遇无便。经数日，忽惠寂来告曰：&quot;莺莺致意，其父守官河朔，来日挈家登程，愿君莫忘旧好。候回日，当议秦、晋之礼。&quot;惠寂辞去。浩神悲意惨，度日如年，抱恨怀愁，俄经二载。</p>
              <p>　　一日，浩季父召浩语曰：&quot;吾闻不孝，以无嗣为大。今汝将及当立之年，犹未纳室，虽未至绝嗣，而内政亦不可缺。此中有孙氏者，累世仕宦，家业富盛，其女年已及笄，幼奉家训，习知妇道，我欲与汝主婚，结亲孙氏。今若失之，后无令族。&quot;浩素畏季父赋性刚暴，不敢抗拒，又不敢明言李氏之事，遂通媒妁，与孙氏议姻。</p>
              <p>　　择日将成，而莺莺之父任满方归。浩不能忘旧情，乃遣惠寂密告莺曰：&quot;浩非负心，实被季父所逼，复与孙氏结亲，负心违愿，痛彻心髓！&quot;莺谓寂曰：&quot;我知其叔父所为，我必能自成其事！&quot;寂曰：&quot;善为之。&quot;遂去。</p>
              <p>　　莺启父母曰：&quot;儿有过恶，玷辱家门，愿先启一言，然后请死。&quot;父母惊骇，询问：&quot;我儿何自苦如此？&quot;莺曰：&quot;妾自幼岁慕西邻张浩才名，曾以此身，私许偕老。曾令乳母白父母，欲与浩议姻，当日尊严不蒙。今闻浩与孙氏结婚。弃妆此身，将归何地？然女行已失，不可复嫁他人，此愿若违，含笑自绝。&quot;父母惊谓莺曰：&quot;我止有一女，所恨未能选择佳婿。</p>
              <p>　　若早知，可以商议。今浩既已结婚，为之奈何？&quot;莺曰：&quot;父母许以儿归浩，则妾自能措置。&quot;父曰：&quot;但愿亲成，一切不问。&quot;莺曰：&quot;果如是，容妾诉于官府。&quot;遂取纸作状，更服旧妆，径至河南府讼庭之下。</p>
              <p>　　龙图阁待制陈公方据案治事，见一女子执状向前。公停笔问曰：&quot;何事？&quot;莺莺敛身跪告曰：&quot;妾诚诳妄，上渎高明，有状上呈。&quot;公令左右取状展视云：</p>
              <p>　　告状妾李氏：切闻语云：&quot;女非媒不嫁。&quot;此虽至论，亦有未然。何也？昔文君心喜司马，贾午志慕韩寿，此二女皆自私奔之名，而不受无媒之谤。盖所归得人，青史标其令德，注在篇章，使后人继其所为，免委身于佣俗。妾于前岁慕西邻张浩才名，已私许之偕老。言约已定，誓不变更。今张浩忽背前约，使妾呼天叩地，无所告投！切闻律设大法，礼顺人情。若非判府龙图明断，孤寡终身何恃！为此冒耻渎尊，幸望台慈，特赐予决。谨状。</p>
              <p>　　陈公读毕，谓莺莺曰：&quot;汝言私约已定，有何为据？&quot;莺取怀中香罗并花笺上二诗，皆浩笔也。陈公命追浩至公庭，责浩与李氏既已约婚，安可再婚孙氏？浩仓卒但以叔父所逼为辞，实非本心。再讯莺曰：&quot;尔意如何？&quot;莺曰：&quot;张浩才名，实为佳婿，使妾得之，当克勤妇道。实龙图主盟之大德。&quot;陈公曰：&quot;天生才子佳人，不当使之孤零，我今曲与汝等成之。&quot;</p>
              <p>　　遂于状尾判云：</p>
              <p>　　花下相逢，已有终身之约；中道而止，竟乖偕老之心。在人情既出至诚，论律文亦有所禁。宜从先约，可断后婚。</p>
              <p>　　判毕谓浩曰：&quot;吾今判合与李氏为婚。&quot;二人大喜，拜谢相公恩德，遂成夫妇，偕老百年。后生二子，俱擢高科。话名&quot;宿香亭张浩遇莺莺&quot;。</p>
              <p>　　当年崔氏赖张生，今日张生仗李莺。<br>
                　　同是风流千古话，西厢不及宿香亭。</p>
              </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="45.htm">上一卷</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="47.htm">下一卷</a></div>
                  </td>
                </tr>
              </table>
              <p align=center>□ 作者：陈治平、孙轩辕、陈文英
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
      </td>
    </tr>
  </table>
s</div>
</body>
</html>
