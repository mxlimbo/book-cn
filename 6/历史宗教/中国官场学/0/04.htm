<html>
<head>
<title>[佐治药言]</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" leftmargin="0" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776" background="topbg.jpg">
    <tr valign="top">
      <td width="42"><img src="top1.jpg" width="42" height="54" border="0"></td>
      <td width="148"><img src="top2.jpg" width="148" height="54" border="0"></td>
      <td width="429">&nbsp;</td>
      <td width="126"><img src="top3.jpg" width="126" height="54" border="0"></td>
      <td width="31"><img src="top4.jpg" width="31" height="54" border="0"></td>
    </tr>
    <tr valign="top">
      <td><img src="top21.jpg" width="42" height="33" border="0"></td>
      <td><img src="top22.jpg" width="148" height="33" border="0"></td>
      <td align="right"><img src="content.jpg" width="86" height="33" border="0" usemap="#Map"><map name="Map"><area shape="rect" coords="4,3,80,24" href="content.htm"></map><img src="last.jpg" width="79" height="33" border="0" usemap="#Map2"><map name="Map2"><area shape="rect" coords="9,2,74,23" href="03.htm"></map><img src="next.jpg" width="70" height="33" border="0" usemap="#Map3"><map name="Map3"><area shape="rect" coords="4,4,68,24" href="05.htm"></map></td>
      <td><img src="top23.jpg" width="126" height="33" border="0"></td>
      <td><img src="top24.jpg" width="31" height="33" border="0"></td>
    </tr>
    <tr valign="top">
      <td><img src="top31.jpg" width="42" height="21" border="0"></td>
      <td><img src="title1.jpg" width="148" height="21" border="0"></td>
      <td></td>
      <td><img src="top32.jpg" width="126" height="21" border="0"></td>
      <td><img src="top33.jpg" width="31" height="21" border="0"></td>
    </tr>
  </table>
  <table border="0" cellpadding="0" cellspacing="0" width="776" background="bg.jpg">
    <tr valign="top"> 
      <td width="42">&nbsp;</td>
      <td align="right" background="title2.jpg" style="background-repeat: no-repeat; background-position: left top"> 
        <br>
        <table width="500" cellspacing="0" cellpadding="0" border="0">
          <tr> 
            <td> 
              <p align="center" class="h">[佐治药言] </p>
            </td>
          </tr>
        </table>
        <br>
        <table width="500" border="0" cellspacing="0" cellpadding="0">
          <tr> 
            <td>
              <p>　<b>　尽心</b></p>
              <p>　　士人不得以身出治，而佐人为治，势非得已。然岁修所入，实分官俸，亦在官之禄也。食而谋之不忠，天岂有以福之。且官与幕客非尽乡里之威、非有乡故之欢，厚禀而宾礼之，什伯于乡里亲故谓职守之所击倚为左右手也。而视其主人之休戚，漠然无所与于其心，纵无天谴，其免人涌乎？故佐治以尽心为本。</p>
              <p>　　心尽于事必竭所知所能，权宜重轻，顾此虑彼，挽救其巳著，消弭于未然，如后之检更、省事、息讼、求生、体察俗情、随几杜弊诸条皆是也。首揭尽心二字，乃此书之大纲，吾道之实济。</p>
              <p>　　<b>尽言</b></p>
              <p>　　尽心云者，非构主人之意而左右之也。凡居官者，其至亲骨肉未必尽明事理，而从仆胥吏类皆颐指气使，无论利害所关，若辈不能进言，即有效忠者，或能言之，而人微言轻，必不能劝其倾听。甚且逢彼之怒，谴责随之，惟幕友居宾师之分，其事之委折既了然于心、复礼与相抗，可以剀切陈词，能辨论明确，自有导源回澜之力。放必尽心之，欲言而后为能尽其心。</p>
              <p>　　报德莫如尽言，如遇地方有利，当兴有弊当革，刑罚不平、催征苛急，与夫弭盗、救荒、劝学、除暴皆须通盘熟筹，忠告善适，傅见诸施行为，一方作福。此之谓能尽言。谚云公门中好修行。言其一政之善，所施广大，故也。</p>
              <p>　　然则一政之不善，亦为恶于无穷吴。幕客虽无其权实预其事果思利物利人，而随时随事尽心尽言。于民有济，乃修行之大者。</p>
              <p>　　<b>不合则去</b></p>
              <p>　　嗟乎！尽言二字，益难言之。公事公言，其可以理争者，言犹易尽，彼方欲济其私，而吾持之以公，鲜有不龃龉者，故委蛇从事之人劝曰：匠作主人模或且从而利导之；日箭在弦上，不得不发也。曙乎！是何言哉！颠而不持，焉用彼相，利虽足以惑人，非甚尽暗，岂尽迷于局中。果能据理斟情，反复于事之当然及所以之故，扶利害而强诤之，未有不惊然悟者。且宾之与主，非有势分之临也。合则留，吾固无负于人，不合则去，吾目无疚于巴。如争之以去就，而彼终不悟，是诚不可与为善者也。吾又何所爱焉。故欲尽言，非易退不可。</p>
              <p>　　此条专指主宾共一事，意见过异者而言。或遇荒不恤，或加耗太甚，及故出入人重罪之类，反复言之而不听，则去之可耳，若寻常公事，一时议论不合，不妨从容计较。</p>
              <p>　　<b>得失有数</b></p>
              <p>　　或曰：寒士以砚为田，朝得一主人焉，以言而去；暮得一主人焉，又以言而去，将安所得为之主人者。呜呼！是又见小者之论也。幕客因人为事无功业可见，言行则造行，惟以主人之贤否为贤否，主人不贤则受治者无不受累，夫官之禄，民之脂膏，而幕之修出于官禄，吾恋一馆而坐视官之虐民，忍乎，不忍！且当世固不乏贤吏矣，诚能卓然自立，声望日著，不善者之所恶，正善者之所好也，故恋栈者或且穷途偃蹇，而守正者非不到处逢迎。</p>
              <p>　<b>　虚心</b></p>
              <p>　　必行其言者，弊或流于自是，则又不可。宾主之义全，以公事为重。智者干虑，必有一失，愚者干虑，必有一得。况幕之智，非必定贤于官也。特官为利害所拘，不免摇于当局，幕则论理，而不论势，可以不惑耳。然隔壁听声，或不如当场辨色，亦有官胜于幕者，惟是之从。原于声价无损，意在坚持。间亦债事。故土之伸手知己者，尤不可以不虚心。</p>
              <p>　　虚心二字，非必与主人议事，当然凡事之稍有关系者同事诸人，或有见解是即从之但求于事与无分畛域条参看。</p>
              <p>　　<b>立品</b></p>
              <p>　　信而后谏，惟友亦然。欲主人之必用吾言，必先使主人之不疑吾行，为主人忠谋，大要顾名而不计利。凡与主人相依及效用于主人者，率惟利是视不得遂其所欲。往往易为媒药。其势既孤，其闲易生，稍不自检，毁谤从之，故欲行吾志者，不可不立品。</p>
              <p>　　立品是幕道之本，下文素位自洁俭用慎交皆其条目，而尤重自洁俭是立品之本，品立而后能尽心尽言。</p>
              <p>　<b>　素位</b></p>
              <p>　　幕客以力自食。名为佣书，日夕区书，皆吏胥之事。可官声之美恶系焉，民生之利害资焉，非与官民仅有宿缉，缀不可久居此席者。自视不可过高，高则气质用事，亦不可过卑，则休戚无关。</p>
              <p>　　一幕客耳，而曰，官声之美恶系焉，民生之利害资焉，居其位者，不为不重。抑思所系所资无非地方，敢掉以轻心乎？</p>
              <p>　<b>　立心要正</b></p>
              <p>　　谚云：官断十条路，幕之制事亦如之。操三寸管，臆揣官事，得失半焉，所争者公私之别而已，公则无心之过，终为舆论所宽，私则循理之获，亦为天谴所及，故立心不可不正。</p>
              <p>　　正心乃为人之本，心正而其术斯端。此言操存有素。临事又以公私之别。敬慎之至也，勿误认有事方正其心以辞害意。</p>
              <p>　　<b>自处宜洁</b></p>
              <p>　　正心之学，先在洁守，守之不慎，心乃以偏，吾辈从事于幕者，类皆章句之儒，为童子师，岁修不过数十金，幕修所入，或数倍焉，或数十倍焉。未有不给于用者，且官有应酬之费，而幕无需索之人，犹待他求，夫何为者。昔有为余说项者，曰，此君操守可信，余闻之怫然，客曰，是知君语也，夫何尤，余应之曰，今有为淑女执柯，而称其不淫，可乎？客人笑而去。</p>
              <p>　　先生自序云，苟非心力所入享吾父或吐及不长吾子孙者，誓不敢入于橐，此条即此意也，立品正心，全在洁守。</p>
              <p>　<b>　俭用</b></p>
              <p>　　古也有志俭以养廉，吾辈游幕之土，家果素封，必不忍去父母离妻子。寄人篱下，卖文之钱，事畜资焉，或乃强效豪华，任情挥霍，炫裘马，美行滕，已失寒士本色，甚且嬖优童，狎娼妓，一咽之费，赏亦数金，分其余货，以供家用，嗷嗷待哺，置若罔闻，当其得意之时，业为职者所鄙，或一朝失馆，典质不足，继以称赏，负累既重，受恩渐多，得馆之后，情牵势绊，欲洁其守，终难自主，习与性成，身败名裂，故吾辈丧检，非尽本怀，欲葆吾真，先宜崇俭。</p>
              <p>　　古人云，人之于财，常患其来处少，而不知其病在去处多。每见小席修微，尚堪仰事俯畜，而千金大多幕，反多支纳。甚或有困窘败检者，正患去处之病耳，故欲洁和必先俭用，合下条看。</p>
              <p>　　<b>范家</b></p>
              <p>　　身自不俭，断不能范家。家之不俭，必至于累身，寒士课徒，数月之修少止数金，多亦不过数十金，家之人，目其艰，是以节啬。相佐游幕之土，月修或至数十金，积数月寄归，则为数较多，家之人以其得之易也，其初不甚爱惜，其后或至浪费，得馆仅足以济失馆，必至于亏，谚所谓搁笔穷也，故必使家之人皆知来处不易，而后可以相率于俭，彼不自爱者，其来更易，故其耗更速，非惟人事，盖天道矣。</p>
              <p>　　<b>检点书吏</b></p>
              <p>　　衙门必有六房书吏，刑名掌在刑书，钱谷掌在户书，非无话习之人，而惟幕友是传者，幕友之为道，所以佐官而检吏也。谚云，清官难逃猾吏手，盖官统群吏，而群吏各以其精力，相与乘官之隙，官之为事甚繁，势不能一一而察之，唯幕友则各有专司，可以察吏之弊，吏无禄入其有，相循陋习，资以为生者，原不必过为搜剔，若无弊累人之事，断不可不杜其源。总之幕之与吏，择术悬殊，吏乐百姓之扰，而后得藉以为利，幕乐百姓之和，而后能安于无事，无端。而吏献一策，事若有益于民，其说往往甚正，不为彻底熟筹轻听率行，百姓必受累无已。故约束书吏。是幕友第一要事。</p>
              <p>　　衙门公事。全凭文案，平时宜今书吏，将所办稿件，挨顺年月粘卷，随时呈阅，用记一案既结，告印归档，止匕有四便，奸胥不能抽添改匿，有时检查，始末具在，上司提卷，不必另做，官幕离任去馆，克致临时周章。</p>
              <p>　　此公私之别，祸福之原，当严以律己，静以制人。</p>
              <p>　　<b>省事</b></p>
              <p>　　谚云：衙门六扇开，有理无钱莫进来。非调官之必贪，吏之必墨也，一词难理，差役到家，则有馈赠之资，探信入城，则有舟车之费，及示审有期，而讼师词证以及关切之亲朋相率而前，无不取给于具呈之人，或审期更换，则费将重出，其他差房，陋规名目不一，谚云在山靠山，在水靠水，有官法之所不能禁者，索许之脏，又无论已。余会谓作幕者，于斩续流徒重罪，完不加意检点。其累人造孽多在词讼，如乡民有田十亩，夫耕妇织可给数目，一讼之累，费钱三平文，便须假子钱以济，不二年，必至卖田。卖一亩则少一亩之入。辗转借售，不七八年，而无以为生，其贫在七八年之后，而致贫之故，实在准词之初，故事非急切，宜批示开导，不宜传讯差提，人非紧要，宜随时省释，不宜信手牵连，被告多人，何妨摘唤千证。分列自可摘芟。少唤一人，即少累一人，谚云堂上一点朱，民间千点血，下笔时多费一刻之心，涉讼者已受无穷之惠云。故幕中之存心，以省事为上。</p>
              <p>　　地方命盗重案，非所常有，惟词讼源源相继，实民事之最繁最急者，乃幕中第一尽心之要务也，尝闻之前辈云，核批呈词，其要有三，首贵开导，其次查处，不得不准者，则摘传人证，正与此条意合。如漫不经心，妄准滥传，恐不惟小民多费因而致贫，且或拖累毙命及酿成大案，悔之无及，可不慎哉！至田产等案，尤易牵涉，一经呈名，有积年累世莫脱其苦者，核稿时尢当加意。</p>
              <p>　　<b>词讼速结</b></p>
              <p>　　听讼，是主人之事，非幕友所能专主，而权事理之缓急，计道里之远近，催差集审，则幕友之责也。一示审之期最须斟酌，亘量主人之才具，使之宽然有余，则不至畏难自沮，既示有审期，两造已集，断不宜临期更改，万一届期，别有他事，他事一了，即完此事，所以逾期之故，亦必晓然，使人共知，若无故更改，则两造守候一日多一日费用，荡财旷事，民怨必腾，与其难而不审，无若郑重于难理之时。与其示而改期，无若郑重于示期之始。昔有妇拟凌迟之罪，久禁囹圄，问狱卒曰，何以至今不剐，剐了便好回去养蚕，语虽恶谁，盖极言拖延之甚于剐也。故便民之事，莫如听论速结。</p>
              <p>　　勤理词讼，又官之尽心第一要分务也。平民词讼之非情事较重者，多不难于剖曲直服众情，常人稍稍自好，尚肯排难解纷，官而不理词讼，非必尽出本怀，盖事本繁冗，未易著手，由因循而怠玩者有之，是在幕客，平时启其善心，临事鼓其兴致，以期民事渐了，官声渐振，而主宾亦同受其福，其口权缓急，计远近，酌审期，量才具。其中煞费苦心，有循循善诱之意，佐治最宜领略。</p>
              <p>　<b>　息讼</b></p>
              <p>　　词讼之应审者，什无四五。其里邻口角，骨肉参商，细故不过一时竞气，冒昧启讼，否则有不肖之人，从中播弄，果能审理，平情明切，譬晓其人，类能悔悟，皆可随时消释，间有难理，后亲邻调处，吁请息销者，两造既归辑睦，官府当予矜全，可息便息，宁人之道，断不可执持成见，必使终讼，伤同党之和，以饱差房之欲。</p>
              <p>　　衙门除官幕而外，类多喜事，不欲便休，藉以沾润，故谚云，一纸入公门，九牛拔不出，甚言其兴讼易而息讼难也。官若矜全，民必感颂，如察其事。若有讼师起灭者，亦当先宽愚氓，除留奸辈。</p>
              <p>　　<b>求生</b></p>
              <p>　　求生二字，崇公仁心曲传于文忠公之笔，实千古法策要诀。法在必死，国有常刑，原非幕友所敢曲纵，其介可轻可重之间者，所争止在片语，而出入甚关重大，此处非设身处地，诚求不可，诚求反复。心有一线生机，可以藉手。余治刑名，佐吏，凡二十六年，入于死者，六人而已。仁和则莫氏之因奸而谋杀亲夫者，钱塘则郑氏之谋杀一家非死罪二人者，起意及同谋，加功二人，平湖则犯窃而故杀其妻者，有毛氏二人窃盗，临时行强而拒，杀事主者，有唐氏一人，其他无入情实者，皆于初报时与居停，再三审慎，是以秋审之后，俱得邀恩缓减，是知生固未尝不可求也。</p>
              <p>　　求生非故出也，曰设身处地，反复诚求者，正平心静气准情酌理耳。此时容不得半毫私曲，参看下条，设死者相质，有词以对，一语可悟，合下二条反复参看。</p>
              <p>　　凡凶杀等案，多出无心，苟非情重伤多，皆得缓决邀恩，但亦有片词之未协即介于实缓之间者办案定罪时，不可不先查秋审条款，以免错误。</p>
              <p>　　<b>慎初报</b></p>
              <p>　　获贵初情，县中初报，最关紧要，驳诘之繁，累官累民，皆初报不慎之故。初报以简明为上，情节之无与罪名者，人证之无关出入者，皆宜详审节删。多一情节，则多一疑窦，多一人证，则多一拖累，何可不慎。办案之法，不唯入罪宜慎，即出罪亦甚不易。如其人应抵，而故为出之，即死者含冤。向尝闻乡会试场，坐号之内，往往鬼物凭焉。余每欲出入罪，必反复案情，设令死者于坐号相质，有词以对，始下笔办详，否则不敢草草动笔。二十余年来，可质鬼神者，此心如一日也。</p>
              <p>　　杀死本宗期功尊长罪于斩决之案，如亲情轻，定例不准两请，而豫东等省办法，即于出罪语下，切实声叙情轻之故，皆得邀恩，改为监候，粤东自道光三年亦有成案，如遇此等案件，切勿遗漏声明。</p>
              <p>　　<b>命案察情形</b></p>
              <p>　　命案出入，全在情形。请者起衅之由，形者争险之状。衅由曲直，秋审时之为情实，为缓决，为可矜，区以别焉。争殴时所持之具，与所伤之处，可以定有心无心之分。有心者为故杀，一必干情实，无心者为错杀，可归缓决。且殴状不明，则狱情易混，此是出入最要关键，审办时，必须令许作与凶手，照供比试，所叙详供，宛然有一争殴之状，历历在目，方无游移干驳之患。</p>
              <p>　　办理械斗秋审册，须论人，莫论起，细核秋审条款，务使实缓得平，如四人为一案，三人火器杀人，一人一枪扎毙一人，应将三人为一起，入实，其一人另为一起，入缓。</p>
              <p>　　只须于两册内，加一。除某人入实缓外，字样便已明晰，慎勿笼统误入。</p>
              <p>　　<b>盗案慎株累</b></p>
              <p>　　脏真则盗确，窃贼亦然。正盗正窃罪，无可宽所，尤当慎者，在指扳之人与买寄脏物之家，往往择殷而噬，藉端贻累，指板之人，因须质审，其查无实据者，亦可摘释，至不知情而买寄脏物，律本无罪，但不得不据供查吊。向尝不差捕役，止今地保传谕，激内注明有则交保，不须投案，无则呈剖，不许带审，亦从无匿脏不缴，自干差提者，此亦保全善类之一法。盖一经差提，不唯多费，且窃盗抢累，几为乡里之所不齿。以无辜之良民，与盗脏庭质，非贤吏之所忍也。</p>
              <p>　　盗贼辗转攀援，未必尽出有意诬人，或自分必死，或畏刑难甚，随口供指，冀延残喘者，大约十居六七，全在鞫狱者察言观色，司幕者守经达权，劝赞推敲，自分真伪，勿误随五里雾而使一路哭也。此中机变存乎其人，当与后之草供未可全信条参看，如能体行有验，最易大得民心。说详学治续说。</p>
              <p>　　<b>严治地棍</b></p>
              <p>　　吏治以安良为本，而安良莫要于去暴。里有地棍，比户为之不宁，讹借不遂，则造端讦告，其尤甚者，莫如首赌首娼，事本无凭。可以将宿嫌之家一网打尽，无论冤未即雪，即至审诬而破家荡产相随属矣。惟专处原告。不提被呈，则善良庶有赖焉。惟是若辈倚骨吏为牙爪，胥吏倚若辈为腹心，非贤主人相信有素，上水之船，未易以百丈牵矣。</p>
              <p>　　土豪地棍无地无之，亦视官之贤否，以为纵敛耳。果官尽其职，幕尽其能，举措得宜，自然畏服，严治之说，未可拘泥。</p>
              <p>　　<b>读律</b></p>
              <p>　　幕客佐空，全在明习律例。律之为书，各条具有精蕴。仁至义尽，解悟不易，非就其同异之处，融会贯通，鲜不失之毫厘，去之千里。夫幕客之用律，犹秀才之用四子书也。四子书解误，其害止于考列下等，律文解误其害乃致延及生灵。昔有友人，办因好拐逃之案，意在开脱奸夫，谓是奸妇在逃改嫁，并非因奸而拐。后以妇人背夫自嫁，罪干缳首，驳该平反，大费周折。是欲宽奸夫之遣，而几入奸妇于死所，调知其一不知其二也。故神明律意者，在能避律，而不仅在引律。如能引律而已，则悬律一条以比附人罪一刑，胥足矣，何藉幕为。</p>
              <p>　　律文一定？不移例，则因时更改，宜将本到通行，随手抄粘。律本以免，引用歧误，仍常看条例以绎意义而达时务。</p>
              <p>　　<b>读书</b></p>
              <p>　　学古入官，非可责之幕友也。然幕友佐官为治，实与主人有议论参互之任，遇疑难大事，有必须引经以断者，非读书不可。昔在秀水时，有陶氏。某以长房独子，出继叔父。生五子，而长子故绝，例得以次子之子为后，其三子谋以己子，后其伯兄因乘父故，伪托遗命，令钟子归嗣本生。担次房者，谓以孙祢祖，礼难归继。袒三房者谓本生有子而无后，于情不顺，归继之说未为不可，荐绅先生纷如聚讼，上台撒下，县议，余亦无能执中。长夜求索，忽记&quot;礼经&quot;残与无后者，食于祖之文，爱佐令君持议，谓弥祖之论必不可行。陶某既出继叔后，断难以子归继本宗，本宗有子而绝，情有莫安，请以其主附食，伊父听陶某子孙奉祀，大为上台所赏。后在乌程有冯氏子，因本宗无可序继，自抚姑孙为后，及其卒也，同姓不宗之冯氏出而争继，太守允焉。余佐令君持议，据未儒陈氏，北溪字义系重同宗同姓，不宗即与异姓无殊之说，绝其争端。向非旁通典籍，几何不坐困耶？每见幕中公限，往往饮酒围棋，闲谈送回，或以稗官小说消遗自娱。究之无益身心，无关世务，何若屏除一切，读有用之书、以之制事，所稗岂浅鲜哉。</p>
              <p>　　读书不必经传，凡有益于身心者，皆可读之，最能开心思，长识见，动文机，活笔路，且可医俗，致人括目。</p>
              <p>　　昔见一友，于呈禀之可驳者不驳，但批日，姑候云云，意其从厚，从容与语，而此友辨论极切，且出人意外。余日，君烛照如此，何不批以示之。友怃然曰：吾悔不读书耳。因以笔涩引愧。时案头有古文。余指曰，君才识甚高，诚能读止匕犹未晚也。友欣然乞选文之易晓者，专心诵之不数月，而笔畅辞宏。一卒而去。幕患词不达意，请以此友为法。</p>
              <p>　　<b>妇女不可轻唤</b></p>
              <p>　　提人不可不慎，固已事涉妇女，尤宜评审，非万不得已、断断不宜轻传对簿。妇人犯罪，则坐男夫具词，则用，抱告律意，何等谨严，何等矜恤。盖幽娴之女，全其颜面，即以保其贞操，而妒悍之妇，存其廉耻，亦可杜其泼横。吾师孙景溪先生讳尔周言令吴桥时，所延刑名幕客叶某者，才士也，一夕方饮酒，偃仆于地，诞沫横流，气不绝如缕，历二时而苏。次日齐沐闭户，书黄纸流，亲赴城隍庙拜毁，回署后，眠食若平常，超六日又如前偃仆，良久复起，则请迁居外寓。询其故，曰：吾八年前馆山东馆陶，有士人告恶少子调其妇者，当核稿时，欲属居停，专惩恶少子，不必提妇对质。友人谢某云，此妇当有姿首，盖寓目焉。余以法合，到官遂唤之已而妇投缳死，恶少于亦坐法死。今恶少于控于冥府，谓妇不死，则渠无死法，而妇之死实由内幕之传唤。馆陶城隍神关提质理，昨具流早剖，谓妇被恶少于所调，法合到官，且唤妇之说，起于谢某。城隍神批准关复，是以数日幸得无恙，顷又奉提，谓被调之后，夫已告官，原无意于死，及官传质审，始忿激捐生。而传质之意，在窃其色，非理其冤念。虽起于谢某，笔实主于叶某。谢已摄至，叶不容宽。余必不允矣。遂为之移寓于外，越夕而殒。先以法所应传之妇起念不端尚不能幸逃阴谴，况法之可以不传者乎？</p>
              <p>　　观轻传者，酿事致祸如此则全书省事急讼等条可不加意体会乎？</p>
              <p>　<b>　差禀拒捕宜察</b></p>
              <p>　　余族居乡僻，每见地总领差色摄应审犯证，势如狼虎，虽在树立不敢与抗，遇懦弱农民，需索尤甚，拂其意则历声呵诉。&quot;或曰：毁官票以拒捕，禀究，人皆见而畏之，无敢公然与之相触。夫凶盗重犯，自问必死，拒捕之事，间或有之。若户婚田债细故，两造平民，必无敢毁票以拒者，拒捕之禀，半由索诈而起。然一以拒捕传质即至审，虚民不堪命矣。余在幕中，遇此等事，直将毁票存销，改差承行，止就原案办理，其果否拒捕，属主人密加确访，而改差票内不及拒捕之说，以免串诈，然其每访辄虚。故差禀拒捕，断断不可偏听。</p>
              <p><b>　　须为犯人着想</b></p>
              <p>　　亲民之吏，分当与民一体，况吾辈佐吏为治，身亦民乎？尝见幕友，位置过高，居然以官体自处，齿鲜衣轻，渐不知民间疾苦。一事到手，不免任意高下。甚或持论未必全是，而强词夺理，主人亦且曲意从之，恐其中作孽不少。余在幕中，襄里案牍，无论事之大小，必静坐片刻，为犯事者设身置想，并为其父母骨肉通盘筹画，始而怒，继而平，久乃觉其可矜，然后与居停商量，细心推鞠，从不轻予夹秽，而真情自出，放成招之案，鲜有翻异，以此居停，多为上台赏识，余亦藉以藏拙。无赋闻之日。故佐治所局，莫大平心躁气浮及拘泥成见。</p>
              <p>　　幕之为道，所贵持平，切忌才。矜才则气质用事，易入于僻。又患无才，无才则拘泥不通多涉于暗与僻俱不能为犯人着想则同，足以败事误人，而僻者尤甚，必也品节详明，德性坚定，事理通达心气和平，方为全才，而实罕见。但闻者能进则明，僻者能退则正。进退之谓何？虚心与务学而已。</p>
              <p>　　<b>勿轻引成案</b></p>
              <p>　　成案如成墨，然存其体裁而已。必授以为准，刻舟求剑一鲜有当者。盖同一贼盗而纠价上盗，事态多殊，同一斗殴而起他下手，情形遇别。推此以例其他，无不皆然。人情万变，总无合辙之事。小有参差，即大费推敲。求生之道在此，失人之故亦在此，不此之精辨而以成案是援，小则翻供，大则误拟，不可不慎也。</p>
              <p>　　办案不可有成心，不可无定见，如案未可信，不厌研审，是谓无成心。案既可信，始定发书，是谓有定见，是书之谓，以笔代词也。既日代词，则无甚去取删改，可知情状既明，自有一律一例适当其罪。何必取成案，而依样葫芦耶？苟必成案是循，不免将就。增减毫厘，千里误事匪轻。</p>
              <p>　<b>　访案宜慎</b></p>
              <p>　　恃信之官，喜以私人为耳目访察公事。彼所倚任之人或摇于利，或蔽于识，未必俱可深信。官之听信原不可待，全在幕友持正不挠，不为所夺。若官以私人为先入幕，复以浮言为确据，鲜不偾事。盖官之治事，妙在置身事外，故能虚心听断，一切以访闻为主，则身在局中动多挂碍矣。故统案慎勿轻办。</p>
              <p>　　<b>勤事</b></p>
              <p>　　办理幕务最要在勤一事。入公门伺候者，不啻数辈，多延一刻，即多累一劾，如乡人入城控事，午前得了，便可回家。迟之午后，必须在城觅寓，不惟费钱，且任废一日之事。小民以力为养，废其一日之事，即缺其一日之养。其羁管监禁者，更不堪矣，如之河勿念？况事到即办，则头绪清楚，稽查较易。一日积一事，两口便积两事。积之愈多，理之愈难，势不能不草率塞责。讼师猾吏，百弊从生，其流毒有不可胜言者。譬舟行市河之中，来者自来，往者自往，本无雍塞之患。一舟留滞，则十百舟相继而阻，而河路有挤至终日者矣。故能勤则佐剧亦暇，暇自心清。不勤则佐简亦怄。怄先神乱。</p>
              <p>　　古云勤能补拙，又曰业精于勤，故才钝而勤，则于事无滞；才捷而勤，则所为必工，以孔子大圣犹敏于事，幕客学识有限，其敢怠忽乎哉？</p>
              <p>　　<b>须示民以信</b></p>
              <p>　　官能予人以信，人自帖服。吾辈佐官，须先要之于信。凡批发呈状，示审词讼，其日期早晚，俱有定准，则人可依期伺候，无废时失业之虑。期之速者，必致与人之诵，即克日稍缓，亦可不生怨言，第欲官能守信，必先幕不失信。盖官苟失信，幕可力尽。慕自失信，官或乐从。官之公事甚繁，偶尔偷安、便逾期刻，全在幕友随时劝勉。至于幕友不能克期，而官且援为口实，则它之不信，咎半在幕也。</p>
              <p>　　开赈既示日期，饥人四面将至，万不可改，致误民命。如示期本迟，而欲改早者，愈早愈妙。考试最要酌时昔势，定期出示不可轻改。若不经意恐，小而士论不平，大则藉端罢考，他如出借，点验老民残废及放棉衣口量等事，凡稍涉入来出众者皆可类推。</p>
              <p>　　<b>勿轻出告示</b></p>
              <p>　　条教号令是道齐中一事。告示原不可少，然必其事实有关系，须得指出利弊，与众共喻。或劝或戒非托空言，方为有益。若书吏视为故纸，士民目为常谈，抄录旧稿，率意涂饰者，书可不必。非惟省事，亦可积福。每见贴示之处，增下多有阳沟及安设粪缸溺桶之类，风吹雨打，示纸堕落秽中，亵字造孽，所损正不细耳。</p>
              <p>　　与其轻出告示语诸涂人，何若详批呈词就其切已。</p>
              <p>　<b>　慎交</b></p>
              <p>　　广交游，通声气，亦觅馆一法。然大不可恃。得一知己，可以不憾。同心之友，何能易得。往往交太滥，致有不能自立之势，又不若轻便自守者转得自全，且善善恶恶直道在人，苟律已无愧，即素不相识之人，亦未尝不为引荐，况交多则费多，力亦恐有不暇给乎。</p>
              <p>　　交而曰慎，择损益也，滥交不惟多费，且恐或累声名。</p>
              <p><b>　　勿攀援</b></p>
              <p>　　登高之呼，其响四应。吾辈声名所系，原不能不藉当道诸公齿牙奖借。然彼有相赏之实，自能说项。如攀援依附，事终无补，非必其人自挟资自大也，即甚虚怀下士而公务殷繁，势不能悬榻倒履，司阍者又多不能仰体主人之意，怀利投谒，徒为若辈轻薄，甚无谓也。总之彼须用我，目能求我，我若求彼，转归无用，故吾道以自立为主。</p>
              <p>　　自立是敦品励学，求其在我。</p>
              <p>　　<b>办事勿分畛域</b></p>
              <p>　　州县幕友其名有五，曰刑名，曰钱谷，曰书记，曰挂号，曰征比。剧者需才至十余人，简者或以二三人兼之，其事各有所司。而刑名、钱谷实总其要官之考成，倚之民之身家，属之居是席者，直须以官事为己事，无分畛域。知无不言，言无不尽，而后可。盖宅门以内，职分两项，而宅门以外，官止一人。谚云：一人之谋不敌两人之智。如以事非切已，坐视其炎，而不置一词。或以己所专司不容旁人更参一解，皆非敬公之义也。特舍己从人其权在我。而以局外之人效手虑之得，则或直委婉或宜径直，须视当局者之性情而善用之。否则贤智先人，转易激成乖刺耳。</p>
              <p>　　此是忠告善道之法。人情喜曲恶直，总以委婉为佳。</p>
              <p>　　<b>勿轻令人习幕</b></p>
              <p>　　吾辈以图名本就，转而治生。惟习幕一途与读书为近，故从事者多。然幕中数席，惟刑名、钱谷岁修较厚。余则不过百金内外，或止四五十金者，一经入幕，便无他途可谋，而幕修之外，又分毫无可取益。公事之称手与否，主宾之同道与否，皆不可知。不合则去，失馆亦常有之事。刑名、钱谷谙练而端方者，当道每交相罗致，得馆尚易。其他书记、挂号、征比各席非势要吹嘘。即刑钱引荐，虽格有用之才，洁无瑕之品足以致当道延访者件无一二，其得馆较难。以修辅而计刑钱，一岁所入足抵书号征比数年。即失馆缺用，得馆之后可以弥补。若书号、征比得馆已属拮据，失馆更费枝梧。且如乡里课徒及经营贸易、蕴袍疏食勤俭有素，处幕馆者章身不能无具，随从不能无人加以庆吊往还，亲朋假乞，无一可省。岁修百金，到家亦不过六七十金。八口之家，仅足敷衍。万一久无就绪，势且典贷无门，居处既习于安闲，行业转难于更改，终身坐困，始基误之。故亲友之从余习幕者，余必先察其才识，如不足以造就刑钱，则四五月之内即令归习他务。盖课徒可以进业，贸易可以生财。作幕二字，不知误尽几许才人。量而后入择术者，不可不自审也。</p>
              <p>　　未成者可改则改，已业者得体便休。</p>
              <p><b>　　须体俗情</b></p>
              <p>　　幕之为学，读律尚已。其运用之妙，尤在善体人情。盖各处风俗往往不同，必须虚心体问，就其俗尚所直，随时调剂。然后传以律令，则上下相协，官声得著，幕望自隆。若一味我行我法，或且怨集谤生。古云利不百不兴，弊不百不除。真阅历不可不念也。</p>
              <p>　　<b>戒己甚</b></p>
              <p>　　余尚在胡公幕中，初读律书时，惴惴焉，恐不能习幕是虑。友人骆君炳文，端方港练，独严事之。尝语余田：以子之才之识，为人佐治，所谓儒学医案作齐者，非不能之患，正恐太能耳。金请其故，曰：衙门中事，可结便结。情节之无大关系者，不必深求。往往恃其明察，一丝不肯放过，则枝节横生，累人无已，是调已甚，圣贤之所戒也。余心识之，不敢忘。数十年来，觉受此语之益甚多。</p>
              <p>　　戒已甚不仅佐治宜然，处世待人成当取法。</p>
              <p>　　<b>公事不宜迁就</b></p>
              <p>　　实之佐主，所办无非公事，端资和衷商酌，不可稍介以私。私之为言。非必已有不肖之心也。持论本是，而以主人意见不同，稍为迁就，便是私心用事。盖一存迁就之见，于事必费斡旋，不能适得其平。出于此者，大概为馆所羁绊。不知吾辈处馆非为宾主有缘，且于所处之地必有因果。千虑之得有所利，千虑之失有所累。小者尚止一家，大者或偏通邑，施者无恩怨之素，受者忌报复之端。所谓缘者，宿缘有在，虽甚龃龉未必解散。至于缘尽留恋，亦属无益。且负心之与失馆轻重悬殊，何如秉正自持，不失其本心之为得乎？</p>
              <p>　　此当与不合则去得去有数须成主人之美诸条前后合看，意义始尽。</p>
              <p>　<b>　勿过受主人情</b></p>
              <p>　　合则留，不合则去，是处馆要义。然有不能即去者，不仅恋馆之谓也。平日过受主人之情，往往一时却情不得。岁修无论多寡，饩凛称事总是分所应得。此外多取主人分毫，便是情分受非分之情，或不得不办非分之事，故主宾虽甚相得，与受必须分明。即深支岁修亦宜有节。探支过度，则通有不合，势不得洁身而去矣。</p>
              <p>　　非分之事，乃官之私事，或公事。而官有他意，强以迁就者，勿误会刑钱等件偶然代笔为非分。</p>
              <p>　　<b>去馆日勿使人指摘</b></p>
              <p>　　官之得民与否，去官日见，真幕之自爱与否，去馆日毕露。佐主人为治，须算到去官日不可有遗议败名。总之官之得民，要在清勤慈惠。故苛细者与板冗，交识幕之自爱，要在谦慎公勤。故依回者与刚愎同病。</p>
              <p>　　幕不自爱，内外必知不待去馆始露，其未即见绝者，或主人萝萝耳，故无欲者，或任性矜能；而有私者，多畏人避迹。</p>
              <p>　　<b>就馆宜慎</b></p>
              <p>　　幕宾之作善作不善，各视乎其所主。宾利主之修，主利宾之才，一其初本以利交。第主宾相得，未有不道义亲者。薰莸强合必不可久。与其急不暇择，所主非人，席不暖而违去之，不若于未就之前先为慎重。则彼我负心，目无掣肘之患。愈久而愈固，异已者亦不得而闲之。余自维才十憨，故就馆最慎。然从无半途割席之事。职是故也，昨留别同事诸君，有一事留将同辈述，&quot;卅年到处主人贤&quot;之句，不可谓非天幸矣。通计幕游自壬申春迄乙己秋，几三十四年。惟始二年，主者为外舅王坦人先生，不在宾主之数。余所主几十六人，其中无锡慈溪二处皆偶托也，实则十四人而已。具详于左。</p>
              <p>　　乾隆十九年甲戌二月，馆常州府知府胡公幕。公讳文伯，字偶韩，山东海阳人，其年冬迁苏松常镇太粮储道，余偕行。明年胡公督运临清，余病不能与俱，假馆无锡县魏君幕。魏君讳廷变直禄柏乡人。至六月仍回胡公幕，见主胡公者六年。乾隆二十四年十二月，余欲专治刑名，受长洲县聘，辞之归。乾隆二十五年正月，馆长洲县郑君幕，君讳流贤，山东济宁人。是年十二月以秀水县孙景溪师召，辞之归。乾隆二十六年三月，馆秀水县幕景溪师讳称周，山东昌邑人，余受业师也。至次年八月，升河南开封府同知去官，余即受平湖县刘君聘。是月至平湖。刘君讳国恒号冰章，奉天人。乾隆三十二年正月升江西九江府吴城同知。去官，余即受仁和县李君聘。二月至仁和。李君讳学李，陕西三原人。是年十月缘事去官。余即受乌程县蒋君聘，是月至乌程。蒋君名志锋号振庵，奉天人。至次年五月线事去官，接任者为战君名效曾号鲁村，直禄宁津人，延余接办。九月叨乡历十二月，以会试辞归。乾隆三十四年五月，下第回，馆钱塘黄公幕。公名泰元，号亨章云南泰和人。至三十五年十二月以会试辞归。乾隆三十六年五月下第回，受海宁刘君聘，以故人战君官嘉善辞不获，因却海宁聘，至嘉奖善。七月战君调富阳，余偕行。九月孙公讳含中号西林来官宁绍台，兵备道公景溪师于也，义不可辞，乃去富阳，馆宁波道幕者。四月十二月以会试辞归。乾隆三十七年五月下第回。海宁刘君复以聘来，七月至海宁。刘君名雁题，号仙圃，河南光山人，居海宁者二年余。至三十九年八月，海宁县升为州，刘君解官，余归里。乾隆四十年会试成进士，后丁母优归。九月馆慈溪黄君幕。君名元伟，不一月，辞归。时战君已由归安升海宁州，以聘来，复就海宁。十二月以平湖刘君寻旧约，辞之归。刘君前海宁令也。乾隆四十一年正月至平湖，地四年余。乾隆四十五年刘君升杭州东海防同知。余受署乌程县兴君聘。是年五月至乌程。兴君名德，号勉庵，满洲人。至四十六年四月前令徐君回任，延余接办。徐君名朝亮，山东莱阳人。六月徐君丁忧会官，余归里。是年九月受龙游王君聘，十月至龙游。王君名士听，号晴川，奉天义州人。居龙游一年余。乾隆四十七年七月，五君调任归安，余偕行，居归安三年余。乾隆五十年八月，王君以母老告养，懈官归里。</p>
              <p>　　以上四十则有本有末，有体有用，有经有权，语虽区分，意则贯串。乃先生之间学幕道之金针。学者诚能读其书，志其志，一动念务在慈祥，一启齿务存忠厚，一下笔务皆慎重，久之纯熟，习若性成。人之修积既深，天之报施必厚，不在其身，则在其子孙。富寿贵盛，有不期然而然者矣。略际数事于后，前辈姜先生游幕河南，性方谨，治事务仁恕，教子梅读书，成进士，现官御史。</p>
              <p>　　丁竹心先生游幕山东，不必专席，而名重一时，为人多才艺，喜榆扬，善规劝，尚义疏财，人多德之。初无嗣，后连生五子。长文标，举孝廉，知屯留县。四文（钅丙）知高台县，升知州。王文创成进士，知长子县。仲叔亦出必。而长孙元福早领乡焉。现为正定教谕。诸孙争荣方兴未艾。</p>
              <p>　　山东知县叶肇冉之太翁，名幕也，办事平允，抚按重之。后为人资得县丞，升知县。肇冉亦继起。程封翁者，在山东藩幕多年，每遇灾赈，能权宜，行事既便且速，所全甚众。子应庚现为阳欲知县，家素封，不就养年八十余，闻犹强健。</p>
              <p>　　就聘治事，勤恤平恕，尤留意民词，暇仍读书。寒暑不辍，后成进士，官莘县知县。</p>
              <p>　　孙乔林为历城县幕时，惴惴以造孽是恐，遇事慎之又慎，人多笑之。而孙益自励。尝欲弃去，苦无别业，为生计居二年余。忽遇其族伯亦幕，而官者与之语，奇其人，为损通判，显仕河南，有志竟成，一时伟之。</p>
              <p>　　仆闻见鄙陋，于幕道之获福者二十年来仅能确指数人，不啻千百之一二。作幕之难，于此可想。有识者何思所以自处乎？</p>
            </td>
          </tr>
        </table>
        <br>
        <table width="580" cellspacing="0" cellpadding="0" border="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href="03.htm">上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href="05.htm">下一页</a></div>
                  </td>
                </tr>
              </table>
              <p align=center>□ 作者：汪龙庄、万枫江
              <hr width="80%" noshade size="2">
              <p align=center>本书由“<a href="http://www.eshunet.com/">E书时空</a>”免费制作； 
                <br>
                想要更多的免费电子图书，请光临 <br>
                <a href="http://www.eshunet.com/">http://www.eshunet.com/</a></p>
              <p align=center>&nbsp;</p>
            </td>
          </tr>
        </table>
        
      </td>     <td width="92">&nbsp;</td>
    </tr>
  </table>
  <table border="0" cellpadding="0" cellspacing="0" width="776" background="botbg.jpg">
    <tr valign="top">
      <td width="42"><img src="bot1.jpg" width="42" height="25" border="0"></td>
      <td width="703"></td>
      <td width="31"><img src="bot2.jpg" width="31" height="25" border="0"></td>
    </tr>
  </table>
</div>
</body>

</html>

